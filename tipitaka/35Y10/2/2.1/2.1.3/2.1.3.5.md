
[Home](/) / [35Y10 Indriyayamakapāḷi](../../../../35Y10.md) / [2 Pavattivāra](../../../2.md) / [2.1 Uppādavāra](../../2.1.md) / [2.1.3 Anāgatavāra](../2.1.3.md)

# 2.1.3.5 Paccanīkaokāsa

* Pavattivāra

* Uppādavāra

* Anāgatavāra

* Paccanīkaokāsa

(317.)

2772\. »  Yattha cakkhundriyaṃ na uppajjissati tattha sotindriyaṃ na uppajjissatīti? Āmantā.

2773\. «  Yattha vā pana sotindriyaṃ na uppajjissati tattha cakkhundriyaṃ na uppajjissatīti? Āmantā.

2774\. »  Yattha cakkhundriyaṃ na uppajjissati tattha ghānindriyaṃ na uppajjissatīti? Āmantā.

2775\. «  Yattha vā pana ghānindriyaṃ na uppajjissati tattha cakkhundriyaṃ na uppajjissatīti?

2776\. Rūpāvacare tattha ghānindriyaṃ na uppajjissati, no ca tattha cakkhundriyaṃ na uppajjissati. Asaññasatte arūpe tattha ghānindriyañca na uppajjissati cakkhundriyañca na uppajjissati.

2777\. »  Yattha cakkhundriyaṃ na uppajjissati tattha itthindriyaṃ…pe…  purisindriyaṃ na uppajjissatīti? Āmantā.

2778\. «  Yattha vā pana purisindriyaṃ na uppajjissati tattha cakkhundriyaṃ na uppajjissatīti?

2779\. Rūpāvacare tattha purisindriyaṃ na uppajjissati, no ca tattha cakkhundriyaṃ na uppajjissati. Asaññasatte arūpe tattha purisindriyañca na uppajjissati cakkhundriyañca na uppajjissati.

2780\. »  Yattha cakkhundriyaṃ na uppajjissati tattha jīvitindriyaṃ na uppajjissatīti? Uppajjissati.

2781\. «  Yattha vā pana jīvitindriyaṃ na uppajjissati tattha cakkhundriyaṃ na uppajjissatīti? Natthi.

2782\. »  Yattha cakkhundriyaṃ na uppajjissati tattha somanassindriyaṃ na uppajjissatīti? Āmantā.

2783\. «  Yattha vā pana somanassindriyaṃ na uppajjissati tattha cakkhundriyaṃ na uppajjissatīti? Āmantā.

2784\. »  Yattha cakkhundriyaṃ na uppajjissati tattha upekkhindriyaṃ na uppajjissatīti?

2785\. Arūpe tattha cakkhundriyaṃ na uppajjissati, no ca tattha upekkhindriyaṃ na uppajjissati. Asaññasatte tattha cakkhundriyañca na uppajjissati upekkhindriyañca na uppajjissati.

2786\. «  Yattha vā pana upekkhindriyaṃ na uppajjissati tattha cakkhundriyaṃ na uppajjissatīti? Āmantā.

2787\. »  Yattha cakkhundriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti?

2788\. Arūpe tattha cakkhundriyaṃ na uppajjissati, no ca tattha manindriyaṃ na uppajjissati. Asaññasatte tattha cakkhundriyañca na uppajjissati manindriyañca na uppajjissati.

2789\. «  Yattha vā pana manindriyaṃ na uppajjissati tattha cakkhundriyaṃ na uppajjissatīti? Āmantā. (Cakkhundriyamūlakaṃ.)

(318.)

2790\. »  Yattha ghānindriyaṃ na uppajjissati tattha itthindriyaṃ…pe…  purisindriyaṃ na uppajjissatīti? Āmantā.

2791\. «  Yattha vā pana purisindriyaṃ na uppajjissati tattha ghānindriyaṃ na uppajjissatīti? Āmantā.

2792\. »  Yattha ghānindriyaṃ na uppajjissati tattha jīvitindriyaṃ na uppajjissatīti? Uppajjissati.

2793\. «  Yattha vā pana jīvitindriyaṃ na uppajjissati tattha ghānindriyaṃ na uppajjissatīti? Natthi.

2794\. »  Yattha ghānindriyaṃ na uppajjissati tattha somanassindriyaṃ na uppajjissatīti?

2795\. Rūpāvacare tattha ghānindriyaṃ na uppajjissati, no ca tattha somanassindriyaṃ na uppajjissati. Asaññasatte arūpe tattha ghānindriyañca na uppajjissati somanassindriyañca na uppajjissati.

2796\. «  Yattha vā pana somanassindriyaṃ na uppajjissati tattha ghānindriyaṃ na uppajjissatīti? Āmantā.

2797\. »  Yattha ghānindriyaṃ na uppajjissati tattha upekkhindriyaṃ na uppajjissatīti?

2798\. Rūpāvacare arūpāvacare tattha ghānindriyaṃ na uppajjissati no ca tattha upekkhindriyaṃ na uppajjissati. Asaññasatte tattha ghānindriyañca na uppajjissati upekkhindriyañca na uppajjissati.

2799\. «  Yattha vā pana upekkhindriyaṃ na uppajjissati tattha ghānindriyaṃ na uppajjissatīti? Āmantā.

2800\. »  Yattha ghānindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti?

2801\. Rūpāvacare arūpāvacare tattha ghānindriyaṃ na uppajjissati, no ca tattha manindriyaṃ na uppajjissati. Asaññasatte tattha ghānindriyañca na uppajjissati manindriyañca na uppajjissati.

2802\. «  Yattha vā pana manindriyaṃ na uppajjissati tattha ghānindriyaṃ na uppajjissatīti? Āmantā. (Ghānindriyamūlakaṃ.)

(319.)

2803\. »  Yattha itthindriyaṃ na uppajjissati tattha purisindriyaṃ na uppajjissatīti? Āmantā.

2804\. «  Yattha vā pana purisindriyaṃ na uppajjissati tattha itthindriyaṃ na uppajjissatīti? Āmantā…pe… .

(320.)

2805\. »  Yattha purisindriyaṃ na uppajjissati tattha jīvitindriyaṃ na uppajjissatīti? Uppajjissati.

2806\. «  Yattha vā pana jīvitindriyaṃ na uppajjissati tattha purisindriyaṃ na uppajjissatīti? Natthi.

2807\. »  Yattha purisindriyaṃ na uppajjissati tattha somanassindriyaṃ na uppajjissatīti?

2808\. Rūpāvacare tattha purisindriyaṃ na uppajjissati, no ca tattha somanassindriyaṃ na uppajjissati. Asaññasatte arūpe tattha purisindriyañca na uppajjissati somanassindriyañca na uppajjissati.

2809\. «  Yattha vā pana somanassindriyaṃ na uppajjissati tattha purisindriyaṃ na uppajjissatīti? Āmantā.

2810\. »  Yattha purisindriyaṃ na uppajjissati tattha upekkhindriyaṃ na uppajjissatīti?

2811\. Rūpāvacare arūpāvacare tattha purisindriyaṃ na uppajjissati, no ca tattha upekkhindriyaṃ na uppajjissati. Asaññasatte tattha purisindriyañca na uppajjissati upekkhindriyañca na uppajjissati.

2812\. «  Yattha vā pana upekkhindriyaṃ na uppajjissati tattha purisindriyaṃ na uppajjissatīti? Āmantā.

2813\. »  Yattha purisindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti?

2814\. Rūpāvacare arūpāvacare tattha purisindriyaṃ na uppajjissati, no ca tattha manindriyaṃ na uppajjissati. Asaññasatte tattha purisindriyañca na uppajjissati manindriyañca na uppajjissati.

2815\. «  Yattha vā pana manindriyaṃ na uppajjissati tattha purisindriyaṃ na uppajjissatīti? Āmantā. (Purisindriyamūlakaṃ.)

(321.)

2816\. »  Yattha jīvitindriyaṃ na uppajjissati tattha somanassindriyaṃ na uppajjissatīti? Natthi.

2817\. «  Yattha vā pana somanassindriyaṃ na uppajjissati tattha jīvitindriyaṃ na uppajjissatīti? Uppajjissati.

2818\. »  Yattha jīvitindriyaṃ na uppajjissati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjissatīti? Natthi.

2819\. «  Yattha vā pana manindriyaṃ na uppajjissati tattha jīvitindriyaṃ na uppajjissatīti? Uppajjissati. (Jīvitindriyamūlakaṃ.)

(322.)

2820\. »  Yattha somanassindriyaṃ na uppajjissati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjissatīti? Āmantā.

2821\. «  Yattha vā pana manindriyaṃ na uppajjissati tattha somanassindriyaṃ na uppajjissatīti? Āmantā. (Somanassindriyamūlakaṃ.)

(323.)

2822\. »  Yattha upekkhindriyaṃ na uppajjissati tattha saddhindriyaṃ…pe…  paññindriyaṃ…pe…  manindriyaṃ na uppajjissatīti? Āmantā.

2823\. «  Yattha vā pana manindriyaṃ na uppajjissati tattha upekkhindriyaṃ na uppajjissatīti? Āmantā. (Upekkhindriyamūlakaṃ.)

(324.)

2824\. »  Yattha saddhindriyaṃ na uppajjissati tattha paññindriyaṃ…pe…  manindriyaṃ na uppajjissatīti? Āmantā.

2825\. «  Yattha vā pana manindriyaṃ na uppajjissati tattha saddhindriyaṃ na uppajjissatīti? Āmantā. (Saddhindriyamūlakaṃ.)

(325.)

2826\. »  Yattha paññindriyaṃ na uppajjissati tattha manindriyaṃ na uppajjissatīti? Āmantā.

2827\. «  Yattha vā pana manindriyaṃ na uppajjissati tattha paññindriyaṃ na uppajjissatīti? Āmantā. (Paññindriyamūlakaṃ.)

[Go to previous page (2.1.3.4 Paccanīkapuggala)](2.1.3.4.md) / [Go to parent page (2.1.3 Anāgatavāra)](../2.1.3.md) / [Go to next page (2.1.3.6 Paccanīkapuggalokāsa)](2.1.3.6.md)


