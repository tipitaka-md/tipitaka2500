---
title: 2.1.6.4 Paccanīkapuggala
path: /tipitaka/35Y10/2/2.1/2.1.6/2.1.6.4
ref: 260450
breadcrumbs:
  - name: Home
    link: /
  - name: 35Y10 Indriyayamakapāḷi
    link: /tipitaka/35Y10
  - name: 2 Pavattivāra
    link: /tipitaka/35Y10/2
  - name: 2.1 Uppādavāra
    link: /tipitaka/35Y10/2/2.1
  - name: 2.1.6 Atītānāgatavāra
    link: /tipitaka/35Y10/2/2.1/2.1.6
prevL: /tipitaka/35Y10/2/2.1/2.1.6/2.1.6.3
upL: /tipitaka/35Y10/2/2.1/2.1.6
nextL: /tipitaka/35Y10/2/2.1/2.1.6/2.1.6.5
---

# 2.1.6.4 Paccanīkapuggala

### Pavattivāra

### Uppādavāra

### Atītānāgatavāra

### Paccanīkapuggala

(423.)

3915. »  Yassa cakkhundriyaṃ na uppajjittha tassa sotindriyaṃ na uppajjissatīti? Natthi.

3916. «  Yassa vā pana sotindriyaṃ na uppajjissati tassa cakkhundriyaṃ na uppajjitthāti? Uppajjittha.

3917. »  Yassa cakkhundriyaṃ na uppajjittha tassa ghānindriyaṃ…pe…  itthindriyaṃ…pe…  purisindriyaṃ na uppajjissatīti? Natthi.

3918. «  Yassa vā pana purisindriyaṃ na uppajjissati tassa cakkhundriyaṃ na uppajjitthāti? Uppajjittha.

3919. »  Yassa cakkhundriyaṃ na uppajjittha tassa jīvitindriyaṃ na uppajjissatīti? Natthi.

3920. «  Yassa vā pana jīvitindriyaṃ na uppajjissati tassa cakkhundriyaṃ na uppajjitthāti? Uppajjittha.

3921. »  Yassa cakkhundriyaṃ na uppajjittha tassa somanassindriyaṃ…pe…  upekkhindriyaṃ na uppajjissatīti? Natthi.

3922. «  Yassa vā pana upekkhindriyaṃ na uppajjissati tassa cakkhundriyaṃ na uppajjitthāti? Uppajjittha.

3923. »  Yassa cakkhundriyaṃ na uppajjittha tassa saddhindriyaṃ…pe…  paññindriyaṃ…pe…  manindriyaṃ na uppajjissatīti? Natthi.

3924. «  Yassa vā pana manindriyaṃ na uppajjissati tassa cakkhundriyaṃ na uppajjitthāti? Uppajjittha. (Cakkhundriyamūlakaṃ.)

(424.)

3925. »  Yassa ghānindriyaṃ…pe…  itthindriyaṃ…  purisindriyaṃ…  jīvitindriyaṃ…  somanassindriyaṃ…  upekkhindriyaṃ…  saddhindriyaṃ…  paññindriyaṃ na uppajjittha tassa manindriyaṃ na uppajjissatīti? Natthi.

3926. «  Yassa vā pana manindriyaṃ na uppajjissati tassa paññindriyaṃ na uppajjitthāti? Uppajjittha.


