
[Home](/) / [35Y10 Indriyayamakapāḷi](../../../../35Y10.md) / [2 Pavattivāra](../../../2.md) / [2.1 Uppādavāra](../../2.1.md) / [2.1.1 Paccuppannavāra](../2.1.1.md)

# 2.1.1.5 Paccanīkaokāsa

* Pavattivāra

* Uppādavāra

* Paccuppannavāra

* Paccanīkaokāsa

(222.)

1905\. »  Yattha cakkhundriyaṃ na uppajjati tattha sotindriyaṃ na uppajjatīti? Āmantā.

1906\. «  Yattha vā pana sotindriyaṃ na uppajjati tattha cakkhundriyaṃ na uppajjatīti? Āmantā.

1907\. »  Yattha cakkhundriyaṃ na uppajjati tattha ghānindriyaṃ na uppajjatīti? Āmantā.

1908\. «  Yattha vā pana ghānindriyaṃ na uppajjati tattha cakkhundriyaṃ na uppajjatīti?

1909\. Rūpāvacare tattha ghānindriyaṃ na uppajjati, no ca tattha cakkhundriyaṃ na uppajjati. Asaññasatte arūpe tattha ghānindriyañca na uppajjati cakkhundriyañca na uppajjati.

1910\. »  Yattha cakkhundriyaṃ na uppajjati tattha itthindriyaṃ…pe…  purisindriyaṃ na uppajjatīti? Āmantā.

1911\. «  Yattha vā pana purisindriyaṃ na uppajjati tattha cakkhundriyaṃ na uppajjatīti?

1912\. Rūpāvacare tattha purisindriyaṃ na uppajjati, no ca tattha cakkhundriyaṃ na uppajjati. Asaññasatte arūpe tattha purisindriyañca na uppajjati cakkhundriyañca na uppajjati.

1913\. »  Yattha cakkhundriyaṃ na uppajjati tattha jīvitindriyaṃ na uppajjatīti? Uppajjati.

1914\. «  Yattha vā pana jīvitindriyaṃ na uppajjati tattha cakkhundriyaṃ na uppajjatīti? Natthi.

1915\. »  Yattha cakkhundriyaṃ na uppajjati tattha somanassindriyaṃ na uppajjatīti? Āmantā.

1916\. «  Yattha vā pana somanassindriyaṃ na uppajjati tattha cakkhundriyaṃ na uppajjatīti? Āmantā.

1917\. »  Yattha cakkhundriyaṃ na uppajjati tattha upekkhindriyaṃ na uppajjatīti?

1918\. Arūpe tattha cakkhundriyaṃ na uppajjati, no ca tattha upekkhindriyaṃ na uppajjati. Asaññasatte tattha cakkhundriyañca na uppajjati upekkhindriyañca na uppajjati.

1919\. «  Yattha vā pana upekkhindriyaṃ na uppajjati tattha cakkhundriyaṃ na uppajjatīti? Āmantā.

1920\. »  Yattha cakkhundriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti?

1921\. Arūpe tattha cakkhundriyaṃ na uppajjati, no ca tattha manindriyaṃ na uppajjati. Asaññasatte tattha cakkhundriyañca na uppajjati manindriyañca na uppajjati.

1922\. «  Yattha vā pana manindriyaṃ na uppajjati tattha cakkhundriyaṃ na uppajjatīti? Āmantā. (Cakkhundriyamūlakaṃ.)

(223.)

1923\. »  Yattha ghānindriyaṃ na uppajjati tattha itthindriyaṃ…pe…  purisindriyaṃ na uppajjatīti? Āmantā.

1924\. «  Yattha vā pana purisindriyaṃ na uppajjati tattha ghānindriyaṃ na uppajjatīti? Āmantā.

1925\. »  Yattha ghānindriyaṃ na uppajjati tattha jīvitindriyaṃ na uppajjatīti? Uppajjati.

1926\. «  Yattha vā pana jīvitindriyaṃ na uppajjati tattha ghānindriyaṃ na uppajjatīti? Natthi.

1927\. »  Yattha ghānindriyaṃ na uppajjati tattha somanassindriyaṃ na uppajjatīti?

1928\. Rūpāvacare tattha ghānindriyaṃ na uppajjati, no ca tattha somanassindriyaṃ na uppajjati. Asaññasatte arūpe tattha ghānindriyañca na uppajjati somanassindriyañca na uppajjati.

1929\. «  Yattha vā pana somanassindriyaṃ na uppajjati tattha ghānindriyaṃ na uppajjatīti? Āmantā.

1930\. »  Yattha ghānindriyaṃ na uppajjati tattha upekkhindriyaṃ na uppajjatīti?

1931\. Rūpāvacare arūpāvacare tattha ghānindriyaṃ na uppajjati, no ca tattha upekkhindriyaṃ na uppajjati. Asaññasatte tattha ghānindriyañca na uppajjati upekkhindriyañca na uppajjati.

1932\. «  Yattha vā pana upekkhindriyaṃ na uppajjati tattha ghānindriyaṃ na uppajjatīti? Āmantā.

1933\. »  Yattha ghānindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti?

1934\. Rūpāvacare arūpāvacare tattha ghānindriyaṃ na uppajjati, no ca tattha manindriyaṃ na uppajjati. Asaññasatte tattha ghānindriyañca na uppajjati manindriyañca na uppajjati.

1935\. «  Yattha vā pana manindriyaṃ na uppajjati tattha ghānindriyaṃ na uppajjatīti? Āmantā. (Ghānindriyamūlakaṃ.)

(224.)

1936\. »  Yattha itthindriyaṃ na uppajjati tattha purisindriyaṃ na uppajjatīti? Āmantā.

1937\. «  Yattha vā pana purisindriyaṃ na uppajjati tattha itthindriyaṃ na uppajjatīti? Āmantā…pe… .

(225.)

1938\. »  Yattha purisindriyaṃ na uppajjati tattha jīvitindriyaṃ na uppajjatīti? Uppajjati.

1939\. «  Yattha vā pana jīvitindriyaṃ na uppajjati tattha purisindriyaṃ na uppajjatīti? Natthi.

1940\. »  Yattha purisindriyaṃ na uppajjati tattha somanassindriyaṃ na uppajjatīti?

1941\. Rūpāvacare tattha purisindriyaṃ na uppajjati, no ca tattha somanassindriyaṃ na uppajjati. Asaññasatte arūpe tattha purisindriyañca na uppajjati somanassindriyañca na uppajjati.

1942\. «  Yattha vā pana somanassindriyaṃ na uppajjati tattha purisindriyaṃ na uppajjatīti? Āmantā.

1943\. »  Yattha purisindriyaṃ na uppajjati tattha upekkhindriyaṃ na uppajjatīti?

1944\. Rūpāvacare arūpāvacare tattha purisindriyaṃ na uppajjati, no ca tattha upekkhindriyaṃ na uppajjati. Asaññasatte tattha purisindriyañca na uppajjati upekkhindriyañca na uppajjati.

1945\. «  Yattha vā pana upekkhindriyaṃ na uppajjati tattha purisindriyaṃ na uppajjatīti? Āmantā.

1946\. »  Yattha purisindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti?

1947\. Rūpāvacare arūpāvacare tattha purisindriyaṃ na uppajjati, no ca tattha manindriyaṃ na uppajjati. Asaññasatte tattha purisindriyañca na uppajjati manindriyañca na uppajjati.

1948\. «  Yattha vā pana manindriyaṃ na uppajjati tattha purisindriyaṃ na uppajjatīti? Āmantā. (Purisindriyamūlakaṃ.)

(226.)

1949\. »  Yattha jīvitindriyaṃ na uppajjati tattha somanassindriyaṃ na uppajjatīti? Natthi.

1950\. «  Yattha vā pana somanassindriyaṃ na uppajjati tattha jīvitindriyaṃ na uppajjatīti? Uppajjati.

1951\. »  Yattha jīvitindriyaṃ na uppajjati tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjatīti? Natthi.

1952\. «  Yattha vā pana manindriyaṃ na uppajjati tattha jīvitindriyaṃ na uppajjatīti? Uppajjati. (Jīvitindriyamūlakaṃ.)

(227.)

1953\. »  Yattha somanassindriyaṃ na uppajjati tattha upekkhindriyaṃ na uppajjatīti? Āmantā.

1954\. «  Yattha vā pana upekkhindriyaṃ na uppajjati tattha somanassindriyaṃ na uppajjatīti? Āmantā.

1955\. »  Yattha somanassindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? Āmantā.

1956\. «  Yattha vā pana manindriyaṃ na uppajjati tattha somanassindriyaṃ na uppajjatīti? Āmantā. (Somanassindriyamūlakaṃ.)

(228.)

1957\. »  Yattha upekkhindriyaṃ na uppajjati tattha saddhindriyaṃ…pe…  paññindriyaṃ…pe…  manindriyaṃ na uppajjatīti? Āmantā.

1958\. «  Yattha vā pana manindriyaṃ na uppajjati tattha upekkhindriyaṃ na uppajjatīti? Āmantā. (Upekkhindriyamūlakaṃ.)

(229.)

1959\. »  Yattha saddhindriyaṃ na uppajjati tattha paññindriyaṃ…pe…  manindriyaṃ na uppajjatīti? Āmantā.

1960\. «  Yattha vā pana manindriyaṃ na uppajjati tattha saddhindriyaṃ na uppajjatīti? Āmantā. (Saddhindriyamūlakaṃ.)

(230.)

1961\. »  Yattha paññindriyaṃ na uppajjati tattha manindriyaṃ na uppajjatīti? Āmantā.

1962\. «  Yattha vā pana manindriyaṃ na uppajjati tattha paññindriyaṃ na uppajjatīti? Āmantā. (Paññindriyamūlakaṃ.)

[Go to previous page (2.1.1.4 Paccanīkapuggala)](2.1.1.4.md) / [Go to parent page (2.1.1 Paccuppannavāra)](../2.1.1.md) / [Go to next page (2.1.1.6 Paccanīkapuggalokāsa)](2.1.1.6.md)


