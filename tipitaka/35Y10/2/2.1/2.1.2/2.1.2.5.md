
[Home](/) / [35Y10 Indriyayamakapāḷi](../../../../35Y10.md) / [2 Pavattivāra](../../../2.md) / [2.1 Uppādavāra](../../2.1.md) / [2.1.2 Atītavāra](../2.1.2.md)

# 2.1.2.5 Paccanīkaokāsa

* Pavattivāra

* Uppādavāra

* Atītavāra

* Paccanīkaokāsa

(263.)

2296\. »  Yattha cakkhundriyaṃ na uppajjittha tattha sotindriyaṃ na uppajjitthāti? Āmantā.

2297\. «  Yattha vā pana sotindriyaṃ na uppajjittha tattha cakkhundriyaṃ na uppajjitthāti? Āmantā.

2298\. »  Yattha cakkhundriyaṃ na uppajjittha tattha ghānindriyaṃ na uppajjitthāti? Āmantā.

2299\. «  Yattha vā pana ghānindriyaṃ na uppajjittha tattha cakkhundriyaṃ na uppajjitthāti?

2300\. Rūpāvacare tattha ghānindriyaṃ na uppajjittha, no ca tattha cakkhundriyaṃ na uppajjittha. Asaññasatte arūpe tattha ghānindriyañca na uppajjittha cakkhundriyañca na uppajjittha.

2301\. »  Yattha cakkhundriyaṃ na uppajjittha tattha itthindriyaṃ…pe…  purisindriyaṃ na uppajjitthāti? Āmantā.

2302\. «  Yattha vā pana purisindriyaṃ na uppajjittha tattha cakkhundriyaṃ na uppajjitthāti?

2303\. Rūpāvacare tattha purisindriyaṃ na uppajjittha, no ca tattha cakkhundriyaṃ na uppajjittha. Asaññasatte arūpe tattha purisindriyañca na uppajjittha cakkhundriyañca na uppajjittha.

2304\. »  Yattha cakkhundriyaṃ na uppajjittha tattha jīvitindriyaṃ na uppajjitthāti? Uppajjittha.

2305\. «  Yattha vā pana jīvitindriyaṃ na uppajjittha tattha cakkhundriyaṃ na uppajjitthāti? Natthi.

2306\. »  Yattha cakkhundriyaṃ na uppajjittha tattha somanassindriyaṃ na uppajjitthāti? Āmantā.

2307\. «  Yattha vā pana somanassindriyaṃ na uppajjittha tattha cakkhundriyaṃ na uppajjitthāti? Āmantā.

2308\. »  Yattha cakkhundriyaṃ na uppajjittha tattha upekkhindriyaṃ na uppajjitthāti?

2309\. Arūpe tattha cakkhundriyaṃ na uppajjittha, no ca tattha upekkhindriyaṃ na uppajjittha. Asaññasatte tattha cakkhundriyañca na uppajjittha upekkhindriyañca na uppajjittha.

2310\. «  Yattha vā pana upekkhindriyaṃ na uppajjittha tattha cakkhundriyaṃ na uppajjitthāti? Āmantā.

2311\. »  Yattha cakkhundriyaṃ na uppajjittha tattha saddhindriyaṃ…pe…  paññindriyaṃ…pe…  manindriyaṃ na uppajjitthāti?

2312\. Arūpe tattha cakkhundriyaṃ na uppajjittha, no ca tattha manindriyaṃ na uppajjittha. Asaññasatte tattha cakkhundriyañca na uppajjittha manindriyañca na uppajjittha.

2313\. «  Yattha vā pana manindriyaṃ na uppajjittha tattha cakkhundriyaṃ na uppajjitthāti? Āmantā. (Cakkhundriyamūlakaṃ.)

(264.)

2314\. »  Yattha ghānindriyaṃ na uppajjittha tattha itthindriyaṃ…pe…  purisindriyaṃ na uppajjitthāti? Āmantā.

2315\. «  Yattha vā pana purisindriyaṃ na uppajjittha tattha ghānindriyaṃ na uppajjitthāti? Āmantā.

2316\. »  Yattha ghānindriyaṃ na uppajjittha tattha jīvitindriyaṃ na uppajjitthāti? Uppajjittha.

2317\. «  Yattha vā pana jīvitindriyaṃ na uppajjittha tattha ghānindriyaṃ na uppajjitthāti? Natthi.

2318\. »  Yattha ghānindriyaṃ na uppajjittha tattha somanassindriyaṃ na uppajjitthāti?

2319\. Rūpāvacare tattha ghānindriyaṃ na uppajjittha, no ca tattha somanassindriyaṃ na uppajjittha. Asaññasatte arūpe tattha ghānindriyañca na uppajjittha somanassindriyañca na uppajjittha.

2320\. «  Yattha vā pana somanassindriyaṃ na uppajjittha tattha ghānindriyaṃ na uppajjitthāti? Āmantā.

2321\. »  Yattha ghānindriyaṃ na uppajjittha tattha upekkhindriyaṃ na uppajjitthāti?

2322\. Rūpāvacare arūpāvacare tattha ghānindriyaṃ na uppajjittha, no ca tattha upekkhindriyaṃ na uppajjittha. Asaññasatte tattha ghānindriyañca na uppajjittha upekkhindriyañca na uppajjittha.

2323\. «  Yattha vā pana upekkhindriyaṃ na uppajjittha tattha ghānindriyaṃ na uppajjitthāti? Āmantā.

2324\. »  Yattha ghānindriyaṃ na uppajjittha tattha saddhindriyaṃ…pe…  paññindriyaṃ…pe…  manindriyaṃ na uppajjitthāti?

2325\. Rūpāvacare arūpāvacare tattha ghānindriyaṃ na uppajjittha, no ca tattha manindriyaṃ na uppajjittha. Asaññasatte tattha ghānindriyañca na uppajjittha manindriyañca na uppajjittha.

2326\. «  Yattha vā pana manindriyaṃ na uppajjittha tattha ghānindriyaṃ na uppajjitthāti? Āmantā. (Ghānindriyamūlakaṃ.)

(265.)

2327\. »  Yattha itthindriyaṃ na uppajjittha tattha purisindriyaṃ na uppajjitthāti? Āmantā.

2328\. «  Yattha vā pana purisindriyaṃ na uppajjittha tattha itthindriyaṃ na uppajjitthāti? Āmantā…pe… .

(266.)

2329\. »  Yattha purisindriyaṃ na uppajjittha tattha jīvitindriyaṃ na uppajjitthāti? Uppajjittha.

2330\. «  Yattha vā pana jīvitindriyaṃ na uppajjittha tattha purisindriyaṃ na uppajjitthāti? Natthi.

2331\. »  Yattha purisindriyaṃ na uppajjittha tattha somanassindriyaṃ na uppajjitthāti?

2332\. Rūpāvacare tattha purisindriyaṃ na uppajjittha, no ca tattha somanassindriyaṃ na uppajjittha. Asaññasatte arūpe tattha purisindriyañca na uppajjittha somanassindriyañca na uppajjittha.

2333\. «  Yattha vā pana somanassindriyaṃ na uppajjittha tattha purisindriyaṃ na uppajjitthāti? Āmantā.

2334\. »  Yattha purisindriyaṃ na uppajjittha tattha upekkhindriyaṃ na uppajjitthāti?

2335\. Rūpāvacare arūpāvacare tattha purisindriyaṃ na uppajjittha, no ca tattha upekkhindriyaṃ na uppajjittha. Asaññasatte tattha purisindriyañca na uppajjittha upekkhindriyañca na uppajjittha.

2336\. «  Yattha vā pana upekkhindriyaṃ na uppajjittha tattha purisindriyaṃ na uppajjitthāti? Āmantā.

2337\. »  Yattha purisindriyaṃ na uppajjittha tattha saddhindriyaṃ…pe…  paññindriyaṃ…pe…  manindriyaṃ na uppajjitthāti?

2338\. Rūpāvacare arūpāvacare tattha purisindriyaṃ na uppajjittha, no ca tattha manindriyaṃ na uppajjittha. Asaññasatte tattha purisindriyañca na uppajjittha manindriyañca na uppajjittha.

2339\. «  Yattha vā pana manindriyaṃ na uppajjittha tattha purisindriyaṃ na uppajjitthāti? Āmantā. (Purisindriyamūlakaṃ.)

(267.)

2340\. »  Yattha jīvitindriyaṃ na uppajjittha tattha somanassindriyaṃ na uppajjitthāti? Natthi.

2341\. «  Yattha vā pana somanassindriyaṃ na uppajjittha tattha jīvitindriyaṃ na uppajjitthāti? Uppajjittha.

2342\. »  Yattha jīvitindriyaṃ na uppajjittha tattha upekkhindriyaṃ…pe…  saddhindriyaṃ…pe…  paññindriyaṃ…pe…  manindriyaṃ na uppajjitthāti? Natthi.

2343\. «  Yattha vā pana manindriyaṃ na uppajjittha tattha jīvitindriyaṃ na uppajjitthāti? Uppajjittha. (Jīvitindriyamūlakaṃ.)

(268.)

2344\. »  Yattha somanassindriyaṃ na uppajjittha tattha upekkhindriyaṃ na uppajjitthāti? Āmantā.

2345\. «  Yattha vā pana upekkhindriyaṃ na uppajjittha tattha somanassindriyaṃ na uppajjitthāti? Āmantā.

2346\. »  Yattha somanassindriyaṃ na uppajjittha tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? Āmantā.

2347\. «  Yattha vā pana manindriyaṃ na uppajjittha tattha somanassindriyaṃ na uppajjitthāti? Āmantā. (Somanassindriyamūlakaṃ.)

(269.)

2348\. »  Yattha upekkhindriyaṃ na uppajjittha tattha saddhindriyaṃ…pe…  paññindriyaṃ…pe…  manindriyaṃ na uppajjitthāti? Āmantā.

2349\. «  Yattha vā pana manindriyaṃ na uppajjittha tattha upekkhindriyaṃ na uppajjitthāti? Āmantā. (Upekkhindriyamūlakaṃ.)

(270.)

2350\. »  Yattha saddhindriyaṃ na uppajjittha tattha paññindriyaṃ…pe…  manindriyaṃ na uppajjitthāti? Āmantā.

2351\. «  Yattha vā pana manindriyaṃ na uppajjittha tattha saddhindriyaṃ na uppajjitthāti? Āmantā. (Saddhindriyamūlakaṃ.)

(271.)

2352\. »  Yattha paññindriyaṃ na uppajjittha tattha manindriyaṃ na uppajjitthāti? Āmantā.

2353\. «  Yattha vā pana manindriyaṃ na uppajjittha tattha paññindriyaṃ na uppajjitthāti? Āmantā. (Paññindriyamūlakaṃ.)

[Go to previous page (2.1.2.4 Paccanīkapuggala)](2.1.2.4.md) / [Go to parent page (2.1.2 Atītavāra)](../2.1.2.md) / [Go to next page (2.1.2.6 Paccanīkapuggalokāsa)](2.1.2.6.md)


