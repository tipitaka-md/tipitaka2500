
[Home](/) / [35Y10 Indriyayamakapāḷi](../../../35Y10.md) / [3 Pariññāvāra](../../3.md) / [3.6 Atītānāgatavāra](../3.6.md)

# 3.6.1 Anuloma

* Pariññāvāra

* Atītānāgatavāra

* Anuloma

(475.)

4335\. »  Yo cakkhundriyaṃ parijānittha so domanassindriyaṃ pajahissatīti? No.

4336\. «  Yo vā pana domanassindriyaṃ pajahissati so cakkhundriyaṃ parijānitthāti? No.

4337\. »  Yo cakkhundriyaṃ parijānittha so anaññātaññassāmītindriyaṃ bhāvessatīti? No.

4338\. «  Yo vā pana anaññātaññassāmītindriyaṃ bhāvessati so cakkhundriyaṃ parijānitthāti? No.

4339\. »  Yo cakkhundriyaṃ parijānittha so aññindriyaṃ bhāvessatīti? No.

4340\. «  Yo vā pana aññindriyaṃ bhāvessati so cakkhundriyaṃ parijānitthāti? No.

4341\. »  Yo cakkhundriyaṃ parijānittha so aññātāvindriyaṃ sacchikarissatīti? No.

4342\. «  Yo vā pana aññātāvindriyaṃ sacchikarissati so cakkhundriyaṃ parijānitthāti? No. (Cakkhundriyamūlakaṃ.)

(476.)

4343\. »  Yo domanassindriyaṃ pajahittha so anaññātaññassāmītindriyaṃ bhāvessatīti? No.

4344\. «  Yo vā pana anaññātaññassāmītindriyaṃ bhāvessati so domanassindriyaṃ pajahitthāti? No.

4345\. »  Yo domanassindriyaṃ pajahittha so aññindriyaṃ bhāvessatīti?

4346\. Dve puggalā domanassindriyaṃ pajahittha, no ca aññindriyaṃ bhāvessanti. Anāgāmī domanassindriyañca pajahittha aññindriyañca bhāvessati.

4347\. «  Yo vā pana aññindriyaṃ bhāvessati so domanassindriyaṃ pajahitthāti?

4348\. Cha puggalā aññindriyaṃ bhāvessanti, no ca domanassindriyaṃ pajahittha. Anāgāmī aññindriyañca bhāvessati domanassindriyañca pajahittha.

4349\. »  Yo domanassindriyaṃ pajahittha so aññātāvindriyaṃ sacchikarissatīti?

4350\. Arahā domanassindriyaṃ pajahittha, no ca aññātāvindriyaṃ sacchikarissati. Dve puggalā domanassindriyañca pajahittha aññātāvindriyañca sacchikarissanti.

4351\. «  Yo vā pana aññātāvindriyaṃ sacchikarissati so domanassindriyaṃ pajahitthāti?

4352\. Cha puggalā aññātāvindriyaṃ sacchikarissanti, no ca domanassindriyaṃ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṃ.)

(477.)

4353\. »  Yo anaññātaññassāmītindriyaṃ bhāvittha so aññindriyaṃ bhāvessatīti?

4354\. Dve puggalā anaññātaññassāmītindriyaṃ bhāvittha, no ca aññindriyaṃ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti.

4355\. «  Yo vā pana aññindriyaṃ bhāvessati. So anaññātaññassāmītindriyaṃ bhāvitthāti?

4356\. Dve puggalā aññindriyaṃ bhāvessanti no ca anaññātaññassāmītindriyaṃ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha.

4357\. »  Yo anaññātaññassāmītindriyaṃ bhāvittha so aññātāvindriyaṃ sacchikarissatīti?

4358\. Arahā anaññātaññassāmītindriyaṃ bhāvittha, no ca aññātāvindriyaṃ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti.

4359\. «  Yo vā pana aññātāvindriyaṃ sacchikarissati so anaññātaññassāmītindriyaṃ bhāvitthāti?

4360\. Dve puggalā aññātāvindriyaṃ sacchikarissanti, no ca anaññātaññassāmītindriyaṃ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṃ.)

(478.)

4361\. »  Yo aññindriyaṃ bhāvittha so aññātāvindriyaṃ sacchikarissatīti? No.

4362\. «  Yo vā pana aññātāvindriyaṃ sacchikarissati so aññindriyaṃ bhāvitthāti? No. (Aññindriyamūlakaṃ.)

[Go to previous page (3.6 Atītānāgatavāra)](../3.6.md) / [Go to parent page (3.6 Atītānāgatavāra)](../3.6.md) / [Go to next page (3.6.2 Paccanīka)](3.6.2.md)


