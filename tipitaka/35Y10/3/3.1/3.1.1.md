
[Home](/) / [35Y10 Indriyayamakapāḷi](../../../35Y10.md) / [3 Pariññāvāra](../../3.md) / [3.1 Paccuppannavāra](../3.1.md)

# 3.1.1 Anuloma

* Pariññāvāra

* Paccuppannavāra

* Anuloma

(435.)

4037\. »  Yo cakkhundriyaṃ parijānāti so sotindriyaṃ parijānātīti? Āmantā.

4038\. «  Yo vā pana sotindriyaṃ parijānāti so cakkhundriyaṃ parijānātīti? Āmantā.

4039\. »  Yo cakkhundriyaṃ parijānāti so domanassindriyaṃ pajahatīti? No.

4040\. «  Yo vā pana domanassindriyaṃ pajahati so cakkhundriyaṃ parijānātīti? No.

4041\. »  Yo cakkhundriyaṃ parijānāti so anaññātaññassāmītindriyaṃ bhāvetīti? No.

4042\. «  Yo vā pana anaññātaññassāmītindriyaṃ bhāveti so cakkhundriyaṃ parijānātīti? No.

4043\. »  Yo cakkhundriyaṃ parijānāti so aññindriyaṃ bhāvetīti? Āmantā.

4044\. «  Yo vā pana aññindriyaṃ bhāveti so cakkhundriyaṃ parijānātīti?

4045\. Dve puggalā aññindriyaṃ bhāventi, no ca cakkhundriyaṃ parijānanti. Aggamaggasamaṅgī aññindriyañca bhāveti cakkhundriyañca parijānāti.

4046\. »  Yo cakkhundriyaṃ parijānāti so aññātāvindriyaṃ sacchikarotīti? No.

4047\. «  Yo vā pana aññātāvindriyaṃ sacchikaroti so cakkhundriyaṃ parijānātīti? No. (Cakkhundriyamūlakaṃ.)

(436.)

4048\. »  Yo domanassindriyaṃ pajahati so anaññātaññassāmītindriyaṃ bhāvetīti? No.

4049\. «  Yo vā pana anaññātaññassāmītindriyaṃ bhāveti so domanassindriyaṃ pajahatīti? No.

4050\. »  Yo domanassindriyaṃ pajahati so aññindriyaṃ bhāvetīti? Āmantā.

4051\. «  Yo vā pana aññindriyaṃ bhāveti so domanassindriyaṃ pajahatīti?

4052\. Dve puggalā aññindriyaṃ bhāventi, no ca domanassindriyaṃ pajahanti. Anāgāmimaggasamaṅgī aññindriyañca bhāveti domanassindriyañca pajahati.

4053\. »  Yo domanassindriyaṃ pajahati so aññātāvindriyaṃ sacchikarotīti? No.

4054\. «  Yo vā pana aññātāvindriyaṃ sacchikaroti so domanassindriyaṃ pajahatīti? No. (Domanassindriyamūlakaṃ.)

(437.)

4055\. »  Yo anaññātaññassāmītindriyaṃ bhāveti so aññindriyaṃ bhāvetīti? No.

4056\. «  Yo vā pana aññindriyaṃ bhāveti so anaññātaññassāmītindriyaṃ bhāvetīti? No.

4057\. »  Yo anaññātaññassāmītindriyaṃ bhāveti so aññātāvindriyaṃ sacchikarotīti? No.

4058\. «  Yo vā pana aññātāvindriyaṃ sacchikaroti so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)

(438.)

4059\. »  Yo aññindriyaṃ bhāveti so aññātāvindriyaṃ sacchikarotīti? No.

4060\. «  Yo vā pana aññātāvindriyaṃ sacchikaroti so aññindriyaṃ bhāvetīti? No. (Aññindriyamūlakaṃ.)

[Go to previous page (3.1 Paccuppannavāra)](../3.1.md) / [Go to parent page (3.1 Paccuppannavāra)](../3.1.md) / [Go to next page (3.1.2 Paccanīka)](3.1.2.md)


