
[Home](/) / [35Y10 Indriyayamakapāḷi](../../../35Y10.md) / [3 Pariññāvāra](../../3.md) / [3.4 Paccuppannātītavāra](../3.4.md)

# 3.4.1 Anuloma

* Pariññāvāra

* Paccuppannātītavāra

* Anuloma

(459.)

4215\. »  Yo cakkhundriyaṃ parijānāti so domanassindriyaṃ pajahitthāti? Āmantā.

4216\. «  Yo vā pana domanassindriyaṃ pajahittha so cakkhundriyaṃ parijānātīti?

4217\. Dve puggalā domanassindriyaṃ pajahittha, no ca cakkhundriyaṃ parijānanti. Aggamaggasamaṅgī domanassindriyañca pajahittha cakkhundriyañca parijānāti.

4218\. »  Yo cakkhundriyaṃ parijānāti so anaññātaññassāmītindriyaṃ bhāvitthāti? Āmantā.

4219\. «  Yo vā pana anaññātaññassāmītindriyaṃ bhāvittha so cakkhundriyaṃ parijānātīti?

4220\. Cha puggalā anaññātaññassāmītindriyaṃ bhāvittha, no ca cakkhundriyaṃ parijānanti. Aggamaggasamaṅgī anaññātaññassāmītindriyañca bhāvittha cakkhundriyañca parijānāti.

4221\. »  Yo cakkhundriyaṃ parijānāti so aññindriyaṃ bhāvitthāti? No.

4222\. «  Yo vā pana aññindriyaṃ bhāvittha so cakkhundriyaṃ parijānātīti? No.

4223\. »  Yo cakkhundriyaṃ parijānāti so aññātāvindriyaṃ sacchikaritthāti? No.

4224\. «  Yo vā pana aññātāvindriyaṃ sacchikarittha so cakkhundriyaṃ parijānātīti? No. (Cakkhundriyamūlakaṃ.)

(460.)

4225\. »  Yo domanassindriyaṃ pajahati so anaññātaññassāmītindriyaṃ bhāvitthāti? Āmantā.

4226\. «  Yo vā pana anaññātaññassāmītindriyaṃ bhāvittha so domanassindriyaṃ pajahatīti?

4227\. Cha puggalā anaññātaññassāmītindriyaṃ bhāvittha, no ca domanassindriyaṃ pajahanti. Anāgāmimaggasamaṅgī anaññātaññassāmītindriyañca bhāvittha domanassindriyañca pajahati.

4228\. »  Yo domanassindriyaṃ pajahati so aññindriyaṃ bhāvitthāti? No.

4229\. «  Yo vā pana aññindriyaṃ bhāvittha so domanassindriyaṃ pajahatīti? No.

4230\. »  Yo domanassindriyaṃ pajahati so aññātāvindriyaṃ sacchikaritthāti? No.

4231\. «  Yo vā pana aññātāvindriyaṃ sacchikarittha so domanassindriyaṃ pajahatīti? No. (Domanassindriyamūlakaṃ.)

(461.)

4232\. »  Yo anaññātaññassāmītindriyaṃ bhāveti so aññindriyaṃ bhāvitthāti? No.

4233\. «  Yo vā pana aññindriyaṃ bhāvittha so anaññātaññassāmītindriyaṃ bhāvetīti? No.

4234\. »  Yo anaññātaññassāmītindriyaṃ bhāveti so aññātāvindriyaṃ sacchikaritthāti? No.

4235\. «  Yo vā pana aññātāvindriyaṃ sacchikarittha so anaññātaññassāmītindriyaṃ bhāvetīti? No. (Anaññātaññassāmītindriyamūlakaṃ.)

(462.)

4236\. »  Yo aññindriyaṃ bhāveti so aññātāvindriyaṃ sacchikaritthāti? No.

4237\. «  Yo vā pana aññātāvindriyaṃ sacchikarittha so aññindriyaṃ bhāvetīti? No. (Aññindriyamūlakaṃ.)

[Go to previous page (3.4 Paccuppannātītavāra)](../3.4.md) / [Go to parent page (3.4 Paccuppannātītavāra)](../3.4.md) / [Go to next page (3.4.2 Paccanīka)](3.4.2.md)


