
[Home](/) / [35Y10 Indriyayamakapāḷi](../../../../35Y10.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.1 Padasodhanavāra](../1.2.1.md)

# 1.2.1.1 Anuloma

* Paṇṇattivāra

* Paṇṇattivāraniddesa

* Padasodhanavāra

* Anuloma

(94.)

558\. »  Cakkhu cakkhundriyanti?

559\. Dibbacakkhu paññācakkhu cakkhu, na cakkhundriyaṃ. Cakkhundriyaṃ cakkhu ceva cakkhundriyañca.

560\. «  Cakkhundriyaṃ cakkhūti? Āmantā.

561\. »  Sotaṃ sotindriyanti?

562\. Dibbasotaṃ taṇhāsotaṃ sotaṃ, na sotindriyaṃ. Sotindriyaṃ sotañceva sotindriyañca.

563\. «  Sotindriyaṃ sotanti? Āmantā.

564\. »  Ghānaṃ ghānindriyanti? Āmantā.

565\. «  Ghānindriyaṃ ghānanti? Āmantā.

566\. »  Jivhā jivhindriyanti? Āmantā.

567\. «  Jivhindriyaṃ jivhāti? Āmantā.

568\. »  Kāyo kāyindriyanti?

569\. Kāyindriyaṃ ṭhapetvā avaseso kāyo, na kāyindriyaṃ. Kāyindriyaṃ kāyo ceva kāyindriyañca.

570\. «  Kāyindriyaṃ kāyoti? Āmantā.

571\. »  Mano manindriyanti? Āmantā.

572\. «  Manindriyaṃ manoti? Āmantā.

573\. »  Itthī itthindriyanti? No.

574\. «  Itthindriyaṃ itthīti? No.

575\. »  Puriso purisindriyanti? No.

576\. «  Purisindriyaṃ purisoti? No.

577\. »  Jīvitaṃ jīvitindriyanti? Āmantā.

578\. «  Jīvitindriyaṃ jīvitanti? Āmantā.

579\. »  Sukhaṃ sukhindriyanti? Āmantā.

580\. «  Sukhindriyaṃ sukhanti? Āmantā.

581\. »  Dukkhaṃ dukkhindriyanti? Āmantā.

582\. «  Dukkhindriyaṃ dukkhanti? Āmantā.

583\. »  Somanassaṃ somanassindriyanti? Āmantā.

584\. «  Somanassindriyaṃ somanassanti? Āmantā.

585\. »  Domanassaṃ domanassindriyanti? Āmantā.

586\. «  Domanassindriyaṃ domanassanti? Āmantā.

587\. »  Upekkhā upekkhindriyanti?

588\. Upekkhindriyaṃ ṭhapetvā avasesā upekkhā, na upekkhindriyaṃ. Upekkhindriyaṃ upekkhā ceva upekkhindriyañca.

589\. «  Upekkhindriyaṃ upekkhāti? Āmantā.

590\. »  Saddhā saddhindriyanti? Āmantā.

591\. «  Saddhindriyaṃ saddhāti? Āmantā.

592\. »  Vīriyaṃ vīriyindriyanti? Āmantā.

593\. «  Vīriyindriyaṃ vīriyanti? Āmantā.

594\. »  Sati satindriyanti? Āmantā.

595\. «  Satindriyaṃ satīti? Āmantā.

596\. »  Samādhi samādhindriyanti? Āmantā.

597\. «  Samādhindriyaṃ samādhīti? Āmantā.

598\. »  Paññā paññindriyanti? Āmantā.

599\. «  Paññindriyaṃ paññāti? Āmantā.

600\. »  Anaññātaññassāmīti anaññātaññassāmītindriyanti? Āmantā.

601\. «  Anaññātaññassāmītindriyaṃ anaññātaññassāmīti? Āmantā.

602\. »  Aññaṃ aññindriyanti? Āmantā.

603\. «  Aññindriyaṃ aññanti? Āmantā.

604\. »  Aññātāvī aññātāvindriyanti? Āmantā.

605\. «  Aññātāvindriyaṃ aññātāvīti? Āmantā.

[Go to previous page (1.2.1 Padasodhanavāra)](../1.2.1.md) / [Go to parent page (1.2.1 Padasodhanavāra)](../1.2.1.md) / [Go to next page (1.2.1.2 Paccanīka)](1.2.1.2.md)


