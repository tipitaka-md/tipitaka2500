
[Home](/) / [35Y10 Indriyayamakapāḷi](../../../../35Y10.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.1 Padasodhanavāra](../1.2.1.md)

# 1.2.1.2 Paccanīka

* Paṇṇattivāra

* Paṇṇattivāraniddesa

* Padasodhanavāra

* Paccanīka

(95.)

606\. »  Na cakkhu na cakkhundriyanti? Āmantā.

607\. «  Na cakkhundriyaṃ na cakkhūti?

608\. Dibbacakkhu paññācakkhu na cakkhundriyaṃ, cakkhu. Cakkhuñca cakkhundriyañca ṭhapetvā avasesā na ceva cakkhu na ca cakkhundriyaṃ.

609\. »  Na sotaṃ na sotindriyanti? Āmantā.

610\. «  Na sotindriyaṃ na sotanti?

611\. Dibbasotaṃ taṇhāsotaṃ na sotindriyaṃ, sotaṃ. Sotañca sotindriyañca ṭhapetvā avasesā na ceva sotaṃ na ca sotindriyaṃ.

612\. »  Na ghānaṃ na ghānindriyanti? Āmantā.

613\. «  Na ghānindriyaṃ na ghānanti? Āmantā.

614\. »  Na jivhā na jivhindriyanti? Āmantā.

615\. «  Na jivhindriyaṃ na jivhāti? Āmantā.

616\. »  Na kāyo na kāyindriyanti? Āmantā.

617\. «  Na kāyindriyaṃ na kāyoti?

618\. Kāyindriyaṃ ṭhapetvā avaseso na kāyindriyaṃ, kāyo. Kāyañca kāyindriyañca ṭhapetvā avasesā na ceva kāyo na ca kāyindriyaṃ.

619\. »  Na mano na manindriyanti? Āmantā.

620\. «  Na manindriyaṃ na manoti? Āmantā.

621\. »  Na itthī na itthindriyanti?

622\. Itthindriyaṃ na itthī, itthindriyaṃ. Itthiñca itthindriyañca ṭhapetvā avasesā na ceva itthī na ca itthindriyaṃ.

623\. «  Na itthindriyaṃ na itthīti?

624\. Itthī na itthindriyaṃ, itthī. Itthiñca itthindriyañca ṭhapetvā avasesā na ceva itthī na ca itthindriyaṃ.

625\. »  Na puriso na purisindriyanti?

626\. Purisindriyaṃ na puriso, purisindriyaṃ. Purisañca purisindriyañca ṭhapetvā avasesā na ceva puriso na ca purisindriyaṃ.

627\. «  Na purisindriyaṃ na purisoti?

628\. Puriso na purisindriyaṃ, puriso. Purisañca purisindriyañca ṭhapetvā avasesā na ceva puriso na ca purisindriyaṃ.

629\. »  Na jīvitaṃ na jīvitindriyanti? Āmantā.

630\. «  Na jīvitindriyaṃ na jīvitanti? Āmantā.

631\. »  Na sukhaṃ na sukhindriyanti? Āmantā.

632\. «  Na sukhindriyaṃ na sukhanti? Āmantā.

633\. »  Na dukkhaṃ na dukkhindriyanti? Āmantā.

634\. «  Na dukkhindriyaṃ na dukkhanti? Āmantā.

635\. »  Na somanassaṃ na somanassindriyanti? Āmantā.

636\. «  Na somanassindriyaṃ na somanassanti? Āmantā.

637\. »  Na domanassaṃ na domanassindriyanti? Āmantā.

638\. «  Na domanassindriyaṃ na domanassanti? Āmantā.

639\. »  Na upekkhā na upekkhindriyanti? Āmantā.

640\. «  Na upekkhindriyaṃ na upekkhāti?

641\. Upekkhindriyaṃ ṭhapetvā avasesā na upekkhindriyaṃ, upekkhā. Upekkhañca upekkhindriyañca ṭhapetvā avasesā na ceva upekkhā na ca upekkhindriyaṃ.

642\. »  Na saddhā na saddhindriyanti? Āmantā.

643\. «  Na saddhindriyaṃ na saddhāti? Āmantā.

644\. »  Na vīriyaṃ na vīriyindriyanti? Āmantā.

645\. «  Na vīriyindriyaṃ na vīriyanti? Āmantā.

646\. »  Na sati na satindriyanti? Āmantā.

647\. «  Na satindriyaṃ na satīti? Āmantā.

648\. »  Na samādhi na samādhindriyanti? Āmantā.

649\. «  Na samādhindriyaṃ na samādhīti? Āmantā.

650\. »  Na paññā na paññindriyanti? Āmantā.

651\. «  Na paññindriyaṃ na paññāti? Āmantā.

652\. »  Na anaññātaññassāmīti na anaññātaññassāmītindriyanti? Āmantā.

653\. «  Na anaññātaññassāmītindriyaṃ na anaññātaññassāmīti? Āmantā.

654\. »  Na aññaṃ na aññindriyanti? Āmantā.

655\. «  Na aññindriyaṃ na aññanti? Āmantā.

656\. »  Na aññātāvī na aññātāvindriyanti? Āmantā.

657\. «  Na aññātāvindriyaṃ na aññātāvīti? Āmantā.

[Go to previous page (1.2.1.1 Anuloma)](1.2.1.1.md) / [Go to parent page (1.2.1 Padasodhanavāra)](../1.2.1.md) / [Go to next page (1.2.2 Padasodhanamūlacakkavāra)](../1.2.2.md)


