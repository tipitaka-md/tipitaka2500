
[Home](/) / [35Y10 Indriyayamakapāḷi](../../../../35Y10.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.3 Suddhindriyavāra](../1.2.3.md)

# 1.2.3.2 Paccanīka

* Paṇṇattivāra

* Paṇṇattivāraniddesa

* Suddhindriyavāra

* Paccanīka

(141.)

1016\. »  Na cakkhu na indriyanti?

1017\. Cakkhuṃ ṭhapetvā avasesā indriyā na cakkhu, indriyā. Cakkhuñca indriye ca ṭhapetvā avasesā na ceva cakkhu na ca indriyā.

1018\. «  Na indriyā na cakkhundriyanti? Āmantā.

1019\. »  Na sotaṃ na indriyanti?

1020\. Sotaṃ ṭhapetvā avasesā indriyā na sotaṃ, indriyā. Sotañca indriye ca ṭhapetvā avasesā na ceva sotaṃ na ca indriyā.

1021\. «  Na indriyā na sotindriyanti? Āmantā.

1022\. »  Na ghānaṃ na indriyanti?

1023\. Ghānaṃ ṭhapetvā avasesā indriyā na ghānaṃ, indriyā. Ghānañca indriye ca ṭhapetvā avasesā na ceva ghānaṃ na ca indriyā.

1024\. «  Na indriyā na ghānindriyanti? Āmantā.

1025\. »  Na jivhā na indriyanti?

1026\. Jivhaṃ ṭhapetvā avasesā indriyā na jivhā, indriyā. Jivhañca indriye ca ṭhapetvā avasesā na ceva jivhā na ca indriyā.

1027\. «  Na indriyā na jivhindriyanti? Āmantā.

1028\. »  Na kāyo na indriyanti? Āmantā.

1029\. «  Na indriyā na kāyindriyanti? Āmantā.

1030\. »  Na mano na indriyanti?

1031\. Manaṃ ṭhapetvā avasesā indriyā na mano, indriyā. Manañca indriye ca ṭhapetvā avasesā na ceva mano na ca indriyā.

1032\. «  Na indriyā na manindriyanti? Āmantā.

1033\. »  Na itthī na indriyanti?

1034\. Itthiṃ ṭhapetvā avasesā indriyā na itthī, indriyā. Itthiñca indriye ca ṭhapetvā avasesā na ceva itthī na ca indriyā.

1035\. «  Na indriyā na itthindriyanti? Āmantā.

1036\. »  Na puriso na indriyanti?

1037\. Purisaṃ ṭhapetvā avasesā indriyā na puriso, indriyā. Purisañca indriye ca ṭhapetvā avasesā na ceva puriso na ca indriyā.

1038\. «  Na indriyā na purisindriyanti? Āmantā.

1039\. »  Na jīvitaṃ na indriyanti?

1040\. Jīvitaṃ ṭhapetvā avasesā indriyā na jīvitaṃ, indriyā. Jīvitañca indriye ca ṭhapetvā avasesā na ceva jīvitaṃ na ca indriyā.

1041\. «  Na indriyā na jīvitindriyanti? Āmantā.

1042\. »  Na sukhaṃ na indriyanti?

1043\. Sukhaṃ ṭhapetvā avasesā indriyā na sukhaṃ, indriyā. Sukhañca indriye ca ṭhapetvā avasesā na ceva sukhaṃ na ca indriyā.

1044\. «  Na indriyā na sukhindriyanti? Āmantā.

1045\. »  Na dukkhaṃ na indriyanti?

1046\. Dukkhaṃ ṭhapetvā avasesā indriyā na dukkhaṃ, indriyā. Dukkhañca indriye ca ṭhapetvā avasesā na ceva dukkhaṃ na ca indriyā.

1047\. «  Na indriyā na dukkhindriyanti? Āmantā.

1048\. »  Na somanassaṃ na indriyanti?

1049\. Somanassaṃ ṭhapetvā avasesā indriyā na somanassaṃ, indriyā. Somanassañca indriye ca ṭhapetvā avasesā na ceva somanassaṃ na ca indriyā.

1050\. «  Na indriyā na somanassindriyanti? Āmantā.

1051\. »  Na domanassaṃ na indriyanti?

1052\. Domanassaṃ ṭhapetvā avasesā indriyā na domanassaṃ, indriyā. Domanassañca indriye ca ṭhapetvā avasesā na ceva domanassaṃ na ca indriyā.

1053\. «  Na indriyā na domanassindriyanti? Āmantā.

1054\. »  Na upekkhā na indriyanti?

1055\. Upekkhaṃ ṭhapetvā avasesā indriyā na upekkhā, indriyā. Upekkhañca indriye ca ṭhapetvā avasesā na ceva upekkhā na ca indriyā.

1056\. «  Na indriyā na upekkhindriyanti? Āmantā.

1057\. »  Na saddhā na indriyanti?

1058\. Saddhaṃ ṭhapetvā avasesā indriyā na saddhā, indriyā. Saddhañca indriye ca ṭhapetvā avasesā na ceva saddhā na ca indriyā.

1059\. «  Na indriyā na saddhindriyanti? Āmantā.

1060\. »  Na vīriyaṃ na indriyanti?

1061\. Vīriyaṃ ṭhapetvā avasesā indriyā na vīriyaṃ, indriyā. Vīriyañca indriye ca ṭhapetvā avasesā na ceva vīriyaṃ na ca indriyā.

1062\. «  Na indriyā na vīriyindriyanti? Āmantā.

1063\. »  Na sati na indriyanti?

1064\. Satiṃ ṭhapetvā avasesā indriyā na sati, indriyā. Satiñca indriye ca ṭhapetvā avasesā na ceva sati na ca indriyā.

1065\. «  Na indriyā na satindriyanti? Āmantā.

1066\. »  Na samādhi na indriyanti?

1067\. Samādhiṃ ṭhapetvā avasesā indriyā na samādhi, indriyā. Samādhiñca indriye ca ṭhapetvā avasesā na ceva samādhi na ca indriyā.

1068\. «  Na indriyā na samādhindriyanti? Āmantā.

1069\. »  Na paññā na indriyanti?

1070\. Paññaṃ ṭhapetvā avasesā indriyā na paññā, indriyā. Paññañca indriye ca ṭhapetvā avasesā na ceva paññā na ca indriyā.

1071\. «  Na indriyā na paññindriyanti? Āmantā.

1072\. »  Na anaññātaññassāmīti na indriyanti?

1073\. Anaññātaññassāmītiṃ ṭhapetvā avasesā indriyā na anaññātaññassāmīti, indriyā. Anaññātaññassāmītiñca indriye ca ṭhapetvā avasesā na ceva anaññātaññassāmīti na ca indriyā.

1074\. «  Na indriyā na anaññātaññassāmītindriyanti? Āmantā.

1075\. »  Na aññaṃ na indriyanti?

1076\. Aññaṃ ṭhapetvā avasesā indriyā na aññaṃ, indriyā. Aññañca indriye ca ṭhapetvā avasesā na ceva aññaṃ na ca indriyā.

1077\. «  Na indriyā na aññindriyanti? Āmantā.

1078\. »  Na aññātāvī na indriyanti?

1079\. Aññātāviṃ ṭhapetvā avasesā indriyā na aññātāvī, indriyā. Aññātāviñca indriye ca ṭhapetvā avasesā na ceva aññātāvī na ca indriyā.

1080\. «  Na indriyā na aññātāvindriyanti? Āmantā.

[Go to previous page (1.2.3.1 Anuloma)](1.2.3.1.md) / [Go to parent page (1.2.3 Suddhindriyavāra)](../1.2.3.md) / [Go to next page (1.2.4 Suddhindriyamūlacakkavāra)](../1.2.4.md)


