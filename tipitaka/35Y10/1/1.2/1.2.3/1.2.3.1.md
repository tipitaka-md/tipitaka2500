
[Home](/) / [35Y10 Indriyayamakapāḷi](../../../../35Y10.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.3 Suddhindriyavāra](../1.2.3.md)

# 1.2.3.1 Anuloma

* Paṇṇattivāra

* Paṇṇattivāraniddesa

* Suddhindriyavāra

* Anuloma

(140.)

947\. »  Cakkhu indriyanti? Āmantā.

948\. «  Indriyā cakkhundriyanti?

949\. Cakkhundriyaṃ indriyañceva cakkhundriyañca. Avasesā indriyā na cakkhundriyaṃ.

950\. »  Sotaṃ indriyanti?

951\. Yaṃ sotaṃ indriyaṃ taṃ sotañceva indriyañca. Avasesaṃ sotaṃ na indriyaṃ.

952\. «  Indriyā sotindriyanti?

953\. Sotindriyaṃ indriyañceva sotindriyañca. Avasesā indriyā na sotindriyaṃ.

954\. »  Ghānaṃ indriyanti? Āmantā.

955\. «  Indriyā ghānindriyanti?

956\. Ghānindriyaṃ indriyañceva ghānindriyañca. Avasesā indriyā na ghānindriyaṃ.

957\. »  Jivhā indriyanti? Āmantā.

958\. «  Indriyā jivhindriyanti?

959\. Jivhindriyaṃ indriyañceva jivhindriyañca. Avasesā indriyā na jivhindriyaṃ.

960\. »  Kāyo indriyanti?

961\. Yo kāyo indriyaṃ so kāyo ceva indriyañca. Avaseso kāyo na indriyā.

962\. «  Indriyā kāyindriyanti?

963\. Kāyindriyaṃ indriyañceva kāyindriyañca. Avasesā indriyā na kāyindriyaṃ.

964\. »  Mano indriyanti? Āmantā.

965\. «  Indriyā manindriyanti?

966\. Manindriyaṃ indriyañceva manindriyañca. Avasesā indriyā na manindriyaṃ.

967\. »  Itthī indriyanti? No.

968\. «  Indriyā itthindriyanti?

969\. Itthindriyaṃ indriyañceva itthindriyañca. Avasesā indriyā na itthindriyaṃ.

970\. »  Puriso indriyanti? No.

971\. «  Indriyā purisindriyanti?

972\. Purisindriyaṃ indriyañceva purisindriyañca. Avasesā indriyā na purisindriyaṃ.

973\. »  Jīvitaṃ indriyanti? Āmantā.

974\. «  Indriyā jīvitindriyanti?

975\. Jīvitindriyaṃ indriyañceva jīvitindriyañca. Avasesā indriyā na jīvitindriyaṃ.

976\. »  Sukhaṃ indriyanti? Āmantā.

977\. «  Indriyā sukhindriyanti?

978\. Sukhindriyaṃ indriyañceva sukhindriyañca. Avasesā indriyā na sukhindriyaṃ.

979\. »  Dukkhaṃ indriyanti? Āmantā.

980\. «  Indriyā dukkhindriyanti?

981\. Dukkhindriyaṃ indriyañceva dukkhindriyañca. Avasesā indriyā na dukkhindriyaṃ.

982\. »  Somanassaṃ indriyanti? Āmantā.

983\. «  Indriyā somanassindriyanti?

984\. Somanassindriyaṃ indriyañceva somanassindriyañca. Avasesā indriyā na somanassindriyaṃ.

985\. »  Domanassaṃ indriyanti? Āmantā.

986\. »  Indriyā domanassindriyanti?

987\. Domanassindriyaṃ indriyañceva domanassindriyañca. Avasesā indriyā na domanassindriyaṃ.

988\. »  Upekkhā indriyanti?

989\. Yā upekkhā indriyaṃ sā upekkhā ceva indriyañca. Avasesā upekkhā na indriyaṃ.

990\. «  Indriyā upekkhindriyanti?

991\. Upekkhindriyaṃ indriyañceva upekkhindriyañca. Avasesā indriyā na upekkhindriyaṃ.

992\. »  Saddhā indriyanti? Āmantā.

993\. «  Indriyā saddhindriyanti?

994\. Saddhindriyaṃ indriyañceva saddhindriyañca. Avasesā indriyā na saddhindriyaṃ.

995\. »  Vīriyaṃ indriyanti? Āmantā.

996\. «  Indriyā vīriyindriyanti?

997\. Vīriyindriyaṃ indriyañceva vīriyindriyañca. Avasesā indriyā na vīriyindriyaṃ.

998\. »  Sati indriyanti? Āmantā.

999\. «  Indriyā satindriyanti?

1000\. Satindriyaṃ indriyañceva satindriyañca. Avasesā indriyā na satindriyaṃ.

1001\. »  Samādhi indriyanti? Āmantā.

1002\. «  Indriyā samādhindriyanti?

1003\. Samādhindriyaṃ indriyañceva samādhindriyañca. Avasesā indriyā na samādhindriyaṃ.

1004\. »  Paññā indriyanti? Āmantā.

1005\. «  Indriyā paññindriyanti?

1006\. Paññindriyaṃ indriyañceva paññindriyañca. Avasesā indriyā na paññindriyaṃ.

1007\. »  Anaññātaññassāmīti indriyanti? Āmantā.

1008\. «  Indriyā anaññātaññassāmītindriyanti?

1009\. Anaññātaññassāmītindriyaṃ indriyañceva anaññātaññassāmītindriyañca. Avasesā indriyā na anaññātaññassāmītindriyaṃ.

1010\. »  Aññaṃ indriyanti? Āmantā.

1011\. «  Indriyā aññindriyanti?

1012\. Aññindriyaṃ indriyañceva aññindriyañca. Avasesā indriyā na aññindriyaṃ.

1013\. »  Aññātāvī indriyanti? Āmantā.

1014\. «  Indriyā aññātāvindriyanti?

1015\. Aññātāvindriyaṃ indriyañceva aññātāvindriyañca. Avasesā indriyā na aññātāvindriyaṃ.

[Go to previous page (1.2.3 Suddhindriyavāra)](../1.2.3.md) / [Go to parent page (1.2.3 Suddhindriyavāra)](../1.2.3.md) / [Go to next page (1.2.3.2 Paccanīka)](1.2.3.2.md)


