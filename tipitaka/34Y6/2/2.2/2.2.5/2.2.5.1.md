---
title: 2.2.5.1 Anulomapuggala
path: /tipitaka/34Y6/2/2.2/2.2.5/2.2.5.1
ref: 260169
breadcrumbs:
  - name: Home
    link: /
  - name: 34Y6 Saṅkhārayamakapāḷi
    link: /tipitaka/34Y6
  - name: 2 Pavattivāra
    link: /tipitaka/34Y6/2
  - name: 2.2 Nirodhavāra
    link: /tipitaka/34Y6/2/2.2
  - name: 2.2.5 Paccuppannānāgatavāra
    link: /tipitaka/34Y6/2/2.2/2.2.5
prevL: /tipitaka/34Y6/2/2.2/2.2.5
upL: /tipitaka/34Y6/2/2.2/2.2.5
nextL: /tipitaka/34Y6/2/2.2/2.2.5/2.2.5.2
---

# 2.2.5.1 Anulomapuggala

### Pavattivāra

### Nirodhavāra

### Paccuppannānāgatavāra

### Anulomapuggala

(108.)

476. »  Yassa kāyasaṅkhāro nirujjhati tassa vacīsaṅkhāro nirujjhissatīti? Āmantā.

477. «  Yassa vā pana vacīsaṅkhāro nirujjhissati tassa kāyasaṅkhāro nirujjhatīti?

478. Sabbesaṃ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ asaññasattānaṃ tesaṃ vacīsaṅkhāro nirujjhissati, no ca tesaṃ kāyasaṅkhāro nirujjhati. Assāsapassāsānaṃ bhaṅgakkhaṇe tesaṃ vacīsaṅkhāro ca nirujjhissati kāyasaṅkhāro ca nirujjhati.

479. »  Yassa kāyasaṅkhāro nirujjhati tassa cittasaṅkhāro nirujjhissatīti? Āmantā.

480. «  Yassa vā pana cittasaṅkhāro nirujjhissati tassa kāyasaṅkhāro nirujjhatīti?

481. Sabbesaṃ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṃ asaññasattānaṃ tesaṃ cittasaṅkhāro nirujjhissati, no ca tesaṃ kāyasaṅkhāro nirujjhati. Assāsapassāsānaṃ bhaṅgakkhaṇe tesaṃ cittasaṅkhāro ca nirujjhissati kāyasaṅkhāro ca nirujjhati.

(109.)

482. »  Yassa vacīsaṅkhāro nirujjhati tassa cittasaṅkhāro nirujjhissatīti?

483. Savitakkasavicārapacchimacittassa bhaṅgakkhaṇe tesaṃ vacīsaṅkhāro nirujjhati, no ca tesaṃ cittasaṅkhāro nirujjhissati. Itaresaṃ vitakkavicārānaṃ bhaṅgakkhaṇe tesaṃ vacīsaṅkhāro ca nirujjhati cittasaṅkhāro ca nirujjhissati.

484. «  Yassa vā pana cittasaṅkhāro nirujjhissati tassa vacīsaṅkhāro nirujjhatīti?

485. Sabbesaṃ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṃ asaññasattānaṃ tesaṃ cittasaṅkhāro nirujjhissati, no ca tesaṃ vacīsaṅkhāro nirujjhati. Vitakkavicārānaṃ bhaṅgakkhaṇe tesaṃ cittasaṅkhāro ca nirujjhissati vacīsaṅkhāro ca nirujjhati.


