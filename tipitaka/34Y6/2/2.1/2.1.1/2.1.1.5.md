---
title: 2.1.1.5 Paccanīkaokāsa
path: /tipitaka/34Y6/2/2.1/2.1.1/2.1.1.5
ref: 260118
breadcrumbs:
  - name: Home
    link: /
  - name: 34Y6 Saṅkhārayamakapāḷi
    link: /tipitaka/34Y6
  - name: 2 Pavattivāra
    link: /tipitaka/34Y6/2
  - name: 2.1 Uppādavāra
    link: /tipitaka/34Y6/2/2.1
  - name: 2.1.1 Paccuppannavāra
    link: /tipitaka/34Y6/2/2.1/2.1.1
prevL: /tipitaka/34Y6/2/2.1/2.1.1/2.1.1.4
upL: /tipitaka/34Y6/2/2.1/2.1.1
nextL: /tipitaka/34Y6/2/2.1/2.1.1/2.1.1.6
---

# 2.1.1.5 Paccanīkaokāsa

### Pavattivāra

### Uppādavāra

### Paccuppannavāra

### Paccanīkaokāsa

(26.)

157. »  Yattha kāyasaṅkhāro nuppajjati tattha vacīsaṅkhāro nuppajjatīti?

158. Rūpāvacare arūpāvacare tattha kāyasaṅkhāro nuppajjati, no ca tattha vacīsaṅkhāro nuppajjati. Catutthajjhāne asaññasatte tattha kāyasaṅkhāro ca nuppajjati vacīsaṅkhāro ca nuppajjati.

159. «  Yattha vā pana vacīsaṅkhāro nuppajjati tattha kāyasaṅkhāro nuppajjatīti?

160. Dutiyajjhāne tatiyajjhāne tattha vacīsaṅkhāro nuppajjati, no ca tattha kāyasaṅkhāro nuppajjati. Catutthajjhāne asaññasatte tattha vacīsaṅkhāro ca nuppajjati kāyasaṅkhāro ca nuppajjati.

161. »  Yattha kāyasaṅkhāro nuppajjati tattha cittasaṅkhāro nuppajjatīti?

162. Catutthajjhāne rūpāvacare arūpāvacare tattha kāyasaṅkhāro nuppajjati, no ca tattha cittasaṅkhāro nuppajjati. Asaññasatte tattha kāyasaṅkhāro ca nuppajjati cittasaṅkhāro ca nuppajjati.

163. «  Yattha vā pana…pe… ? Āmantā.

(27.)

164. »  Yattha vacīsaṅkhāro nuppajjati tattha cittasaṅkhāro nuppajjatīti?

165. Dutiyajjhāne tatiyajjhāne catutthajjhāne tattha vacīsaṅkhāro nuppajjati, no ca tattha cittasaṅkhāro nuppajjati. Asaññasatte tattha vacīsaṅkhāro ca nuppajjati cittasaṅkhāro ca nuppajjati.

166. «  Yattha vā pana…pe… ? Āmantā.


