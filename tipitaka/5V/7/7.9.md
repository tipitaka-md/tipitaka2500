
[Home](/) / [5V Parivārapāḷi](/tipitaka/5V.md) / [7 Ekuttarikanaya](/tipitaka/5V/7.md)

# 𑁭𑁇𑁯 𑀦𑀯𑀓𑀯𑀸𑀭

### 𑀏𑀓𑀼𑀢𑁆𑀢𑀭𑀺𑀓𑀦𑀬

### 𑀦𑀯𑀓𑀯𑀸𑀭

(329.)

1559. 𑀦𑀯 𑀆𑀖𑀸𑀢𑀯𑀢𑁆𑀣𑀽𑀦𑀺𑁇 𑀦𑀯 𑀆𑀖𑀸𑀢𑀧𑀝𑀺𑀯𑀺𑀦𑀬𑀸𑁇 𑀦𑀯 𑀯𑀺𑀦𑀻𑀢𑀯𑀢𑁆𑀣𑀽𑀦𑀺𑁇 𑀦𑀯 𑀧𑀞𑀫𑀸𑀧𑀢𑁆𑀢𑀺𑀓𑀸𑁇 𑀦𑀯𑀳𑀺 𑀲𑀁𑀖𑁄 𑀪𑀺𑀚𑁆𑀚𑀢𑀺𑁇 𑀦𑀯 𑀧𑀡𑀻𑀢𑀪𑁄𑀚𑀦𑀸𑀦𑀺𑁇 𑀦𑀯𑀫𑀁𑀲𑁂𑀳𑀺 𑀤𑀼𑀓𑁆𑀓𑀝𑀁𑁇 𑀦𑀯 𑀧𑀸𑀢𑀺𑀫𑁄𑀓𑁆𑀔𑀼𑀤𑁆𑀤𑁂𑀲𑀸𑁇 𑀦𑀯 𑀧𑀭𑀫𑀸𑀦𑀺𑁇 𑀦𑀯 𑀢𑀡𑁆𑀳𑀸𑀫𑀽𑀮𑀓𑀸 𑀥𑀫𑁆𑀫𑀸𑁇 𑀦𑀯 𑀯𑀺𑀥𑀫𑀸𑀦𑀸𑁇 𑀦𑀯 𑀘𑀻𑀯𑀭𑀸𑀦𑀺 𑀅𑀥𑀺𑀝𑁆𑀞𑀸𑀢𑀩𑁆𑀩𑀸𑀦𑀺𑁇 𑀦𑀯 𑀘𑀻𑀯𑀭𑀸𑀦𑀺 𑀦 𑀯𑀺𑀓𑀧𑁆𑀧𑁂𑀢𑀩𑁆𑀩𑀸𑀦𑀺𑁇 𑀤𑀻𑀖𑀲𑁄 𑀦𑀯 𑀯𑀺𑀤𑀢𑁆𑀣𑀺𑀬𑁄 𑀲𑀼𑀕𑀢𑀯𑀺𑀤𑀢𑁆𑀣𑀺𑀬𑀸𑁇 𑀦𑀯 𑀅𑀥𑀫𑁆𑀫𑀺𑀓𑀸𑀦𑀺 𑀤𑀸𑀦𑀸𑀦𑀺𑁇 𑀦𑀯 𑀅𑀥𑀫𑁆𑀫𑀺𑀓𑀸 𑀧𑀝𑀺𑀕𑁆𑀕𑀳𑀸𑁇 𑀦𑀯 𑀅𑀥𑀫𑁆𑀫𑀺𑀓𑀸 𑀧𑀭𑀺𑀪𑁄𑀕𑀸—  𑀢𑀻𑀡𑀺 𑀥𑀫𑁆𑀫𑀺𑀓𑀸𑀦𑀺 𑀤𑀸𑀦𑀸𑀦𑀺, 𑀢𑀬𑁄 𑀥𑀫𑁆𑀫𑀺𑀓𑀸 𑀧𑀝𑀺𑀕𑁆𑀕𑀳𑀸, 𑀢𑀬𑁄 𑀥𑀫𑁆𑀫𑀺𑀓𑀸 𑀧𑀭𑀺𑀪𑁄𑀕𑀸𑁇 𑀦𑀯 𑀅𑀥𑀫𑁆𑀫𑀺𑀓𑀸 𑀲𑀜𑁆𑀜𑀢𑁆𑀢𑀺𑀬𑁄𑁇 𑀦𑀯 𑀥𑀫𑁆𑀫𑀺𑀓𑀸 𑀲𑀜𑁆𑀜𑀢𑁆𑀢𑀺𑀬𑁄𑁇 𑀅𑀥𑀫𑁆𑀫𑀓𑀫𑁆𑀫𑁂 𑀤𑁆𑀯𑁂 𑀦𑀯𑀓𑀸𑀦𑀺𑁇 𑀥𑀫𑁆𑀫𑀓𑀫𑁆𑀫𑁂 𑀤𑁆𑀯𑁂 𑀦𑀯𑀓𑀸𑀦𑀺𑁇 𑀦𑀯 𑀅𑀥𑀫𑁆𑀫𑀺𑀓𑀸𑀦𑀺 𑀧𑀸𑀢𑀺𑀫𑁄𑀓𑁆𑀔𑀝𑁆𑀞𑀧𑀦𑀸𑀦𑀺𑁇 𑀦𑀯 𑀥𑀫𑁆𑀫𑀺𑀓𑀸𑀦𑀺 𑀧𑀸𑀢𑀺𑀫𑁄𑀓𑁆𑀔𑀝𑁆𑀞𑀧𑀦𑀸𑀦𑀻𑀢𑀺𑁇

---

1560. 𑀦𑀯𑀓𑀁 𑀦𑀺𑀝𑁆𑀞𑀺𑀢𑀁𑁇



---

1561. 𑀢𑀲𑁆𑀲𑀼𑀤𑁆𑀤𑀸𑀦𑀁



1562. _𑀆𑀖𑀸𑀢𑀯𑀢𑁆𑀣𑀼𑀯𑀺𑀦𑀬𑀸,_  
_𑀯𑀺𑀦𑀻𑀢𑀸 𑀧𑀞𑀫𑁂𑀦 𑀘;_  
_𑀪𑀺𑀚𑁆𑀚𑀢𑀺 𑀘 𑀧𑀡𑀻𑀢𑀜𑁆𑀘,_  
_𑀫𑀁𑀲𑀼𑀤𑁆𑀤𑁂𑀲𑀧𑀭𑀫𑀸𑀦𑀺 𑀘𑁇_  


1563. _𑀢𑀡𑁆𑀳𑀸 𑀫𑀸𑀦𑀸 𑀅𑀥𑀺𑀝𑁆𑀞𑀸𑀦𑀸,_  
_𑀯𑀺𑀓𑀧𑁆𑀧𑁂 𑀘 𑀯𑀺𑀤𑀢𑁆𑀣𑀺𑀬𑁄;_  
_𑀤𑀸𑀦𑀸 𑀧𑀝𑀺𑀕𑁆𑀕𑀳𑀸 𑀪𑁄𑀕𑀸,_  
_𑀢𑀺𑀯𑀺𑀥𑀸 𑀧𑀼𑀦 𑀥𑀫𑁆𑀫𑀺𑀓𑀸𑁇_  


1564. _𑀅𑀥𑀫𑁆𑀫𑀥𑀫𑁆𑀫𑀲𑀜𑁆𑀜𑀢𑁆𑀢𑀺,_  
_𑀤𑀼𑀯𑁂 𑀤𑁆𑀯𑁂 𑀦𑀯𑀓𑀸𑀦𑀺 𑀘;_  
_𑀧𑀸𑀢𑀺𑀫𑁄𑀓𑁆𑀔𑀝𑁆𑀞𑀧𑀦𑀸𑀦𑀺,_  
_𑀅𑀥𑀫𑁆𑀫𑀥𑀫𑁆𑀫𑀺𑀓𑀸𑀦𑀺 𑀘𑀸𑀢𑀺𑁇_  


[Go to previous page (7.8 Aṭṭhakavāra)](/tipitaka/5V/7/7.8.md) / [Go to parent page (7 Ekuttarikanaya)](/tipitaka/5V/7.md) / [Go to next page (7.10 Dasakavāra)](/tipitaka/5V/7/7.10.md)


