
[Home](/) / [5V Parivārapāḷi](/tipitaka/5V.md) / [16 Kathinabheda](/tipitaka/5V/16.md)

# 𑁧𑁬𑁇𑁩 𑀧𑀼𑀩𑁆𑀩𑀓𑀭𑀡𑀦𑀺𑀤𑀸𑀦𑀸𑀤𑀺𑀯𑀺𑀪𑀸𑀕

### 𑀓𑀣𑀺𑀦𑀪𑁂𑀤

### 𑀧𑀼𑀩𑁆𑀩𑀓𑀭𑀡𑀦𑀺𑀤𑀸𑀦𑀸𑀤𑀺𑀯𑀺𑀪𑀸𑀕

(405.)

1889. 𑀧𑀼𑀩𑁆𑀩𑀓𑀭𑀡𑀁 𑀓𑀺𑀁𑀦𑀺𑀤𑀸𑀦𑀁, 𑀓𑀺𑀁𑀲𑀫𑀼𑀤𑀬𑀁, 𑀓𑀺𑀁𑀚𑀸𑀢𑀺𑀓𑀁, 𑀓𑀺𑀁𑀧𑀪𑀯𑀁, 𑀓𑀺𑀁𑀲𑀫𑁆𑀪𑀸𑀭𑀁, 𑀓𑀺𑀁𑀲𑀫𑀼𑀝𑁆𑀞𑀸𑀦𑀁? 𑀧𑀘𑁆𑀘𑀼𑀤𑁆𑀥𑀸𑀭𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀅𑀥𑀺𑀝𑁆𑀞𑀸𑀦𑀁 𑀓𑀺𑀁𑀦𑀺𑀤𑀸𑀦𑀁, 𑀓𑀺𑀁𑀲𑀫𑀼𑀤𑀬𑀁, 𑀓𑀺𑀁𑀚𑀸𑀢𑀺𑀓𑀁, 𑀓𑀺𑀁𑀧𑀪𑀯𑀁, 𑀓𑀺𑀁𑀲𑀫𑁆𑀪𑀸𑀭𑀁, 𑀓𑀺𑀁𑀲𑀫𑀼𑀝𑁆𑀞𑀸𑀦𑀁? 𑀅𑀢𑁆𑀣𑀸𑀭𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸 𑀓𑀺𑀁𑀲𑀫𑀼𑀝𑁆𑀞𑀸𑀦𑀸? 𑀆𑀲𑀸 𑀘 𑀅𑀦𑀸𑀲𑀸 𑀘 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸, 𑀓𑀺𑀁𑀲𑀫𑀼𑀝𑁆𑀞𑀸𑀦𑀸?

1890. 𑀧𑀼𑀩𑁆𑀩𑀓𑀭𑀡𑀁 𑀧𑀬𑁄𑀕𑀦𑀺𑀤𑀸𑀦𑀁, 𑀧𑀬𑁄𑀕𑀲𑀫𑀼𑀤𑀬𑀁, 𑀧𑀬𑁄𑀕𑀚𑀸𑀢𑀺𑀓𑀁, 𑀧𑀬𑁄𑀕𑀧𑀪𑀯𑀁, 𑀧𑀬𑁄𑀕𑀲𑀫𑁆𑀪𑀸𑀭𑀁, 𑀧𑀬𑁄𑀕𑀲𑀫𑀼𑀝𑁆𑀞𑀸𑀦𑀁𑁇 𑀧𑀘𑁆𑀘𑀼𑀤𑁆𑀥𑀸𑀭𑁄 𑀧𑀼𑀩𑁆𑀩𑀓𑀭𑀡𑀦𑀺𑀤𑀸𑀦𑁄, 𑀧𑀼𑀩𑁆𑀩𑀓𑀭𑀡𑀲𑀫𑀼𑀤𑀬𑁄, 𑀧𑀼𑀩𑁆𑀩𑀓𑀭𑀡𑀚𑀸𑀢𑀺𑀓𑁄, 𑀧𑀼𑀩𑁆𑀩𑀓𑀭𑀡𑀧𑀪𑀯𑁄, 𑀧𑀼𑀩𑁆𑀩𑀓𑀭𑀡𑀲𑀫𑁆𑀪𑀸𑀭𑁄, 𑀧𑀼𑀩𑁆𑀩𑀓𑀭𑀡𑀲𑀫𑀼𑀝𑁆𑀞𑀸𑀦𑁄𑁇 𑀅𑀥𑀺𑀝𑁆𑀞𑀸𑀦𑀁 𑀧𑀘𑁆𑀘𑀼𑀤𑁆𑀥𑀸𑀭𑀦𑀺𑀤𑀸𑀦𑀁, 𑀧𑀘𑁆𑀘𑀼𑀤𑁆𑀥𑀸𑀭𑀲𑀫𑀼𑀤𑀬𑀁, 𑀧𑀘𑁆𑀘𑀼𑀤𑁆𑀥𑀸𑀭𑀚𑀸𑀢𑀺𑀓𑀁, 𑀧𑀘𑁆𑀘𑀼𑀤𑁆𑀥𑀸𑀭𑀧𑀪𑀯𑀁, 𑀧𑀘𑁆𑀘𑀼𑀤𑁆𑀥𑀸𑀭𑀲𑀫𑁆𑀪𑀸𑀭𑀁, 𑀧𑀘𑁆𑀘𑀼𑀤𑁆𑀥𑀸𑀭𑀲𑀫𑀼𑀝𑁆𑀞𑀸𑀦𑀁𑁇 𑀅𑀢𑁆𑀣𑀸𑀭𑁄 𑀅𑀥𑀺𑀝𑁆𑀞𑀸𑀦𑀦𑀺𑀤𑀸𑀦𑁄, 𑀅𑀥𑀺𑀝𑁆𑀞𑀸𑀦𑀲𑀫𑀼𑀤𑀬𑁄, 𑀅𑀥𑀺𑀝𑁆𑀞𑀸𑀦𑀚𑀸𑀢𑀺𑀓𑁄, 𑀅𑀥𑀺𑀝𑁆𑀞𑀸𑀦𑀧𑀪𑀯𑁄, 𑀅𑀥𑀺𑀝𑁆𑀞𑀸𑀦𑀲𑀫𑁆𑀪𑀸𑀭𑁄, 𑀅𑀥𑀺𑀝𑁆𑀞𑀸𑀦𑀲𑀫𑀼𑀝𑁆𑀞𑀸𑀦𑁄𑁇 𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘 𑀅𑀢𑁆𑀣𑀸𑀭𑀦𑀺𑀤𑀸𑀦𑀸, 𑀅𑀢𑁆𑀣𑀸𑀭𑀲𑀫𑀼𑀤𑀬𑀸, 𑀅𑀢𑁆𑀣𑀸𑀭𑀚𑀸𑀢𑀺𑀓𑀸, 𑀅𑀢𑁆𑀣𑀸𑀭𑀧𑀪𑀯𑀸, 𑀅𑀢𑁆𑀣𑀸𑀭𑀲𑀫𑁆𑀪𑀸𑀭𑀸, 𑀅𑀢𑁆𑀣𑀸𑀭𑀲𑀫𑀼𑀝𑁆𑀞𑀸𑀦𑀸𑁇 𑀆𑀲𑀸 𑀘 𑀅𑀦𑀸𑀲𑀸 𑀘 𑀯𑀢𑁆𑀣𑀼𑀦𑀺𑀤𑀸𑀦𑀸, 𑀯𑀢𑁆𑀣𑀼𑀲𑀫𑀼𑀤𑀬𑀸, 𑀯𑀢𑁆𑀣𑀼𑀚𑀸𑀢𑀺𑀓𑀸, 𑀯𑀢𑁆𑀣𑀼𑀧𑀪𑀯𑀸, 𑀯𑀢𑁆𑀣𑀼𑀲𑀫𑁆𑀪𑀸𑀭𑀸, 𑀯𑀢𑁆𑀣𑀼𑀲𑀫𑀼𑀝𑁆𑀞𑀸𑀦𑀸𑁇

(406.)

1891. 𑀧𑀬𑁄𑀕𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄, 𑀧𑀼𑀩𑁆𑀩𑀓𑀭𑀡𑀁…𑀧𑁂…  𑀧𑀘𑁆𑀘𑀼𑀤𑁆𑀥𑀸𑀭𑁄…  𑀅𑀥𑀺𑀝𑁆𑀞𑀸𑀦𑀁…  𑀅𑀢𑁆𑀣𑀸𑀭𑁄…  𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘…  𑀯𑀢𑁆𑀣𑀼…  𑀆𑀲𑀸 𑀘 𑀅𑀦𑀸𑀲𑀸 𑀘 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸, 𑀓𑀺𑀁𑀲𑀫𑀼𑀝𑁆𑀞𑀸𑀦𑀸?

1892. 𑀧𑀬𑁄𑀕𑁄 𑀳𑁂𑀢𑀼𑀦𑀺𑀤𑀸𑀦𑁄, 𑀳𑁂𑀢𑀼𑀲𑀫𑀼𑀤𑀬𑁄, 𑀳𑁂𑀢𑀼𑀚𑀸𑀢𑀺𑀓𑁄, 𑀳𑁂𑀢𑀼𑀧𑀪𑀯𑁄, 𑀳𑁂𑀢𑀼𑀲𑀫𑁆𑀪𑀸𑀭𑁄, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑁄𑁇 𑀧𑀼𑀩𑁆𑀩𑀓𑀭𑀡𑀁…𑀧𑁂…  𑀧𑀘𑁆𑀘𑀼𑀤𑁆𑀥𑀸𑀭𑁄…  𑀅𑀥𑀺𑀝𑁆𑀞𑀸𑀦𑀁…  𑀅𑀢𑁆𑀣𑀸𑀭𑁄…  𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘…  𑀯𑀢𑁆𑀣𑀼…  𑀆𑀲𑀸 𑀘 𑀅𑀦𑀸𑀲𑀸 𑀘 𑀳𑁂𑀢𑀼𑀦𑀺𑀤𑀸𑀦𑀸, 𑀳𑁂𑀢𑀼𑀲𑀫𑀼𑀤𑀬𑀸, 𑀳𑁂𑀢𑀼𑀚𑀸𑀢𑀺𑀓𑀸, 𑀳𑁂𑀢𑀼𑀧𑀪𑀯𑀸, 𑀳𑁂𑀢𑀼𑀲𑀫𑁆𑀪𑀸𑀭𑀸, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑀸𑁇

(407.)

1893. 𑀧𑀬𑁄𑀕𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀧𑀼𑀩𑁆𑀩𑀓𑀭𑀡𑀁…𑀧𑁂…  𑀧𑀘𑁆𑀘𑀼𑀤𑁆𑀥𑀸𑀭𑁄…  𑀅𑀥𑀺𑀝𑁆𑀞𑀸𑀦𑀁…  𑀅𑀢𑁆𑀣𑀸𑀭𑁄…  𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘…  𑀯𑀢𑁆𑀣𑀼…  𑀆𑀲𑀸 𑀘 𑀅𑀦𑀸𑀲𑀸 𑀘 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸, 𑀓𑀺𑀁𑀲𑀫𑀼𑀝𑁆𑀞𑀸𑀦𑀸?

1894. 𑀧𑀬𑁄𑀕𑁄 𑀧𑀘𑁆𑀘𑀬𑀦𑀺𑀤𑀸𑀦𑁄, 𑀧𑀘𑁆𑀘𑀬𑀲𑀫𑀼𑀤𑀬𑁄, 𑀧𑀘𑁆𑀘𑀬𑀚𑀸𑀢𑀺𑀓𑁄, 𑀧𑀘𑁆𑀘𑀬𑀧𑀪𑀯𑁄, 𑀧𑀘𑁆𑀘𑀬𑀲𑀫𑁆𑀪𑀸𑀭𑁄, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑁄𑁇 𑀧𑀼𑀩𑁆𑀩𑀓𑀭𑀡𑀁…𑀧𑁂…  𑀧𑀘𑁆𑀘𑀼𑀤𑁆𑀥𑀸𑀭𑁄…  𑀅𑀥𑀺𑀝𑁆𑀞𑀸𑀦𑀁…  𑀅𑀢𑁆𑀣𑀸𑀭𑁄…  𑀫𑀸𑀢𑀺𑀓𑀸 𑀘 𑀧𑀮𑀺𑀩𑁄𑀥𑀸 𑀘…  𑀯𑀢𑁆𑀣𑀼…  𑀆𑀲𑀸 𑀘 𑀅𑀦𑀸𑀲𑀸 𑀘 𑀧𑀘𑁆𑀘𑀬𑀦𑀺𑀤𑀸𑀦𑀸, 𑀧𑀘𑁆𑀘𑀬𑀲𑀫𑀼𑀤𑀬𑀸, 𑀧𑀘𑁆𑀘𑀬𑀚𑀸𑀢𑀺𑀓𑀸, 𑀧𑀘𑁆𑀘𑀬𑀧𑀪𑀯𑀸, 𑀧𑀘𑁆𑀘𑀬𑀲𑀫𑁆𑀪𑀸𑀭𑀸, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑀸𑁇

(408.)

1895. 𑀧𑀼𑀩𑁆𑀩𑀓𑀭𑀡𑀁 𑀓𑀢𑀺𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑀁? 𑀧𑀼𑀩𑁆𑀩𑀓𑀭𑀡𑀁 𑀲𑀢𑁆𑀢𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑀁𑁇 𑀥𑁄𑀯𑀦𑁂𑀦, 𑀯𑀺𑀘𑀸𑀭𑀡𑁂𑀦, 𑀙𑁂𑀤𑀦𑁂𑀦, 𑀩𑀦𑁆𑀥𑀦𑁂𑀦, 𑀲𑀺𑀩𑁆𑀩𑀦𑁂𑀦, 𑀭𑀚𑀦𑁂𑀦, 𑀓𑀧𑁆𑀧𑀓𑀭𑀡𑁂𑀦—  𑀧𑀼𑀩𑁆𑀩𑀓𑀭𑀡𑀁 𑀇𑀫𑁂𑀳𑀺 𑀲𑀢𑁆𑀢𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑀁𑁇

1896. 𑀧𑀘𑁆𑀘𑀼𑀤𑁆𑀥𑀸𑀭𑁄 𑀓𑀢𑀺𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑁄? 𑀧𑀘𑁆𑀘𑀼𑀤𑁆𑀥𑀸𑀭𑁄 𑀢𑀻𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑁄—  𑀲𑀗𑁆𑀖𑀸𑀝𑀺𑀬𑀸, 𑀉𑀢𑁆𑀢𑀭𑀸𑀲𑀗𑁆𑀕𑁂𑀦, 𑀅𑀦𑁆𑀢𑀭𑀯𑀸𑀲𑀓𑁂𑀦𑁇

1897. 𑀅𑀥𑀺𑀝𑁆𑀞𑀸𑀦𑀁 𑀓𑀢𑀺𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑀁? 𑀅𑀥𑀺𑀝𑁆𑀞𑀸𑀦𑀁 𑀢𑀻𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑀁—  𑀲𑀗𑁆𑀖𑀸𑀝𑀺𑀬𑀸, 𑀉𑀢𑁆𑀢𑀭𑀸𑀲𑀗𑁆𑀕𑁂𑀦, 𑀅𑀦𑁆𑀢𑀭𑀯𑀸𑀲𑀓𑁂𑀦𑁇

1898. 𑀅𑀢𑁆𑀣𑀸𑀭𑁄 𑀓𑀢𑀺𑀳𑀺 𑀥𑀫𑁆𑀫𑁂𑀳𑀺 𑀲𑀗𑁆𑀕𑀳𑀺𑀢𑁄? 𑀅𑀢𑁆𑀣𑀸𑀭𑁄 𑀏𑀓𑁂𑀦 𑀥𑀫𑁆𑀫𑁂𑀦 𑀲𑀗𑁆𑀕𑀳𑀺𑀢𑁄—  𑀯𑀘𑀻𑀪𑁂𑀤𑁂𑀦𑁇

1899. 𑀓𑀣𑀺𑀦𑀲𑁆𑀲 𑀓𑀢𑀺 𑀫𑀽𑀮𑀸𑀦𑀺, 𑀓𑀢𑀺 𑀯𑀢𑁆𑀣𑀽𑀦𑀺, 𑀓𑀢𑀺 𑀪𑀽𑀫𑀺𑀬𑁄? 𑀓𑀣𑀺𑀦𑀲𑁆𑀲 𑀏𑀓𑀁 𑀫𑀽𑀮𑀁—  𑀲𑀁𑀖𑁄; 𑀢𑀻𑀡𑀺 𑀯𑀢𑁆𑀣𑀽𑀦𑀺—  𑀲𑀗𑁆𑀖𑀸𑀝𑀺, 𑀉𑀢𑁆𑀢𑀭𑀸𑀲𑀗𑁆𑀕𑁄, 𑀅𑀦𑁆𑀢𑀭𑀯𑀸𑀲𑀓𑁄, 𑀙 𑀪𑀽𑀫𑀺𑀬𑁄—  𑀔𑁄𑀫𑀁, 𑀓𑀧𑁆𑀧𑀸𑀲𑀺𑀓𑀁, 𑀓𑁄𑀲𑁂𑀬𑁆𑀬𑀁, 𑀓𑀫𑁆𑀩𑀮𑀁, 𑀲𑀸𑀡𑀁, 𑀪𑀗𑁆𑀕𑀁𑁇

1900. 𑀓𑀣𑀺𑀦𑀲𑁆𑀲 𑀓𑁄 𑀆𑀤𑀺, 𑀓𑀺𑀁 𑀫𑀚𑁆𑀛𑁂, 𑀓𑀺𑀁 𑀧𑀭𑀺𑀬𑁄𑀲𑀸𑀦𑀁? 𑀓𑀣𑀺𑀦𑀲𑁆𑀲 𑀧𑀼𑀩𑁆𑀩𑀓𑀭𑀡𑀁 𑀆𑀤𑀺, 𑀓𑁆𑀭𑀺𑀬𑀸 𑀫𑀚𑁆𑀛𑁂, 𑀅𑀢𑁆𑀣𑀸𑀭𑁄 𑀧𑀭𑀺𑀬𑁄𑀲𑀸𑀦𑀁𑁇

(409.)

1901. 𑀓𑀢𑀺𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀅𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁? 𑀓𑀢𑀺𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁? 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀅𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁𑁇 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁𑁇 𑀓𑀢𑀫𑁂𑀳𑀺 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀅𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁? 𑀧𑀼𑀩𑁆𑀩𑀓𑀭𑀡𑀁 𑀦 𑀚𑀸𑀦𑀸𑀢𑀺, 𑀧𑀘𑁆𑀘𑀼𑀤𑁆𑀥𑀸𑀭𑀁 𑀦 𑀚𑀸𑀦𑀸𑀢𑀺, 𑀅𑀥𑀺𑀝𑁆𑀞𑀸𑀦𑀁 𑀦 𑀚𑀸𑀦𑀸𑀢𑀺, 𑀅𑀢𑁆𑀣𑀸𑀭𑀁 𑀦 𑀚𑀸𑀦𑀸𑀢𑀺, 𑀫𑀸𑀢𑀺𑀓𑀁 𑀦 𑀚𑀸𑀦𑀸𑀢𑀺, 𑀧𑀮𑀺𑀩𑁄𑀥𑀁 𑀦 𑀚𑀸𑀦𑀸𑀢𑀺, 𑀉𑀤𑁆𑀥𑀸𑀭𑀁 𑀦 𑀚𑀸𑀦𑀸𑀢𑀺, 𑀆𑀦𑀺𑀲𑀁𑀲𑀁 𑀦 𑀚𑀸𑀦𑀸𑀢𑀺—  𑀇𑀫𑁂𑀳𑀺 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀅𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁𑁇 𑀓𑀢𑀫𑁂𑀳𑀺 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁? 𑀧𑀼𑀩𑁆𑀩𑀓𑀭𑀡𑀁 𑀚𑀸𑀦𑀸𑀢𑀺, 𑀧𑀘𑁆𑀘𑀼𑀤𑁆𑀥𑀸𑀭𑀁 𑀚𑀸𑀦𑀸𑀢𑀺, 𑀅𑀥𑀺𑀝𑁆𑀞𑀸𑀦𑀁 𑀚𑀸𑀦𑀸𑀢𑀺, 𑀅𑀢𑁆𑀣𑀸𑀭𑀁 𑀚𑀸𑀦𑀸𑀢𑀺, 𑀫𑀸𑀢𑀺𑀓𑀁 𑀚𑀸𑀦𑀸𑀢𑀺, 𑀧𑀮𑀺𑀩𑁄𑀥𑀁 𑀚𑀸𑀦𑀸𑀢𑀺, 𑀉𑀤𑁆𑀥𑀸𑀭𑀁 𑀚𑀸𑀦𑀸𑀢𑀺, 𑀆𑀦𑀺𑀲𑀁𑀲𑀁 𑀚𑀸𑀦𑀸𑀢𑀺—  𑀇𑀫𑁂𑀳𑀺 𑀅𑀝𑁆𑀞𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀧𑀼𑀕𑁆𑀕𑀮𑁄 𑀪𑀩𑁆𑀩𑁄 𑀓𑀣𑀺𑀦𑀁 𑀅𑀢𑁆𑀣𑀭𑀺𑀢𑀼𑀁𑁇

(410.)

1902. 𑀓𑀢𑀺𑀦𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺? 𑀓𑀢𑀺𑀦𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺? 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺𑁇 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺𑁇 𑀓𑀢𑀫𑁂𑀲𑀁 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺? 𑀦𑀺𑀲𑁆𑀲𑀻𑀫𑀝𑁆𑀞𑁄 𑀅𑀦𑀼𑀫𑁄𑀤𑀢𑀺, 𑀅𑀦𑀼𑀫𑁄𑀤𑁂𑀦𑁆𑀢𑁄 𑀦 𑀯𑀸𑀘𑀁 𑀪𑀺𑀦𑁆𑀤𑀢𑀺, 𑀯𑀸𑀘𑀁 𑀪𑀺𑀦𑁆𑀤𑀦𑁆𑀢𑁄 𑀦 𑀧𑀭𑀁 𑀯𑀺𑀜𑁆𑀜𑀸𑀧𑁂𑀢𑀺—  𑀇𑀫𑁂𑀲𑀁 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺𑁇 𑀓𑀢𑀫𑁂𑀲𑀁 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺? 𑀲𑀻𑀫𑀝𑁆𑀞𑁄 𑀅𑀦𑀼𑀫𑁄𑀤𑀢𑀺, 𑀅𑀦𑀼𑀫𑁄𑀤𑁂𑀦𑁆𑀢𑁄 𑀯𑀸𑀘𑀁 𑀪𑀺𑀦𑁆𑀤𑀢𑀺, 𑀯𑀸𑀘𑀁 𑀪𑀺𑀦𑁆𑀤𑀦𑁆𑀢𑁄 𑀧𑀭𑀁 𑀯𑀺𑀜𑁆𑀜𑀸𑀧𑁂𑀢𑀺—  𑀇𑀫𑁂𑀲𑀁 𑀢𑀺𑀡𑁆𑀡𑀁 𑀧𑀼𑀕𑁆𑀕𑀮𑀸𑀦𑀁 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺𑁇

(411.)

1903. 𑀓𑀢𑀺 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺? 𑀓𑀢𑀺 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺? 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺𑁇 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺𑁇 𑀓𑀢𑀫𑁂 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺? 𑀯𑀢𑁆𑀣𑀼𑀯𑀺𑀧𑀦𑁆𑀦𑀜𑁆𑀘𑁂𑀯 𑀳𑁄𑀢𑀺, 𑀓𑀸𑀮𑀯𑀺𑀧𑀦𑁆𑀦𑀜𑁆𑀘, 𑀓𑀭𑀡𑀯𑀺𑀧𑀦𑁆𑀦𑀜𑁆𑀘—  𑀇𑀫𑁂 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀦 𑀭𑀼𑀳𑀦𑁆𑀢𑀺𑁇 𑀓𑀢𑀫𑁂 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺? 𑀯𑀢𑁆𑀣𑀼𑀲𑀫𑁆𑀧𑀦𑁆𑀦𑀜𑁆𑀘𑁂𑀯 𑀳𑁄𑀢𑀺, 𑀓𑀸𑀮𑀲𑀫𑁆𑀧𑀦𑁆𑀦𑀜𑁆𑀘, 𑀓𑀭𑀡𑀲𑀫𑁆𑀧𑀦𑁆𑀦𑀜𑁆𑀘—  𑀇𑀫𑁂 𑀢𑀬𑁄 𑀓𑀣𑀺𑀦𑀢𑁆𑀣𑀸𑀭𑀸 𑀭𑀼𑀳𑀦𑁆𑀢𑀺𑁇

[Go to previous page (16.2 Kathinaanantarapaccayādi)](/tipitaka/5V/16/16.2.md) / [Go to parent page (16 Kathinabheda)](/tipitaka/5V/16.md) / [Go to next page (16.4 Kathinādijānitabbavibhāga)](/tipitaka/5V/16/16.4.md)


