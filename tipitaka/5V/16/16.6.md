
[Home](/) / [5V Parivārapāḷi](/tipitaka/5V.md) / [16 Kathinabheda](/tipitaka/5V/16.md)

# 𑁧𑁬𑁇𑁬 𑀧𑀮𑀺𑀩𑁄𑀥𑀧𑀜𑁆𑀳𑀸𑀩𑁆𑀬𑀸𑀓𑀭𑀡

### 𑀓𑀣𑀺𑀦𑀪𑁂𑀤

### 𑀧𑀮𑀺𑀩𑁄𑀥𑀧𑀜𑁆𑀳𑀸𑀩𑁆𑀬𑀸𑀓𑀭𑀡

(415.)

1917\. _𑀧𑀓𑁆𑀓𑀫𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1918\. _𑀧𑀓𑁆𑀓𑀫𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀘𑀻𑀯𑀭𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀢𑀲𑁆𑀲 𑀲𑀳 𑀩𑀳𑀺𑀲𑀻𑀫𑀕𑀫𑀦𑀸,_  
_𑀆𑀯𑀸𑀲𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁧)_  


1919\. _𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1920\. _𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀆𑀯𑀸𑀲𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀘𑀻𑀯𑀭𑁂 𑀦𑀺𑀝𑁆𑀞𑀺𑀢𑁂 𑀘𑀻𑀯𑀭𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁨)_  


1921\. _𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1922\. _𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀤𑁆𑀯𑁂 𑀧𑀮𑀺𑀩𑁄𑀥𑀸 𑀅𑀧𑀼𑀩𑁆𑀩𑀁 𑀅𑀘𑀭𑀺𑀫𑀁 𑀙𑀺𑀚𑁆𑀚𑀦𑁆𑀢𑀺𑁇 (𑁩)_  


1923\. _𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1924\. _𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀆𑀯𑀸𑀲𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀘𑀻𑀯𑀭𑁂 𑀦𑀝𑁆𑀞𑁂 𑀘𑀻𑀯𑀭𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁪)_  


1925\. _𑀲𑀯𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1926\. _𑀲𑀯𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀘𑀻𑀯𑀭𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀢𑀲𑁆𑀲 𑀲𑀳 𑀲𑀯𑀦𑁂𑀦,_  
_𑀆𑀯𑀸𑀲𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁫)_  


1927\. _𑀆𑀲𑀸𑀯𑀘𑁆𑀙𑁂𑀤𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1928\. _𑀆𑀲𑀸𑀯𑀘𑁆𑀙𑁂𑀤𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀆𑀯𑀸𑀲𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀘𑀻𑀯𑀭𑀸𑀲𑀸𑀬 𑀉𑀧𑀘𑁆𑀙𑀺𑀦𑁆𑀦𑀸𑀬 𑀘𑀻𑀯𑀭𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁬)_  


1929\. _𑀲𑀻𑀫𑀸𑀢𑀺𑀓𑁆𑀓𑀫𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1930\. _𑀲𑀻𑀫𑀸𑀢𑀺𑀓𑁆𑀓𑀫𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀘𑀻𑀯𑀭𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺;_  
_𑀢𑀲𑁆𑀲 𑀩𑀳𑀺𑀲𑀻𑀫𑁂 𑀆𑀯𑀸𑀲𑀧𑀮𑀺𑀩𑁄𑀥𑁄 𑀙𑀺𑀚𑁆𑀚𑀢𑀺𑁇 (𑁭)_  


1931\. _𑀲𑀳𑀼𑀩𑁆𑀪𑀸𑀭𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀧𑀼𑀘𑁆𑀙𑀸𑀫𑀺,_  
_𑀓𑀢𑀫𑁄 𑀧𑀮𑀺𑀩𑁄𑀥𑁄 𑀧𑀞𑀫𑀁 𑀙𑀺𑀚𑁆𑀚𑀢𑀺𑁇_  


1932\. _𑀲𑀳𑀼𑀩𑁆𑀪𑀸𑀭𑁄 𑀓𑀣𑀺𑀦𑀼𑀤𑁆𑀥𑀸𑀭𑁄,_  
_𑀯𑀼𑀢𑁆𑀢𑁄 𑀆𑀤𑀺𑀘𑁆𑀘𑀩𑀦𑁆𑀥𑀼𑀦𑀸;_  
_𑀏𑀢𑀜𑁆𑀘 𑀢𑀸𑀳𑀁 𑀯𑀺𑀲𑁆𑀲𑀚𑁆𑀚𑀺𑀲𑁆𑀲𑀁,_  
_𑀤𑁆𑀯𑁂 𑀧𑀮𑀺𑀩𑁄𑀥𑀸 𑀅𑀧𑀼𑀩𑁆𑀩𑀁 𑀅𑀘𑀭𑀺𑀫𑀁 𑀙𑀺𑀚𑁆𑀚𑀦𑁆𑀢𑀻𑀢𑀺𑁇 (𑁮)_  


(416.)

1933\. 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀲𑀁𑀖𑀸𑀥𑀻𑀦𑀸? 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀧𑀼𑀕𑁆𑀕𑀮𑀸𑀥𑀻𑀦𑀸? 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀦𑁂𑀯 𑀲𑀁𑀖𑀸𑀥𑀻𑀦𑀸 𑀦 𑀧𑀼𑀕𑁆𑀕𑀮𑀸𑀥𑀻𑀦𑀸? 𑀏𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄 𑀲𑀁𑀖𑀸𑀥𑀻𑀦𑁄—  𑀅𑀦𑁆𑀢𑀭𑀼𑀩𑁆𑀪𑀸𑀭𑁄𑁇 𑀘𑀢𑁆𑀢𑀸𑀭𑁄 𑀓𑀣𑀺𑀦𑀼𑀤𑁆𑀥𑀸𑀭𑀸 𑀧𑀼𑀕𑁆𑀕𑀮𑀸𑀥𑀻𑀦𑀸—  𑀧𑀓𑁆𑀓𑀫𑀦𑀦𑁆𑀢𑀺𑀓𑁄, 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄, 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄, 𑀲𑀻𑀫𑀸𑀢𑀺𑀓𑁆𑀓𑀫𑀦𑀦𑁆𑀢𑀺𑀓𑁄𑁇 𑀘𑀢𑁆𑀢𑀸𑀭𑁄 𑀓𑀣𑀺𑀦𑀼𑀤𑁆𑀥𑀸𑀭𑀸 𑀦𑁂𑀯 𑀲𑀁𑀖𑀸𑀥𑀻𑀦𑀸 𑀦 𑀧𑀼𑀕𑁆𑀕𑀮𑀸𑀥𑀻𑀦𑀸—  𑀦𑀸𑀲𑀦𑀦𑁆𑀢𑀺𑀓𑁄, 𑀲𑀯𑀦𑀦𑁆𑀢𑀺𑀓𑁄, 𑀆𑀲𑀸𑀯𑀘𑁆𑀙𑁂𑀤𑀺𑀓𑁄, 𑀲𑀳𑀼𑀩𑁆𑀪𑀸𑀭𑁄𑁇 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀅𑀦𑁆𑀢𑁄𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺? 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀩𑀳𑀺𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺? 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀲𑀺𑀬𑀸 𑀅𑀦𑁆𑀢𑁄𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺 𑀲𑀺𑀬𑀸 𑀩𑀳𑀺𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺? 𑀤𑁆𑀯𑁂 𑀓𑀣𑀺𑀦𑀼𑀤𑁆𑀥𑀸𑀭𑀸 𑀅𑀦𑁆𑀢𑁄𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺—  𑀅𑀦𑁆𑀢𑀭𑀼𑀩𑁆𑀪𑀸𑀭𑁄, 𑀲𑀳𑀼𑀩𑁆𑀪𑀸𑀭𑁄𑁇 𑀢𑀬𑁄 𑀓𑀣𑀺𑀦𑀼𑀤𑁆𑀥𑀸𑀭𑀸 𑀩𑀳𑀺𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺—  𑀧𑀓𑁆𑀓𑀫𑀦𑀦𑁆𑀢𑀺𑀓𑁄, 𑀲𑀯𑀦𑀦𑁆𑀢𑀺𑀓𑁄, 𑀲𑀻𑀫𑀸𑀢𑀺𑀓𑁆𑀓𑀫𑀦𑀦𑁆𑀢𑀺𑀓𑁄𑁇 𑀘𑀢𑁆𑀢𑀸𑀭𑁄 𑀓𑀣𑀺𑀦𑀼𑀤𑁆𑀥𑀸𑀭𑀸 𑀲𑀺𑀬𑀸 𑀅𑀦𑁆𑀢𑁄𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺 𑀲𑀺𑀬𑀸 𑀩𑀳𑀺𑀲𑀻𑀫𑀸𑀬 𑀉𑀤𑁆𑀥𑀭𑀺𑀬𑁆𑀬𑀦𑁆𑀢𑀺—  𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄, 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄, 𑀦𑀸𑀲𑀦𑀦𑁆𑀢𑀺𑀓𑁄, 𑀆𑀲𑀸𑀯𑀘𑁆𑀙𑁂𑀤𑀺𑀓𑁄𑁇

1934\. 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀏𑀓𑀼𑀧𑁆𑀧𑀸𑀤𑀸 𑀏𑀓𑀦𑀺𑀭𑁄𑀥𑀸? 𑀓𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀸 𑀏𑀓𑀼𑀧𑁆𑀧𑀸𑀤𑀸 𑀦𑀸𑀦𑀸𑀦𑀺𑀭𑁄𑀥𑀸? 𑀤𑁆𑀯𑁂 𑀓𑀣𑀺𑀦𑀼𑀤𑁆𑀥𑀸𑀭𑀸 𑀏𑀓𑀼𑀧𑁆𑀧𑀸𑀤𑀸 𑀏𑀓𑀦𑀺𑀭𑁄𑀥𑀸—  𑀅𑀦𑁆𑀢𑀭𑀼𑀩𑁆𑀪𑀸𑀭𑁄, 𑀲𑀳𑀼𑀩𑁆𑀪𑀸𑀭𑁄𑁇 𑀅𑀯𑀲𑁂𑀲𑀸 𑀓𑀣𑀺𑀦𑀼𑀤𑁆𑀥𑀸𑀭𑀸 𑀏𑀓𑀼𑀧𑁆𑀧𑀸𑀤𑀸 𑀦𑀸𑀦𑀸𑀦𑀺𑀭𑁄𑀥𑀸𑀢𑀺𑁇

---

1935\. 𑀓𑀣𑀺𑀦𑀪𑁂𑀤𑁄 𑀦𑀺𑀝𑁆𑀞𑀺𑀢𑁄𑁇



---

1936\. 𑀢𑀲𑁆𑀲𑀼𑀤𑁆𑀤𑀸𑀦𑀁



1937\. _𑀓𑀲𑁆𑀲 𑀓𑀺𑀦𑁆𑀢𑀺 𑀧𑀦𑁆𑀦𑀭𑀲,_  
_𑀥𑀫𑁆𑀫𑀸 𑀦𑀺𑀤𑀸𑀦𑀳𑁂𑀢𑀼 𑀘;_  
_𑀧𑀘𑁆𑀘𑀬𑀲𑀗𑁆𑀕𑀳𑀫𑀽𑀮𑀸,_  
_𑀆𑀤𑀺 𑀘 𑀅𑀢𑁆𑀣𑀸𑀭𑀧𑀼𑀕𑁆𑀕𑀮𑀸𑁇_  


1938\. _𑀢𑀺𑀡𑁆𑀡𑀁 𑀢𑀬𑁄 𑀚𑀸𑀦𑀺𑀢𑀩𑁆𑀩𑀁,_  
_𑀅𑀢𑁆𑀣𑀸𑀭𑀁 𑀉𑀤𑁆𑀤𑁂𑀲𑁂𑀦 𑀘;_  
_𑀧𑀮𑀺𑀩𑁄𑀥𑀸𑀥𑀺𑀦𑀸 𑀲𑀻𑀫𑀸𑀬,_  
_𑀉𑀧𑁆𑀧𑀸𑀤𑀦𑀺𑀭𑁄𑀥𑁂𑀦 𑀘𑀸𑀢𑀺𑁇_  


[Go to previous page (16.5 Puggalassevakathinatthāra)](/tipitaka/5V/16/16.5.md) / [Go to parent page (16 Kathinabheda)](/tipitaka/5V/16.md) / [Go to next page (17 Upālipañcaka)](/tipitaka/5V/17.md)


