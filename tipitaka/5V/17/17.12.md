
[Home](/) / [5V Parivārapāḷi](/tipitaka/5V.md) / [17 Upālipañcaka](/tipitaka/5V/17.md)

# 𑁧𑁭𑁇𑁧𑁨 𑀤𑀼𑀢𑀺𑀬𑀲𑀁𑀖𑀪𑁂𑀤𑀓𑀯𑀕𑁆𑀕

### 𑀉𑀧𑀸𑀮𑀺𑀧𑀜𑁆𑀘𑀓

### 𑀤𑀼𑀢𑀺𑀬𑀲𑀁𑀖𑀪𑁂𑀤𑀓𑀯𑀕𑁆𑀕

(460.)

2151. “𑀓𑀢𑀺𑀳𑀺 𑀦𑀼 𑀔𑁄, 𑀪𑀦𑁆𑀢𑁂, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄”𑀢𑀺?

2152. “𑀧𑀜𑁆𑀘𑀳𑀼𑀧𑀸𑀮𑀺, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀓𑀫𑁆𑀫𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2153. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀉𑀤𑁆𑀤𑁂𑀲𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2154. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀯𑁄𑀳𑀭𑀦𑁆𑀢𑁄𑁇 𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2155. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀅𑀦𑀼𑀲𑁆𑀲𑀸𑀯𑀦𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2156. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀲𑀮𑀸𑀓𑀕𑁆𑀕𑀸𑀳𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2157. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀔𑀦𑁆𑀢𑀺𑀁 𑀓𑀫𑁆𑀫𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀔𑀦𑁆𑀢𑀺𑀁 𑀉𑀤𑁆𑀤𑁂𑀲𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀔𑀦𑁆𑀢𑀺𑀁 𑀯𑁄𑀳𑀭𑀦𑁆𑀢𑁄…𑀧𑁂…  𑀅𑀯𑀺𑀦𑀺𑀥𑀸𑀬 𑀔𑀦𑁆𑀢𑀺𑀁 𑀅𑀦𑀼𑀲𑁆𑀲𑀸𑀯𑀦𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀔𑀦𑁆𑀢𑀺𑀁 𑀲𑀮𑀸𑀓𑀕𑁆𑀕𑀸𑀳𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2158. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀭𑀼𑀘𑀺𑀁 𑀓𑀫𑁆𑀫𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀭𑀼𑀘𑀺𑀁 𑀉𑀤𑁆𑀤𑁂𑀲𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀭𑀼𑀘𑀺𑀁 𑀯𑁄𑀳𑀭𑀦𑁆𑀢𑁄…𑀧𑁂…  𑀅𑀯𑀺𑀦𑀺𑀥𑀸𑀬 𑀭𑀼𑀘𑀺𑀁 𑀅𑀦𑀼𑀲𑁆𑀲𑀸𑀯𑀦𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀭𑀼𑀘𑀺𑀁 𑀲𑀮𑀸𑀓𑀕𑁆𑀕𑀸𑀳𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇

2159. 𑀅𑀧𑀭𑁂𑀳𑀺𑀧𑀺, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥𑀼𑀧𑀸𑀮𑀺, 𑀪𑀺𑀓𑁆𑀔𑀼 𑀅𑀥𑀫𑁆𑀫𑀁 𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀥𑀫𑁆𑀫𑀁 𑀅𑀥𑀫𑁆𑀫𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀬𑀁 𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀯𑀺𑀦𑀬𑀁 𑀅𑀯𑀺𑀦𑀬𑁄𑀢𑀺 𑀤𑀻𑀧𑁂𑀢𑀺, 𑀅𑀯𑀺𑀦𑀺𑀥𑀸𑀬 𑀲𑀜𑁆𑀜𑀁 𑀓𑀫𑁆𑀫𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀲𑀜𑁆𑀜𑀁 𑀉𑀤𑁆𑀤𑁂𑀲𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀲𑀜𑁆𑀜𑀁 𑀯𑁄𑀳𑀭𑀦𑁆𑀢𑁄…𑀧𑁂…  𑀅𑀯𑀺𑀦𑀺𑀥𑀸𑀬 𑀲𑀜𑁆𑀜𑀁 𑀅𑀦𑀼𑀲𑁆𑀲𑀸𑀯𑀦𑁂𑀦…𑀧𑁂…  𑀅𑀯𑀺𑀦𑀺𑀥𑀸𑀬 𑀲𑀜𑁆𑀜𑀁 𑀲𑀮𑀸𑀓𑀕𑁆𑀕𑀸𑀳𑁂𑀦—  𑀇𑀫𑁂𑀳𑀺 𑀔𑁄, 𑀉𑀧𑀸𑀮𑀺, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀲𑀁𑀖𑀪𑁂𑀤𑀓𑁄 𑀦 𑀆𑀧𑀸𑀬𑀺𑀓𑁄 𑀦 𑀦𑁂𑀭𑀬𑀺𑀓𑁄 𑀦 𑀓𑀧𑁆𑀧𑀝𑁆𑀞𑁄 𑀦 𑀅𑀢𑁂𑀓𑀺𑀘𑁆𑀙𑁄”𑀢𑀺𑁇

---

2160. 𑀤𑀼𑀢𑀺𑀬𑀲𑀁𑀖𑀪𑁂𑀤𑀓𑀯𑀕𑁆𑀕𑁄 𑀦𑀺𑀝𑁆𑀞𑀺𑀢𑁄 𑀤𑁆𑀯𑀸𑀤𑀲𑀫𑁄𑁇



---

2161. 𑀢𑀲𑁆𑀲𑀼𑀤𑁆𑀤𑀸𑀦𑀁



2162. _𑀅𑀯𑀺𑀦𑀺𑀥𑀸𑀬 𑀤𑀺𑀝𑁆𑀞𑀺𑀁 𑀓𑀫𑁆𑀫𑁂𑀦,_  
_𑀉𑀤𑁆𑀤𑁂𑀲𑁂 𑀯𑁄𑀳𑀭𑁂𑀦 𑀘;_  
_𑀅𑀦𑀼𑀲𑁆𑀲𑀸𑀯𑀦𑁂 𑀲𑀮𑀸𑀓𑁂𑀦,_  
_𑀧𑀜𑁆𑀘𑁂𑀢𑁂 𑀤𑀺𑀝𑁆𑀞𑀺𑀦𑀺𑀲𑁆𑀲𑀺𑀢𑀸;_  
_𑀔𑀦𑁆𑀢𑀺𑀁 𑀭𑀼𑀘𑀺𑀜𑁆𑀘 𑀲𑀜𑁆𑀜𑀜𑁆𑀘,_  
_𑀢𑀬𑁄 𑀢𑁂 𑀧𑀜𑁆𑀘𑀥𑀸 𑀦𑀬𑀸𑁇_  


2163. _𑀳𑁂𑀝𑁆𑀞𑀺𑀫𑁂 𑀓𑀡𑁆𑀳𑀧𑀓𑁆𑀔𑀫𑁆𑀳𑀺,_  
_𑀲𑀫𑀯𑀻𑀲𑀢𑀺 𑀯𑀺𑀥𑀻 𑀬𑀣𑀸;_  
_𑀢𑀣𑁂𑀯 𑀲𑀼𑀓𑁆𑀓𑀧𑀓𑁆𑀔𑀫𑁆𑀳𑀺,_  
_𑀲𑀫𑀯𑀻𑀲𑀢𑀺 𑀚𑀸𑀦𑀣𑀸𑀢𑀺𑁇_  


[Go to previous page (17.11 Saṃghabhedakavagga)](/tipitaka/5V/17/17.11.md) / [Go to parent page (17 Upālipañcaka)](/tipitaka/5V/17.md) / [Go to next page (17.13 Āvāsikavagga)](/tipitaka/5V/17/17.13.md)


