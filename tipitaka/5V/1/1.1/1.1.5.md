
[Home](/) / [5V Parivārapāḷi](../../../5V.md) / [1 Bhikkhuvibhaṅga](../../1.md) / [1.1 Paṭhamabhāga](../1.1.md)

# 1.1.5 Samuṭṭhānavāra

* Bhikkhuvibhaṅga

* Paṭhamabhāga

* Samuṭṭhānavāra

(184.)

579\. Methunaṃ dhammaṃ paṭisevantassa āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Methunaṃ dhammaṃ paṭisevantassa āpattiyo channaṃ āpattisamuṭṭhānānaṃ ekena samuṭṭhānena samuṭṭhanti—  kāyato ca cittato ca samuṭṭhanti, na vācato…pe… . (1)

580\. Anādariyaṃ paṭicca udake uccāraṃ vā passāvaṃ vā kheḷaṃ vā karontassa āpatti channaṃ āpattisamuṭṭhānānaṃ katihi samuṭṭhānehi samuṭṭhāti? Anādariyaṃ paṭicca udake uccāraṃ vā passāvaṃ vā kheḷaṃ vā karontassa āpatti channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca cittato ca samuṭṭhāti, na vācato. (2)

---

581\. Samuṭṭhānavāro niṭṭhito pañcamo.



[Go to previous page (1.1.4 Saṅgahitavāra)](1.1.4.md) / [Go to parent page (1.1 Paṭhamabhāga)](../1.1.md) / [Go to next page (1.1.6 Adhikaraṇavāra)](1.1.6.md)


