
[Home](/) / [5V Parivārapāḷi](/tipitaka/5V.md) / [1 Bhikkhuvibhaṅga](/tipitaka/5V/1.md) / [1.1 Paṭhamabhāga](/tipitaka/5V/1/1.1.md) / [1.1.2 Katāpattivāra](/tipitaka/5V/1/1.1/1.1.2.md) / [1.1.2.7 Sekhiyakaṇḍa](/tipitaka/5V/1/1.1/1.1.2/1.1.2.7.md)

# 1.1.2.7.1 Parimaṇḍalavagga

### Bhikkhuvibhaṅga

### Paṭhamabhāga

### Katāpattivāra

### Sekhiyakaṇḍa

### Parimaṇḍalavagga

(175.)

491\. Anādariyaṃ paṭicca purato vā pacchato vā olambento nivāsento kati āpattiyo āpajjati? Anādariyaṃ paṭicca purato vā pacchato vā olambento nivāsento ekaṃ āpattiṃ āpajjati. Dukkaṭaṃ—  anādariyaṃ paṭicca purato vā pacchato vā olambento nivāsento imaṃ ekaṃ āpattiṃ āpajjati. (1)

492\. Anādariyaṃ paṭicca purato vā pacchato vā olambento pārupanto ekaṃ āpattiṃ āpajjati. Dukkaṭaṃ. (2)

493\. Anādariyaṃ paṭicca kāyaṃ vivaritvā antaraghare gacchanto ekaṃ āpattiṃ āpajjati. Dukkaṭaṃ. (3)

494\. Anādariyaṃ paṭicca kāyaṃ vivaritvā antaraghare nisīdanto ekaṃ āpattiṃ āpajjati. Dukkaṭaṃ. (4)

495\. Anādariyaṃ paṭicca hatthaṃ vā pādaṃ vā kīḷāpento antaraghare gacchanto ekaṃ āpattiṃ āpajjati. Dukkaṭaṃ. (5)

496\. Anādariyaṃ paṭicca hatthaṃ vā pādaṃ vā kīḷāpento antaraghare nisīdanto ekaṃ āpattiṃ āpajjati. Dukkaṭaṃ. (6)

497\. Anādariyaṃ paṭicca tahaṃ tahaṃ olokento antaraghare gacchanto ekaṃ āpattiṃ āpajjati. Dukkaṭaṃ. (7)

498\. Anādariyaṃ paṭicca tahaṃ tahaṃ olokento antaraghare nisīdanto ekaṃ āpattiṃ āpajjati. Dukkaṭaṃ. (8)

499\. Anādariyaṃ paṭicca ukkhittakāya antaraghare gacchanto ekaṃ āpattiṃ āpajjati. Dukkaṭaṃ. (9)

500\. Anādariyaṃ paṭicca ukkhittakāya antaraghare nisīdanto ekaṃ āpattiṃ āpajjati. Dukkaṭaṃ. (10)

---

501\. Parimaṇḍalavaggo paṭhamo.



[Go to previous page (1.1.2.7 Sekhiyakaṇḍa)](/tipitaka/5V/1/1.1/1.1.2/1.1.2.7.md) / [Go to parent page (1.1.2.7 Sekhiyakaṇḍa)](/tipitaka/5V/1/1.1/1.1.2/1.1.2.7.md) / [Go to next page (1.1.2.7.2 Ujjagghikavagga)](/tipitaka/5V/1/1.1/1.1.2/1.1.2.7/1.1.2.7.2.md)


