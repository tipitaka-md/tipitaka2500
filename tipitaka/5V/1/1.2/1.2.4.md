
[Home](/) / [5V Parivārapāḷi](../../../5V.md) / [1 Bhikkhuvibhaṅga](../../1.md) / [1.2 Dutiyabhāga](../1.2.md)

# 1.2.4 Saṅgahitavāra

* Bhikkhuvibhaṅga

* Dutiyabhāga

* Saṅgahitavāra

(196.)

646\. Methunaṃ dhammaṃ paṭisevanapaccayā āpattiyo sattannaṃ āpattikkhandhānaṃ katihi āpattikkhandhehi saṅgahitā? Methunaṃ dhammaṃ paṭisevanapaccayā āpattiyo sattannaṃ āpattikkhandhānaṃ catūhi āpattikkhandhehi saṅgahitā—  siyā pārājikāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena…pe… . (1)

647\. Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti sattannaṃ āpattikkhandhānaṃ katihi āpattikkhandhehi saṅgahitā? Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti sattannaṃ āpattikkhandhānaṃ ekena āpattikkhandhena saṅgahitā—  dukkaṭāpattikkhandhena. (2)

---

648\. Saṅgahitavāro niṭṭhito catuttho.



[Go to previous page (1.2.3 Vipattivāra)](1.2.3.md) / [Go to parent page (1.2 Dutiyabhāga)](../1.2.md) / [Go to next page (1.2.5 Samuṭṭhānavāra)](1.2.5.md)


