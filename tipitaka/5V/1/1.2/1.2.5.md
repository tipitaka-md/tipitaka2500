---
title: 1.2.5 Samuṭṭhānavāra
path: /tipitaka/5V/1/1.2/1.2.5
ref: 273453
breadcrumbs:
  - name: Home
    link: /
  - name: 5V Parivārapāḷi
    link: /tipitaka/5V
  - name: 1 Bhikkhuvibhaṅga
    link: /tipitaka/5V/1
  - name: 1.2 Dutiyabhāga
    link: /tipitaka/5V/1/1.2
prevL: /tipitaka/5V/1/1.2/1.2.4
upL: /tipitaka/5V/1/1.2
nextL: /tipitaka/5V/1/1.2/1.2.6
---

# 1.2.5 Samuṭṭhānavāra

### Bhikkhuvibhaṅga

### Dutiyabhāga

### Samuṭṭhānavāra

(197.)

649. Methunaṃ dhammaṃ paṭisevanapaccayā āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Methunaṃ dhammaṃ paṭisevanapaccayā āpattiyo channaṃ āpattisamuṭṭhānānaṃ ekena samuṭṭhānena samuṭṭhanti—  kāyato ca cittato ca samuṭṭhanti, na vācato…pe… . (1)

650. Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti channaṃ āpattisamuṭṭhānānaṃ katihi samuṭṭhānehi samuṭṭhāti? Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā āpatti channaṃ āpattisamuṭṭhānānaṃ ekena samuṭṭhānena samuṭṭhāti—  kāyato ca cittato ca samuṭṭhāti, na vācato…pe… . (2)

===

651. Samuṭṭhānavāro niṭṭhito pañcamo.




