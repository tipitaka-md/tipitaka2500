
[Home](/) / [5V Parivārapāḷi](/tipitaka/5V.md) / [3 Samuṭṭhānasīsasaṅkhepa](/tipitaka/5V/3.md) / [3.2 Terasasamuṭṭhāna](/tipitaka/5V/3/3.2.md)

# 𑁩𑁇𑁨𑁇𑁩 𑀲𑀜𑁆𑀘𑀭𑀺𑀢𑁆𑀢𑀲𑀫𑀼𑀝𑁆𑀞𑀸𑀦

### 𑀲𑀫𑀼𑀝𑁆𑀞𑀸𑀦𑀲𑀻𑀲𑀲𑀗𑁆𑀔𑁂𑀧

### 𑀢𑁂𑀭𑀲𑀲𑀫𑀼𑀝𑁆𑀞𑀸𑀦

### 𑀲𑀜𑁆𑀘𑀭𑀺𑀢𑁆𑀢𑀲𑀫𑀼𑀝𑁆𑀞𑀸𑀦

(260.)

1103\. _𑀲𑀜𑁆𑀘𑀭𑀻 𑀓𑀼𑀝𑀺 𑀯𑀺𑀳𑀸𑀭𑁄,_  
_𑀥𑁄𑀯𑀦𑀜𑁆𑀘 𑀧𑀝𑀺𑀕𑁆𑀕𑀳𑁄;_  
_𑀯𑀺𑀜𑁆𑀜𑀢𑁆𑀢𑀼𑀢𑁆𑀢𑀭𑀺 𑀅𑀪𑀺𑀳𑀝𑁆𑀞𑀼𑀁,_  
_𑀉𑀪𑀺𑀦𑁆𑀦𑀁 𑀤𑀽𑀢𑀓𑁂𑀦 𑀘𑁇_  


1104\. _𑀓𑁄𑀲𑀺𑀬𑀸 𑀲𑀼𑀤𑁆𑀥𑀤𑁆𑀯𑁂𑀪𑀸𑀕𑀸,_  
_𑀙𑀩𑁆𑀩𑀲𑁆𑀲𑀸𑀦𑀺 𑀦𑀺𑀲𑀻𑀤𑀦𑀁;_  
_𑀭𑀺𑀜𑁆𑀘𑀦𑁆𑀢𑀺 𑀭𑀽𑀧𑀺𑀓𑀸 𑀘𑁂𑀯,_  
_𑀉𑀪𑁄 𑀦𑀸𑀦𑀧𑁆𑀧𑀓𑀸𑀭𑀓𑀸𑁇_  


1105\. _𑀊𑀦𑀩𑀦𑁆𑀥𑀦𑀯𑀲𑁆𑀲𑀺𑀓𑀸,_  
_𑀲𑀼𑀢𑁆𑀢𑀁 𑀯𑀺𑀓𑀧𑁆𑀧𑀦𑁂𑀦 𑀘;_  
_𑀤𑁆𑀯𑀸𑀭𑀤𑀸𑀦𑀲𑀺𑀩𑁆𑀩𑀸𑀦𑀺 𑀘,_  
_𑀧𑀽𑀯𑀧𑀘𑁆𑀘𑀬𑀚𑁄𑀢𑀺 𑀘𑁇_  


1106\. _𑀭𑀢𑀦𑀁 𑀲𑀽𑀘𑀺 𑀫𑀜𑁆𑀘𑁄 𑀘,_  
_𑀢𑀽𑀮𑀁 𑀦𑀺𑀲𑀻𑀤𑀦𑀓𑀡𑁆𑀟𑀼 𑀘;_  
_𑀯𑀲𑁆𑀲𑀺𑀓𑀸 𑀘 𑀲𑀼𑀕𑀢𑁂𑀦,_  
_𑀯𑀺𑀜𑁆𑀜𑀢𑁆𑀢𑀺 𑀅𑀜𑁆𑀜𑀁 𑀘𑁂𑀢𑀸𑀧𑀦𑀸𑁇_  


1107\. _𑀤𑁆𑀯𑁂 𑀲𑀁𑀖𑀺𑀓𑀸 𑀫𑀳𑀸𑀚𑀦𑀺𑀓𑀸 𑀤𑁆𑀯𑁂,_  
_𑀧𑀼𑀕𑁆𑀕𑀮𑀮𑀳𑀼𑀓𑀸 𑀕𑀭𑀼;_  
_𑀤𑁆𑀯𑁂 𑀯𑀺𑀖𑀸𑀲𑀸 𑀲𑀸𑀝𑀺𑀓𑀸 𑀘,_  
_𑀲𑀫𑀡𑀘𑀻𑀯𑀭𑁂𑀦 𑀘𑁇_  


1108\. _𑀲𑀫𑀧𑀜𑁆𑀜𑀸𑀲𑀺𑀫𑁂 𑀥𑀫𑁆𑀫𑀸,_  
_𑀙𑀳𑀺 𑀞𑀸𑀦𑁂𑀳𑀺 𑀚𑀸𑀬𑀭𑁂;_  
_𑀓𑀸𑀬𑀢𑁄 𑀦 𑀯𑀸𑀘𑀸𑀘𑀺𑀢𑁆𑀢𑀸,_  
_𑀯𑀸𑀘𑀢𑁄 𑀦 𑀓𑀸𑀬𑀫𑀦𑀸𑁇_  


1109\. _𑀓𑀸𑀬𑀯𑀸𑀘𑀸 𑀦 𑀘 𑀘𑀺𑀢𑁆𑀢𑀸,_  
_𑀓𑀸𑀬𑀘𑀺𑀢𑁆𑀢𑀸 𑀦 𑀯𑀸𑀘𑀺𑀓𑀸;_  
_𑀯𑀸𑀘𑀸𑀘𑀺𑀢𑁆𑀢𑀸 𑀦 𑀓𑀸𑀬𑁂𑀦,_  
_𑀢𑀻𑀳𑀺 𑀤𑁆𑀯𑀸𑀭𑁂𑀳𑀺 𑀚𑀸𑀬𑀭𑁂;_  
_𑀙𑀲𑀫𑀼𑀝𑁆𑀞𑀸𑀦𑀺𑀓𑀸 𑀏𑀢𑁂,_  
_𑀲𑀜𑁆𑀘𑀭𑀺𑀢𑁆𑀢𑁂𑀦 𑀲𑀸𑀤𑀺𑀲𑀸𑁇_  


---

1110\. 𑀲𑀜𑁆𑀘𑀭𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁 𑀦𑀺𑀝𑁆𑀞𑀺𑀢𑀁𑁇



[Go to previous page (3.2.2 Dutiyapārājikasamuṭṭhāna)](/tipitaka/5V/3/3.2/3.2.2.md) / [Go to parent page (3.2 Terasasamuṭṭhāna)](/tipitaka/5V/3/3.2.md) / [Go to next page (3.2.4 Samanubhāsanāsamuṭṭhāna)](/tipitaka/5V/3/3.2/3.2.4.md)


