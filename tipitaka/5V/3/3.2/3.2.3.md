---
title: 3.2.3 Sañcarittasamuṭṭhāna
path: /tipitaka/5V/3/3.2/3.2.3
ref: 273475
breadcrumbs:
  - name: Home
    link: /
  - name: 5V Parivārapāḷi
    link: /tipitaka/5V
  - name: 3 Samuṭṭhānasīsasaṅkhepa
    link: /tipitaka/5V/3
  - name: 3.2 Terasasamuṭṭhāna
    link: /tipitaka/5V/3/3.2
prevL: /tipitaka/5V/3/3.2/3.2.2
upL: /tipitaka/5V/3/3.2
nextL: /tipitaka/5V/3/3.2/3.2.4
---

# 3.2.3 Sañcarittasamuṭṭhāna

### Samuṭṭhānasīsasaṅkhepa

### Terasasamuṭṭhāna

### Sañcarittasamuṭṭhāna

(260.)

1103. _Sañcarī kuṭi vihāro,_  
_dhovanañca paṭiggaho;_  
_Viññattuttari abhihaṭṭhuṃ,_  
_ubhinnaṃ dūtakena ca._  


1104. _Kosiyā suddhadvebhāgā,_  
_chabbassāni nisīdanaṃ;_  
_Riñcanti rūpikā ceva,_  
_ubho nānappakārakā._  


1105. _Ūnabandhanavassikā,_  
_suttaṃ vikappanena ca;_  
_Dvāradānasibbāni ca,_  
_pūvapaccayajoti ca._  


1106. _Ratanaṃ sūci mañco ca,_  
_tūlaṃ nisīdanakaṇḍu ca;_  
_Vassikā ca sugatena,_  
_viññatti aññaṃ cetāpanā._  


1107. _Dve saṃghikā mahājanikā dve,_  
_Puggalalahukā garu;_  
_Dve vighāsā sāṭikā ca,_  
_Samaṇacīvarena ca._  


1108. _Samapaññāsime dhammā,_  
_chahi ṭhānehi jāyare;_  
_Kāyato na vācācittā,_  
_vācato na kāyamanā._  


1109. _Kāyavācā na ca cittā,_  
_kāyacittā na vācikā;_  
_Vācācittā na kāyena,_  
_tīhi dvārehi jāyare;_  
_Chasamuṭṭhānikā ete,_  
_sañcarittena sādisā._  


===

1110. Sañcarittasamuṭṭhānaṃ niṭṭhitaṃ.




