
[Home](/) / [5V Parivārapāḷi](../../../5V.md) / [3 Samuṭṭhānasīsasaṅkhepa](../../3.md) / [3.2 Terasasamuṭṭhāna](../3.2.md)

# 3.2.6 Eḷakalomasamuṭṭhāna

* Samuṭṭhānasīsasaṅkhepa

* Terasasamuṭṭhāna

* Eḷakalomasamuṭṭhāna

(263.)

1121\. _Eḷakalomā dve seyyā,_  
_āhacca piṇḍabhojanaṃ;_  
_Gaṇavikālasannidhi,_  
_dantaponena celakā._  


1122\. _Uyyuttaṃ senaṃ uyyodhi,_  
_surā orena nhāyanā;_  
_Dubbaṇṇe dve desanikā,_  
_lasuṇupatiṭṭhe naccanā._  


1123\. _Nhānamattharaṇaṃ seyyā,_  
_antoraṭṭhe tathā bahi;_  
_Antovassaṃ cittāgāraṃ,_  
_āsandi suttakantanā._  


1124\. _Veyyāvaccaṃ sahatthā ca,_  
_abhikkhukāvāsena ca;_  
_Chattaṃ yānañca saṅghāṇiṃ,_  
_alaṅkāraṃ gandhavāsitaṃ._  


1125\. _Bhikkhunī sikkhamānā ca,_  
_sāmaṇerī gihiniyā;_  
_Asaṅkaccikā āpatti,_  
_cattārīsā catuttari._  


1126\. _Kāyena na vācācittena,_  
_kāyacittena na vācato;_  
_Dvisamuṭṭhānikā sabbe,_  
_samā eḷakalomikāti._  


---

1127\. Eḷakalomasamuṭṭhānaṃ niṭṭhitaṃ.



[Go to previous page (3.2.5 Kathinasamuṭṭhāna)](3.2.5.md) / [Go to parent page (3.2 Terasasamuṭṭhāna)](../3.2.md) / [Go to next page (3.2.7 Padasodhammasamuṭṭhāna)](3.2.7.md)


