
[Home](/) / [5V Parivārapāḷi](../../../5V.md) / [3 Samuṭṭhānasīsasaṅkhepa](../../3.md) / [3.2 Terasasamuṭṭhāna](../3.2.md)

# 3.2.2 Dutiyapārājikasamuṭṭhāna

* Samuṭṭhānasīsasaṅkhepa

* Terasasamuṭṭhāna

* Dutiyapārājikasamuṭṭhāna

(259.)

1093\. _Adinnaṃ viggahuttari,_  
_duṭṭhullā attakāminaṃ;_  
_Amūlā aññabhāgiyā,_  
_aniyatā dutiyikā._  


1094\. _Acchinde pariṇāmane,_  
_musā omasapesuṇā;_  
_Duṭṭhullā pathavīkhaṇe,_  
_bhūtaṃ aññāya ujjhāpe._  


1095\. _Nikkaḍḍhanaṃ siñcanañca,_  
_āmisahetu bhuttāvī;_  
_Ehi anādari bhiṃsā,_  
_apanidhe ca jīvitaṃ._  


1096\. _Jānaṃ sappāṇakaṃ kammaṃ,_  
_ūnasaṃvāsanāsanā;_  
_Sahadhammikavilekhā,_  
_moho amūlakena ca._  


1097\. _Kukkuccaṃ dhammikaṃ cīvaraṃ datvā,_  
_Pariṇāmeyya puggale;_  
_Kiṃ te akālaṃ acchinde,_  
_Duggahī nirayena ca._  


1098\. _Gaṇaṃ vibhaṅgaṃ dubbalaṃ,_  
_kathināphāsupassayaṃ;_  
_Akkosacaṇḍī maccharī,_  
_gabbhinī ca pāyantiyā._  


1099\. _Dvevassaṃ sikkhā saṃghena,_  
_tayo ceva gihīgatā;_  
_Kumāribhūtā tisso ca,_  
_ūnadvādasasammatā._  


1100\. _Alaṃ tāva sokāvāsaṃ,_  
_chandā anuvassā ca dve;_  
_Sikkhāpadā sattatime,_  
_samuṭṭhānā tikā katā._  


1101\. _Kāyacittena na vācā,_  
_vācācittaṃ na kāyikaṃ;_  
_Tīhi dvārehi jāyanti,_  
_pārājikaṃ dutiyaṃ yathā._  


---

1102\. Dutiyapārājikasamuṭṭhānaṃ niṭṭhitaṃ.



[Go to previous page (3.2.1 Paṭhamapārājikasamuṭṭhāna)](3.2.1.md) / [Go to parent page (3.2 Terasasamuṭṭhāna)](../3.2.md) / [Go to next page (3.2.3 Sañcarittasamuṭṭhāna)](3.2.3.md)


