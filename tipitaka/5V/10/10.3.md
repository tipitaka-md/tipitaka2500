---
title: 10.3 Chedanakādi
path: /tipitaka/5V/10/10.3
ref: 272196
breadcrumbs:
  - name: Home
    link: /
  - name: 5V Parivārapāḷi
    link: /tipitaka/5V
  - name: 10 Gāthāsaṅgaṇika
    link: /tipitaka/5V/10
prevL: /tipitaka/5V/10/10.2
upL: /tipitaka/5V/10
nextL: /tipitaka/5V/10/10.4
---

# 10.3 Chedanakādi

### Gāthāsaṅgaṇika

### Chedanakādi

(337.)

1648. “Kati chedanakāni? Kati bhedanakāni? Kati uddālanakāni? Kati anaññapācittiyāni? Kati bhikkhusammutiyo? Kati sāmīciyo? Kati paramāni?

1649. _Kati jānanti paññattā,_  
_buddhenādiccabandhunā”._  


1650. “Cha chedanakāni. Ekaṃ bhedanakaṃ. Ekaṃ uddālanakaṃ. Cattāri anaññapācittiyāni. Catasso bhikkhusammutiyo. Satta sāmīciyo. Cuddasa paramāni.

1651. _Sodasa jānanti paññattā,_  
_buddhenādiccabandhunā”._  



