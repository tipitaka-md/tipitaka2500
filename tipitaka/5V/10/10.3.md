
[Home](/) / [5V Parivārapāḷi](../../5V.md) / [10 Gāthāsaṅgaṇika](../10.md)

# 10.3 Chedanakādi

* Gāthāsaṅgaṇika

* Chedanakādi

(337.)

1648\. “Kati chedanakāni? Kati bhedanakāni? Kati uddālanakāni? Kati anaññapācittiyāni? Kati bhikkhusammutiyo? Kati sāmīciyo? Kati paramāni?

1649\. _Kati jānanti paññattā,_  
_buddhenādiccabandhunā”._  


1650\. “Cha chedanakāni. Ekaṃ bhedanakaṃ. Ekaṃ uddālanakaṃ. Cattāri anaññapācittiyāni. Catasso bhikkhusammutiyo. Satta sāmīciyo. Cuddasa paramāni.

1651\. _Sodasa jānanti paññattā,_  
_buddhenādiccabandhunā”._  


[Go to previous page (10.2 Catuvipatti)](10.2.md) / [Go to parent page (10 Gāthāsaṅgaṇika)](../10.md) / [Go to next page (10.4 Asādhāraṇādi)](10.4.md)


