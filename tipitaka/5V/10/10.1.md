
[Home](/) / [5V Parivārapāḷi](../../5V.md) / [10 Gāthāsaṅgaṇika](../10.md)

# 𑁧𑁦𑁇𑁧 𑀲𑀢𑁆𑀢𑀦𑀕𑀭𑁂𑀲𑀼𑀧𑀜𑁆𑀜𑀢𑁆𑀢𑀲𑀺𑀓𑁆𑀔𑀸𑀧𑀤

### 𑀕𑀸𑀣𑀸𑀲𑀗𑁆𑀕𑀡𑀺𑀓

### 𑀲𑀢𑁆𑀢𑀦𑀕𑀭𑁂𑀲𑀼𑀧𑀜𑁆𑀜𑀢𑁆𑀢𑀲𑀺𑀓𑁆𑀔𑀸𑀧𑀤

(335.)

1615\. _“𑀏𑀓𑀁𑀲𑀁 𑀘𑀻𑀯𑀭𑀁 𑀓𑀢𑁆𑀯𑀸,_  
_𑀧𑀕𑁆𑀕𑀡𑁆𑀳𑀺𑀢𑁆𑀯𑀸𑀦 𑀅𑀜𑁆𑀚𑀮𑀺𑀁;_  
_𑀆𑀲𑀻𑀲𑀫𑀸𑀦𑀭𑀽𑀧𑁄𑀯,_  
_𑀓𑀺𑀲𑁆𑀲 𑀢𑁆𑀯𑀁 𑀇𑀥 𑀫𑀸𑀕𑀢𑁄”𑁇_  


1616\. _“𑀤𑁆𑀯𑀻𑀲𑀼 𑀯𑀺𑀦𑀬𑁂𑀲𑀼 𑀬𑁂 𑀧𑀜𑁆𑀜𑀢𑁆𑀢𑀸,_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼;_  
_𑀓𑀢𑀺 𑀢𑁂 𑀲𑀺𑀓𑁆𑀔𑀸𑀧𑀤𑀸 𑀳𑁄𑀦𑁆𑀢𑀺,_  
_𑀓𑀢𑀺𑀲𑀼 𑀦𑀕𑀭𑁂𑀲𑀼 𑀧𑀜𑁆𑀜𑀢𑁆𑀢𑀸”𑁇_  


1617\. _“𑀪𑀤𑁆𑀤𑀓𑁄 𑀢𑁂 𑀉𑀫𑁆𑀫𑀗𑁆𑀕𑁄,_  
_𑀬𑁄𑀦𑀺𑀲𑁄 𑀧𑀭𑀺𑀧𑀼𑀘𑁆𑀙𑀲𑀺;_  
_𑀢𑀕𑁆𑀖 𑀢𑁂 𑀅𑀳𑀫𑀓𑁆𑀔𑀺𑀲𑁆𑀲𑀁,_  
_𑀬𑀣𑀸𑀲𑀺 𑀓𑀼𑀲𑀮𑁄 𑀢𑀣𑀸”𑁇_  


1618\. _“𑀤𑁆𑀯𑀻𑀲𑀼 𑀯𑀺𑀦𑀬𑁂𑀲𑀼 𑀬𑁂 𑀧𑀜𑁆𑀜𑀢𑁆𑀢𑀸,_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼;_  
_𑀅𑀟𑁆𑀠𑀼𑀟𑁆𑀠𑀲𑀢𑀸𑀦𑀺 𑀢𑁂 𑀳𑁄𑀦𑁆𑀢𑀺,_  
_𑀲𑀢𑁆𑀢𑀲𑀼 𑀦𑀕𑀭𑁂𑀲𑀼 𑀧𑀜𑁆𑀜𑀢𑁆𑀢𑀸”𑁇_  


1619\. _“𑀓𑀢𑀫𑁂𑀲𑀼 𑀲𑀢𑁆𑀢𑀲𑀼 𑀦𑀕𑀭𑁂𑀲𑀼 𑀧𑀜𑁆𑀜𑀢𑁆𑀢𑀸,_  
_𑀇𑀗𑁆𑀖 𑀫𑁂 𑀢𑁆𑀯𑀁 𑀩𑁆𑀬𑀸𑀓𑀭 𑀦𑀁;_  
_𑀢𑀁 𑀯𑀘𑀦𑀧𑀣𑀁 𑀦𑀺𑀲𑀸𑀫𑀬𑀺𑀢𑁆𑀯𑀸,_  
_𑀧𑀝𑀺𑀧𑀚𑁆𑀚𑁂𑀫 𑀳𑀺𑀢𑀸𑀬 𑀦𑁄 𑀲𑀺𑀬𑀸”𑁇_  


1620\. _“𑀯𑁂𑀲𑀸𑀮𑀺𑀬𑀁 𑀭𑀸𑀚𑀕𑀳𑁂,_  
_𑀲𑀸𑀯𑀢𑁆𑀣𑀺𑀬𑀜𑁆𑀘 𑀆𑀍𑀅𑀯𑀺𑀬𑀁;_  
_𑀓𑁄𑀲𑀫𑁆𑀩𑀺𑀬𑀜𑁆𑀘 𑀲𑀓𑁆𑀓𑁂𑀲𑀼,_  
_𑀪𑀕𑁆𑀕𑁂𑀲𑀼 𑀘𑁂𑀯 𑀧𑀜𑁆𑀜𑀢𑁆𑀢𑀸”𑁇_  


1621\. _“𑀓𑀢𑀺 𑀯𑁂𑀲𑀸𑀮𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀓𑀢𑀺 𑀭𑀸𑀚𑀕𑀳𑁂 𑀓𑀢𑀸;_  
_𑀲𑀸𑀯𑀢𑁆𑀣𑀺𑀬𑀁 𑀓𑀢𑀺 𑀳𑁄𑀦𑁆𑀢𑀺,_  
_𑀓𑀢𑀺 𑀆𑀍𑀅𑀯𑀺𑀬𑀁 𑀓𑀢𑀸”𑁇_  


1622\. _“𑀓𑀢𑀺 𑀓𑁄𑀲𑀫𑁆𑀩𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀓𑀢𑀺 𑀲𑀓𑁆𑀓𑁂𑀲𑀼 𑀯𑀼𑀘𑁆𑀘𑀦𑁆𑀢𑀺;_  
_𑀓𑀢𑀺 𑀪𑀕𑁆𑀕𑁂𑀲𑀼 𑀧𑀜𑁆𑀜𑀢𑁆𑀢𑀸,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


1623\. _“𑀤𑀲 𑀯𑁂𑀲𑀸𑀮𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀏𑀓𑀯𑀻𑀲 𑀭𑀸𑀚𑀕𑀳𑁂 𑀓𑀢𑀸;_  
_𑀙𑀊𑀦 𑀢𑀻𑀡𑀺𑀲𑀢𑀸𑀦𑀺,_  
_𑀲𑀩𑁆𑀩𑁂 𑀲𑀸𑀯𑀢𑁆𑀣𑀺𑀬𑀁 𑀓𑀢𑀸𑁇_  


1624\. _𑀙 𑀆𑀍𑀅𑀯𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀅𑀝𑁆𑀞 𑀓𑁄𑀲𑀫𑁆𑀩𑀺𑀬𑀁 𑀓𑀢𑀸;_  
_𑀅𑀝𑁆𑀞 𑀲𑀓𑁆𑀓𑁂𑀲𑀼 𑀯𑀼𑀘𑁆𑀘𑀦𑁆𑀢𑀺,_  
_𑀢𑀬𑁄 𑀪𑀕𑁆𑀕𑁂𑀲𑀼 𑀧𑀜𑁆𑀜𑀢𑁆𑀢𑀸𑁇_  


1625\. _𑀬𑁂 𑀯𑁂𑀲𑀸𑀮𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀫𑁂𑀣𑀼𑀦𑀯𑀺𑀕𑁆𑀕𑀳𑀼𑀢𑁆𑀢𑀭𑀺,_  
_𑀅𑀢𑀺𑀭𑁂𑀓𑀜𑁆𑀘 𑀓𑀸𑀍𑀅𑀓𑀁𑁇_  


1626\. _𑀪𑀽𑀢𑀁 𑀧𑀭𑀫𑁆𑀧𑀭𑀪𑀢𑁆𑀢𑀁,_  
_𑀤𑀦𑁆𑀢𑀧𑁄𑀦𑁂𑀦 𑀅𑀘𑁂𑀮𑀓𑁄;_  
_𑀪𑀺𑀓𑁆𑀔𑀼𑀦𑀻𑀲𑀼 𑀘 𑀅𑀓𑁆𑀓𑁄𑀲𑁄,_  
_𑀤𑀲𑁂𑀢𑁂 𑀯𑁂𑀲𑀸𑀮𑀺𑀬𑀁 𑀓𑀢𑀸𑁇_  


1627\. _𑀬𑁂 𑀭𑀸𑀚𑀕𑀳𑁂 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀅𑀤𑀺𑀦𑁆𑀦𑀸𑀤𑀸𑀦𑀁 𑀭𑀸𑀚𑀕𑀳𑁂,_  
_𑀤𑁆𑀯𑁂 𑀅𑀦𑀼𑀤𑁆𑀥𑀁𑀲𑀦𑀸 𑀤𑁆𑀯𑁂𑀧𑀺 𑀘 𑀪𑁂𑀤𑀸𑁇_  


1628\. _𑀅𑀦𑁆𑀢𑀭𑀯𑀸𑀲𑀓𑀁 𑀭𑀽𑀧𑀺𑀬𑀁 𑀲𑀼𑀢𑁆𑀢𑀁,_  
_𑀉𑀚𑁆𑀛𑀸𑀧𑀦𑁂𑀦 𑀘 𑀧𑀸𑀘𑀺𑀢𑀧𑀺𑀡𑁆𑀟𑀁;_  
_𑀕𑀡𑀪𑁄𑀚𑀦𑀁 𑀯𑀺𑀓𑀸𑀮𑁂 𑀘,_  
_𑀘𑀸𑀭𑀺𑀢𑁆𑀢𑀁 𑀦𑀳𑀸𑀦𑀁 𑀊𑀦𑀯𑀻𑀲𑀢𑀺𑁇_  


1629\. _𑀘𑀻𑀯𑀭𑀁 𑀤𑀢𑁆𑀯𑀸 𑀯𑁄𑀲𑀸𑀲𑀦𑁆𑀢𑀺,_  
_𑀏𑀢𑁂 𑀭𑀸𑀚𑀕𑀳𑁂 𑀓𑀢𑀸;_  
_𑀕𑀺𑀭𑀕𑁆𑀕𑀘𑀭𑀺𑀬𑀸 𑀢𑀢𑁆𑀣𑁂𑀯,_  
_𑀙𑀦𑁆𑀤𑀤𑀸𑀦𑁂𑀦 𑀏𑀓𑀯𑀻𑀲𑀢𑀺𑁇_  


1630\. _𑀬𑁂 𑀲𑀸𑀯𑀢𑁆𑀣𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀸𑀤𑀺𑀲𑁂𑀲𑀸 𑀪𑀯𑀦𑁆𑀢𑀺 𑀲𑁄𑀍𑀅𑀲𑁇_  


1631\. _𑀅𑀦𑀺𑀬𑀢𑀸 𑀘 𑀤𑁆𑀯𑁂 𑀳𑁄𑀦𑁆𑀢𑀺,_  
_𑀦𑀺𑀲𑁆𑀲𑀕𑁆𑀕𑀺𑀬𑀸 𑀘𑀢𑀼𑀯𑀻𑀲𑀢𑀺;_  
_𑀙𑀧𑀜𑁆𑀜𑀸𑀲𑀲𑀢𑀜𑁆𑀘𑁂𑀯,_  
_𑀔𑀼𑀤𑁆𑀤𑀓𑀸𑀦𑀺 𑀧𑀯𑀼𑀘𑁆𑀘𑀦𑁆𑀢𑀺𑁇_  


1632\. _𑀤𑀲𑀬𑁂𑀯 𑀘 𑀕𑀸𑀭𑀬𑁆𑀳𑀸,_  
_𑀤𑁆𑀯𑁂𑀲𑀢𑁆𑀢𑀢𑀺 𑀘 𑀲𑁂𑀔𑀺𑀬𑀸;_  
_𑀙𑀊𑀦 𑀢𑀻𑀡𑀺𑀲𑀢𑀸𑀦𑀺,_  
_𑀲𑀩𑁆𑀩𑁂 𑀲𑀸𑀯𑀢𑁆𑀣𑀺𑀬𑀁 𑀓𑀢𑀸𑁇_  


1633\. _𑀬𑁂 𑀆𑀍𑀅𑀯𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀓𑀼𑀝𑀺𑀓𑁄𑀲𑀺𑀬𑀲𑁂𑀬𑁆𑀬𑀸 𑀘,_  
_𑀔𑀡𑀦𑁂 𑀕𑀘𑁆𑀙 𑀤𑁂𑀯𑀢𑁂;_  
_𑀲𑀧𑁆𑀧𑀸𑀡𑀓𑀜𑁆𑀘 𑀲𑀺𑀜𑁆𑀘𑀦𑁆𑀢𑀺,_  
_𑀙 𑀏𑀢𑁂 𑀆𑀍𑀅𑀯𑀺𑀬𑀁 𑀓𑀢𑀸𑁇_  


1634\. _𑀬𑁂 𑀓𑁄𑀲𑀫𑁆𑀩𑀺𑀬𑀁 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀫𑀳𑀸𑀯𑀺𑀳𑀸𑀭𑁄 𑀤𑁄𑀯𑀘𑀲𑁆𑀲𑀁,_  
_𑀅𑀜𑁆𑀜𑀁 𑀤𑁆𑀯𑀸𑀭𑀁 𑀲𑀼𑀭𑀸𑀬 𑀘;_  
_𑀅𑀦𑀸𑀤𑀭𑀺𑀬𑀁 𑀲𑀳𑀥𑀫𑁆𑀫𑁄,_  
_𑀧𑀬𑁄𑀧𑀸𑀦𑁂𑀦 𑀅𑀝𑁆𑀞𑀫𑀁𑁇_  


1635\. _𑀬𑁂 𑀲𑀓𑁆𑀓𑁂𑀲𑀼 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀏𑀍𑀅𑀓𑀮𑁄𑀫𑀸𑀦𑀺 𑀧𑀢𑁆𑀢𑁄 𑀘,_  
_𑀑𑀯𑀸𑀤𑁄 𑀘𑁂𑀯 𑀪𑁂𑀲𑀚𑁆𑀚𑀁𑁇_  


1636\. _𑀲𑀽𑀘𑀺 𑀆𑀭𑀜𑁆𑀜𑀺𑀓𑁄 𑀘𑁂𑀯,_  
_𑀅𑀝𑁆𑀞𑁂𑀢𑁂 𑀓𑀸𑀧𑀺𑀮𑀯𑀢𑁆𑀣𑀯𑁂;_  
_𑀉𑀤𑀓𑀲𑀼𑀤𑁆𑀥𑀺𑀬𑀸 𑀑𑀯𑀸𑀤𑁄,_  
_𑀪𑀺𑀓𑁆𑀔𑀼𑀦𑀻𑀲𑀼 𑀧𑀯𑀼𑀘𑁆𑀘𑀦𑁆𑀢𑀺𑁇_  


1637\. _𑀬𑁂 𑀪𑀕𑁆𑀕𑁂𑀲𑀼 𑀧𑀜𑁆𑀜𑀢𑁆𑀢𑀸,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁;_  
_𑀲𑀫𑀸𑀤𑀳𑀺𑀢𑁆𑀯𑀸 𑀯𑀺𑀲𑀺𑀩𑁆𑀩𑁂𑀦𑁆𑀢𑀺,_  
_𑀲𑀸𑀫𑀺𑀲𑁂𑀦 𑀲𑀲𑀺𑀢𑁆𑀣𑀓𑀁𑁇_  


1638\. _𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀸𑀤𑀺𑀲𑁂𑀲𑀸𑀦𑀺 𑀪𑀯𑀦𑁆𑀢𑀺;_  
_𑀲𑀢𑁆𑀢 𑀘 𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺,_  
_𑀅𑀝𑁆𑀞 𑀤𑁆𑀯𑀢𑁆𑀢𑀺𑀁𑀲 𑀔𑀼𑀤𑁆𑀤𑀓𑀸𑁇_  


1639\. _𑀤𑁆𑀯𑁂 𑀕𑀸𑀭𑀬𑁆𑀳𑀸 𑀢𑀬𑁄 𑀲𑁂𑀓𑁆𑀔𑀸,_  
_𑀙𑀧𑁆𑀧𑀜𑁆𑀜𑀸𑀲 𑀲𑀺𑀓𑁆𑀔𑀸𑀧𑀤𑀸;_  
_𑀙𑀲𑀼 𑀦𑀕𑀭𑁂𑀲𑀼 𑀧𑀜𑁆𑀜𑀢𑁆𑀢𑀸,_  
_𑀩𑀼𑀤𑁆𑀥𑁂𑀦𑀸𑀤𑀺𑀘𑁆𑀘𑀩𑀦𑁆𑀥𑀼𑀦𑀸𑁇_  


1640\. _𑀙𑀊𑀦 𑀢𑀻𑀡𑀺𑀲𑀢𑀸𑀦𑀺,_  
_𑀲𑀩𑁆𑀩𑁂 𑀲𑀸𑀯𑀢𑁆𑀣𑀺𑀬𑀁 𑀓𑀢𑀸;_  
_𑀓𑀸𑀭𑀼𑀡𑀺𑀓𑁂𑀦 𑀩𑀼𑀤𑁆𑀥𑁂𑀦,_  
_𑀕𑁄𑀢𑀫𑁂𑀦 𑀬𑀲𑀲𑁆𑀲𑀺𑀦𑀸”𑁇_  


[Go to previous page (10 Gāthāsaṅgaṇika)](../10.md) / [Go to parent page (10 Gāthāsaṅgaṇika)](../10.md) / [Go to next page (10.2 Catuvipatti)](10.2.md)


