
[Home](/) / [5V Parivārapāḷi](...md) / [10 Gāthāsaṅgaṇika](../5V/10.md)

# 𑁧𑁦𑁇𑁪 𑀅𑀲𑀸𑀥𑀸𑀭𑀡𑀸𑀤𑀺

* 𑀕𑀸𑀣𑀸𑀲𑀗𑁆𑀕𑀡𑀺𑀓

* 𑀅𑀲𑀸𑀥𑀸𑀭𑀡𑀸𑀤𑀺

(338.)

1652\. _“𑀯𑀻𑀲𑀁 𑀤𑁆𑀯𑁂 𑀲𑀢𑀸𑀦𑀺,_  
_𑀪𑀺𑀓𑁆𑀔𑀽𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺;_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼,_  
_𑀢𑀻𑀡𑀺 𑀲𑀢𑀸𑀦𑀺 𑀘𑀢𑁆𑀢𑀸𑀭𑀺;_  
_𑀪𑀺𑀓𑁆𑀔𑀼𑀦𑀻𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺,_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼𑁇_  


1653\. _𑀙𑀘𑀢𑁆𑀢𑀸𑀭𑀻𑀲𑀸 𑀪𑀺𑀓𑁆𑀔𑀽𑀦𑀁,_  
_𑀪𑀺𑀓𑁆𑀔𑀼𑀦𑀻𑀳𑀺 𑀅𑀲𑀸𑀥𑀸𑀭𑀡𑀸;_  
_𑀲𑀢𑀁 𑀢𑀺𑀁𑀲𑀸 𑀘 𑀪𑀺𑀓𑁆𑀔𑀼𑀦𑀻𑀦𑀁,_  
_𑀪𑀺𑀓𑁆𑀔𑀽𑀳𑀺 𑀅𑀲𑀸𑀥𑀸𑀭𑀡𑀸𑁇_  


1654\. _𑀲𑀢𑀁 𑀲𑀢𑁆𑀢𑀢𑀺 𑀙𑀘𑁆𑀘𑁂𑀯,_  
_𑀉𑀪𑀺𑀦𑁆𑀦𑀁 𑀅𑀲𑀸𑀥𑀸𑀭𑀡𑀸;_  
_𑀲𑀢𑀁 𑀲𑀢𑁆𑀢𑀢𑀺 𑀘𑀢𑁆𑀢𑀸𑀭𑀺,_  
_𑀉𑀪𑀺𑀦𑁆𑀦𑀁 𑀲𑀫𑀲𑀺𑀓𑁆𑀔𑀢𑀸𑁇_  


1655\. _𑀯𑀻𑀲𑀁 𑀤𑁆𑀯𑁂 𑀲𑀢𑀸𑀦𑀺,_  
_𑀪𑀺𑀓𑁆𑀔𑀽𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺;_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1656\. _𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀸𑀤𑀺𑀲𑁂𑀲𑀸𑀦𑀺 𑀪𑀯𑀦𑁆𑀢𑀺 𑀢𑁂𑀭𑀲;_  
_𑀅𑀦𑀺𑀬𑀢𑀸 𑀤𑁆𑀯𑁂 𑀳𑁄𑀦𑁆𑀢𑀺𑁇_  


1657\. _𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀢𑀺𑀁𑀲𑁂𑀯,_  
_𑀤𑁆𑀯𑁂𑀦𑀯𑀼𑀢𑀺 𑀘 𑀔𑀼𑀤𑁆𑀤𑀓𑀸;_  
_𑀘𑀢𑁆𑀢𑀸𑀭𑁄 𑀧𑀸𑀝𑀺𑀤𑁂𑀲𑀦𑀻𑀬𑀸,_  
_𑀧𑀜𑁆𑀘𑀲𑀢𑁆𑀢𑀢𑀺 𑀲𑁂𑀔𑀺𑀬𑀸𑁇_  


1658\. _𑀯𑀻𑀲𑀁 𑀤𑁆𑀯𑁂 𑀲𑀢𑀸𑀦𑀺 𑀘𑀺𑀫𑁂 𑀳𑁄𑀦𑁆𑀢𑀺,_  
_𑀪𑀺𑀓𑁆𑀔𑀽𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺;_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼𑁇_  


1659\. _𑀢𑀻𑀡𑀺 𑀲𑀢𑀸𑀦𑀺 𑀘𑀢𑁆𑀢𑀸𑀭𑀺,_  
_𑀪𑀺𑀓𑁆𑀔𑀼𑀦𑀻𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺;_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼,_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1660\. _𑀧𑀸𑀭𑀸𑀚𑀺𑀓𑀸𑀦𑀺 𑀅𑀝𑁆𑀞,_  
_𑀲𑀁𑀖𑀸𑀤𑀺𑀲𑁂𑀲𑀸𑀦𑀺 𑀪𑀯𑀦𑁆𑀢𑀺 𑀲𑀢𑁆𑀢𑀭𑀲;_  
_𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀢𑀺𑀁𑀲𑁂𑀯,_  
_𑀲𑀢𑀁 𑀲𑀝𑁆𑀞𑀺 𑀙 𑀘𑁂𑀯;_  
_𑀔𑀼𑀤𑁆𑀤𑀓𑀸𑀦𑀺 𑀧𑀯𑀼𑀘𑁆𑀘𑀦𑁆𑀢𑀺𑁇_  


1661\. _𑀅𑀝𑁆𑀞 𑀧𑀸𑀝𑀺𑀤𑁂𑀲𑀦𑀻𑀬𑀸,_  
_𑀧𑀜𑁆𑀘𑀲𑀢𑁆𑀢𑀢𑀺 𑀲𑁂𑀔𑀺𑀬𑀸;_  
_𑀢𑀻𑀡𑀺 𑀲𑀢𑀸𑀦𑀺 𑀘𑀢𑁆𑀢𑀸𑀭𑀺 𑀘𑀺𑀫𑁂 𑀳𑁄𑀦𑁆𑀢𑀺,_  
_𑀪𑀺𑀓𑁆𑀔𑀼𑀦𑀻𑀦𑀁 𑀲𑀺𑀓𑁆𑀔𑀸𑀧𑀤𑀸𑀦𑀺;_  
_𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀦𑁆𑀢𑀺 𑀉𑀧𑁄𑀲𑀣𑁂𑀲𑀼𑁇_  


1662\. _𑀙𑀘𑀢𑁆𑀢𑀸𑀭𑀻𑀲𑀸 𑀪𑀺𑀓𑁆𑀔𑀽𑀦𑀁,_  
_𑀪𑀺𑀓𑁆𑀔𑀼𑀦𑀻𑀳𑀺 𑀅𑀲𑀸𑀥𑀸𑀭𑀡𑀸;_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1663\. _𑀙 𑀲𑀁𑀖𑀸𑀤𑀺𑀲𑁂𑀲𑀸,_  
_𑀤𑁆𑀯𑁂 𑀅𑀦𑀺𑀬𑀢𑁂𑀳𑀺 𑀅𑀝𑁆𑀞;_  
_𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀤𑁆𑀯𑀸𑀤𑀲,_  
_𑀢𑁂𑀳𑀺 𑀢𑁂 𑀳𑁄𑀦𑁆𑀢𑀺 𑀯𑀻𑀲𑀢𑀺𑁇_  


1664\. _𑀤𑁆𑀯𑁂𑀯𑀻𑀲𑀢𑀺 𑀔𑀼𑀤𑁆𑀤𑀓𑀸,_  
_𑀘𑀢𑀼𑀭𑁄 𑀧𑀸𑀝𑀺𑀤𑁂𑀲𑀦𑀻𑀬𑀸;_  
_𑀙𑀘𑀢𑁆𑀢𑀸𑀭𑀻𑀲𑀸 𑀘𑀺𑀫𑁂 𑀳𑁄𑀦𑁆𑀢𑀺,_  
_𑀪𑀺𑀓𑁆𑀔𑀽𑀦𑀁 𑀪𑀺𑀓𑁆𑀔𑀼𑀦𑀻𑀳𑀺 𑀅𑀲𑀸𑀥𑀸𑀭𑀡𑀸𑁇_  


1665\. _𑀲𑀢𑀁 𑀢𑀺𑀁𑀲𑀸 𑀘 𑀪𑀺𑀓𑁆𑀔𑀼𑀦𑀻𑀦𑀁,_  
_𑀪𑀺𑀓𑁆𑀔𑀽𑀳𑀺 𑀅𑀲𑀸𑀥𑀸𑀭𑀡𑀸;_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1666\. _𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀫𑁆𑀳𑀸 𑀤𑀲 𑀦𑀺𑀲𑁆𑀲𑀭𑁂;_  
_𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀤𑁆𑀯𑀸𑀤𑀲,_  
_𑀙𑀦𑁆𑀦𑀯𑀼𑀢𑀺 𑀘 𑀔𑀼𑀤𑁆𑀤𑀓𑀸;_  
_𑀅𑀝𑁆𑀞 𑀧𑀸𑀝𑀺𑀤𑁂𑀲𑀦𑀻𑀬𑀸𑁇_  


1667\. _𑀲𑀢𑀁 𑀢𑀺𑀁𑀲𑀸 𑀘𑀺𑀫𑁂 𑀳𑁄𑀦𑁆𑀢𑀺,_  
_𑀪𑀺𑀓𑁆𑀔𑀼𑀦𑀻𑀦𑀁 𑀪𑀺𑀓𑁆𑀔𑀽𑀳𑀺 𑀅𑀲𑀸𑀥𑀸𑀭𑀡𑀸;_  
_𑀲𑀢𑀁 𑀲𑀢𑁆𑀢𑀢𑀺 𑀙𑀘𑁆𑀘𑁂𑀯,_  
_𑀉𑀪𑀺𑀦𑁆𑀦𑀁 𑀅𑀲𑀸𑀥𑀸𑀭𑀡𑀸;_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1668\. _𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀸𑀤𑀺𑀲𑁂𑀲𑀸𑀦𑀺 𑀪𑀯𑀦𑁆𑀢𑀺 𑀲𑁄𑀍𑀅𑀲;_  
_𑀅𑀦𑀺𑀬𑀢𑀸 𑀤𑁆𑀯𑁂 𑀳𑁄𑀦𑁆𑀢𑀺,_  
_𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀘𑀢𑀼𑀯𑀻𑀲𑀢𑀺;_  
_𑀲𑀢𑀁 𑀅𑀝𑁆𑀞𑀸𑀭𑀲𑀸 𑀘𑁂𑀯,_  
_𑀔𑀼𑀤𑁆𑀤𑀓𑀸𑀦𑀺 𑀧𑀯𑀼𑀘𑁆𑀘𑀦𑁆𑀢𑀺;_  
_𑀤𑁆𑀯𑀸𑀤𑀲 𑀧𑀸𑀝𑀺𑀤𑁂𑀲𑀦𑀻𑀬𑀸𑁇_  


1669\. _𑀲𑀢𑀁 𑀲𑀢𑁆𑀢𑀢𑀺 𑀙𑀘𑁆𑀘𑁂𑀯𑀺𑀫𑁂 𑀳𑁄𑀦𑁆𑀢𑀺,_  
_𑀉𑀪𑀺𑀦𑁆𑀦𑀁 𑀅𑀲𑀸𑀥𑀸𑀭𑀡𑀸;_  
_𑀲𑀢𑀁 𑀲𑀢𑁆𑀢𑀢𑀺 𑀘𑀢𑁆𑀢𑀸𑀭𑀺,_  
_𑀉𑀪𑀺𑀦𑁆𑀦𑀁 𑀲𑀫𑀲𑀺𑀓𑁆𑀔𑀢𑀸;_  
_𑀢𑁂 𑀲𑀼𑀡𑁄𑀳𑀺 𑀬𑀣𑀸𑀢𑀣𑀁𑁇_  


1670\. _𑀧𑀸𑀭𑀸𑀚𑀺𑀓𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀁𑀖𑀸𑀤𑀺𑀲𑁂𑀲𑀸𑀦𑀺 𑀪𑀯𑀦𑁆𑀢𑀺 𑀲𑀢𑁆𑀢;_  
_𑀦𑀺𑀲𑁆𑀲𑀕𑁆𑀕𑀺𑀬𑀸𑀦𑀺 𑀅𑀝𑁆𑀞𑀸𑀭𑀲,_  
_𑀲𑀫𑀲𑀢𑁆𑀢𑀢𑀺 𑀔𑀼𑀤𑁆𑀤𑀓𑀸;_  
_𑀧𑀜𑁆𑀘𑀲𑀢𑁆𑀢𑀢𑀺 𑀲𑁂𑀔𑀺𑀬𑀸𑀦𑀺𑁇_  


1671\. _𑀲𑀢𑀁 𑀲𑀢𑁆𑀢𑀢𑀺 𑀘𑀢𑁆𑀢𑀸𑀭𑀺 𑀘𑀺𑀫𑁂 𑀳𑁄𑀦𑁆𑀢𑀺,_  
_𑀉𑀪𑀺𑀦𑁆𑀦𑀁 𑀲𑀫𑀲𑀺𑀓𑁆𑀔𑀢𑀸;_  
_𑀅𑀝𑁆𑀞𑁂𑀯 𑀧𑀸𑀭𑀸𑀚𑀺𑀓𑀸 𑀬𑁂 𑀤𑀼𑀭𑀸𑀲𑀤𑀸,_  
_𑀢𑀸𑀮𑀯𑀢𑁆𑀣𑀼𑀲𑀫𑀽𑀧𑀫𑀸𑁇_  


1672\. _𑀧𑀡𑁆𑀟𑀼𑀧𑀮𑀸𑀲𑁄 𑀧𑀼𑀣𑀼𑀲𑀺𑀮𑀸,_  
_𑀲𑀻𑀲𑀘𑁆𑀙𑀺𑀦𑁆𑀦𑁄𑀯 𑀲𑁄 𑀦𑀭𑁄;_  
_𑀢𑀸𑀮𑁄𑀯 𑀫𑀢𑁆𑀣𑀓𑀘𑁆𑀙𑀺𑀦𑁆𑀦𑁄,_  
_𑀅𑀯𑀺𑀭𑀼𑀍𑀳𑀻 𑀪𑀯𑀦𑁆𑀢𑀺 𑀢𑁂𑁇_  


1673\. _𑀢𑁂𑀯𑀻𑀲𑀢𑀺 𑀲𑀁𑀖𑀸𑀤𑀺𑀲𑁂𑀲𑀸,_  
_𑀤𑁆𑀯𑁂 𑀅𑀦𑀺𑀬𑀢𑀸;_  
_𑀤𑁆𑀯𑁂 𑀘𑀢𑁆𑀢𑀸𑀭𑀻𑀲 𑀦𑀺𑀲𑁆𑀲𑀕𑁆𑀕𑀺𑀬𑀸,_  
_𑀅𑀝𑁆𑀞𑀸𑀲𑀻𑀢𑀺𑀲𑀢𑀁 𑀧𑀸𑀘𑀺𑀢𑁆𑀢𑀺𑀬𑀸;_  
_𑀤𑁆𑀯𑀸𑀤𑀲 𑀧𑀸𑀝𑀺𑀤𑁂𑀲𑀦𑀻𑀬𑀸𑁇_  


1674\. _𑀧𑀜𑁆𑀘𑀲𑀢𑁆𑀢𑀢𑀺 𑀲𑁂𑀔𑀺𑀬𑀸,_  
_𑀢𑀻𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀦𑁆𑀢𑀺;_  
_𑀲𑀫𑁆𑀫𑀼𑀔𑀸 𑀘 𑀧𑀝𑀺𑀜𑁆𑀜𑀸𑀬,_  
_𑀢𑀺𑀡𑀯𑀢𑁆𑀣𑀸𑀭𑀓𑁂𑀦 𑀘𑁇_  


1675\. _𑀤𑁆𑀯𑁂 𑀉𑀧𑁄𑀲𑀣𑀸 𑀤𑁆𑀯𑁂 𑀧𑀯𑀸𑀭𑀡𑀸,_  
_𑀘𑀢𑁆𑀢𑀸𑀭𑀺 𑀓𑀫𑁆𑀫𑀸𑀦𑀺 𑀚𑀺𑀦𑁂𑀦 𑀤𑁂𑀲𑀺𑀢𑀸;_  
_𑀧𑀜𑁆𑀘𑁂𑀯 𑀉𑀤𑁆𑀤𑁂𑀲𑀸 𑀘𑀢𑀼𑀭𑁄 𑀪𑀯𑀦𑁆𑀢𑀺,_  
_𑀅𑀦𑀜𑁆𑀜𑀣𑀸 𑀆𑀧𑀢𑁆𑀢𑀺𑀓𑁆𑀔𑀦𑁆𑀥𑀸 𑀘 𑀪𑀯𑀦𑁆𑀢𑀺 𑀲𑀢𑁆𑀢𑁇_  


1676\. _𑀅𑀥𑀺𑀓𑀭𑀡𑀸𑀦𑀺 𑀘𑀢𑁆𑀢𑀸𑀭𑀺,_  
_𑀲𑀢𑁆𑀢𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀦𑁆𑀢𑀺;_  
_𑀤𑁆𑀯𑀻𑀳𑀺 𑀘𑀢𑀽𑀳𑀺 𑀢𑀻𑀳𑀺,_  
_𑀓𑀺𑀘𑁆𑀘𑀁 𑀏𑀓𑁂𑀦 𑀲𑀫𑁆𑀫𑀢𑀺”𑁇_  


[Go to previous page (10.3 Chedanakādi)](10.3.md) / [Go to parent page (10 Gāthāsaṅgaṇika)](../5V/10.md) / [Go to next page (10.5 Pārājikādiāpatti)](10.5.md)


