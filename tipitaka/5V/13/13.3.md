
[Home](/) / [5V Parivārapāḷi](../../5V.md) / [13 Codanākaṇḍa](../13.md)

# 𑁧𑁩𑁇𑁩 𑀘𑁄𑀤𑀓𑀲𑁆𑀲𑀅𑀢𑁆𑀢𑀛𑀸𑀧𑀦

### 𑀘𑁄𑀤𑀦𑀸𑀓𑀡𑁆𑀟

### 𑀘𑁄𑀤𑀓𑀲𑁆𑀲𑀅𑀢𑁆𑀢𑀛𑀸𑀧𑀦

1803\. _𑀓𑁄𑀥𑀦𑁄 𑀉𑀧𑀦𑀸𑀳𑀻 𑀘,_  
_𑀘𑀡𑁆𑀟𑁄 𑀘 𑀧𑀭𑀺𑀪𑀸𑀲𑀓𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1804\. _𑀉𑀧𑀓𑀡𑁆𑀡𑀓𑀁 𑀚𑀧𑁆𑀧𑀢𑀺 𑀚𑀺𑀫𑁆𑀳𑀁 𑀧𑁂𑀓𑁆𑀔𑀢𑀺,_  
_𑀯𑀻𑀢𑀺𑀳𑀭𑀢𑀺 𑀓𑀼𑀫𑁆𑀫𑀕𑁆𑀕𑀁 𑀧𑀝𑀺𑀲𑁂𑀯𑀢𑀺;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1805\. _𑀅𑀓𑀸𑀮𑁂𑀦 𑀘𑁄𑀤𑁂𑀢𑀺 𑀅𑀪𑀽𑀢𑁂𑀦,_  
_𑀨𑀭𑀼𑀲𑁂𑀦 𑀅𑀦𑀢𑁆𑀣𑀲𑀁𑀳𑀺𑀢𑁂𑀦;_  
_𑀤𑁄𑀲𑀦𑁆𑀢𑀭𑁄 𑀘𑁄𑀤𑁂𑀢𑀺 𑀦𑁄 𑀫𑁂𑀢𑁆𑀢𑀸𑀘𑀺𑀢𑁆𑀢𑁄,_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺;_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1806\. _𑀥𑀫𑁆𑀫𑀸𑀥𑀫𑁆𑀫𑀁 𑀦 𑀚𑀸𑀦𑀸𑀢𑀺,_  
_𑀥𑀫𑁆𑀫𑀸𑀥𑀫𑁆𑀫𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1807\. _𑀯𑀺𑀦𑀬𑀸𑀯𑀺𑀦𑀬𑀁 𑀦 𑀚𑀸𑀦𑀸𑀢𑀺,_  
_𑀯𑀺𑀦𑀬𑀸𑀯𑀺𑀦𑀬𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1808\. _𑀪𑀸𑀲𑀺𑀢𑀸𑀪𑀸𑀲𑀺𑀢𑀁 𑀦 𑀚𑀸𑀦𑀸𑀢𑀺,_  
_𑀪𑀸𑀲𑀺𑀢𑀸𑀪𑀸𑀲𑀺𑀢𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1809\. _𑀆𑀘𑀺𑀡𑁆𑀡𑀸𑀦𑀸𑀘𑀺𑀡𑁆𑀡𑀁 𑀦 𑀚𑀸𑀦𑀸𑀢𑀺,_  
_𑀆𑀘𑀺𑀡𑁆𑀡𑀸𑀦𑀸𑀘𑀺𑀡𑁆𑀡𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1810\. _𑀧𑀜𑁆𑀜𑀢𑁆𑀢𑀸𑀧𑀜𑁆𑀜𑀢𑁆𑀢𑀁 𑀦 𑀚𑀸𑀦𑀸𑀢𑀺,_  
_𑀧𑀜𑁆𑀜𑀢𑁆𑀢𑀸𑀧𑀜𑁆𑀜𑀢𑁆𑀢𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1811\. _𑀆𑀧𑀢𑁆𑀢𑀸𑀦𑀸𑀧𑀢𑁆𑀢𑀺𑀁 𑀦 𑀚𑀸𑀦𑀸𑀢𑀺,_  
_𑀆𑀧𑀢𑁆𑀢𑀸𑀦𑀸𑀧𑀢𑁆𑀢𑀺𑀬𑀸 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1812\. _𑀮𑀳𑀼𑀓𑀕𑀭𑀼𑀓𑀁 𑀦 𑀚𑀸𑀦𑀸𑀢𑀺,_  
_𑀮𑀳𑀼𑀓𑀕𑀭𑀼𑀓𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1813\. _𑀲𑀸𑀯𑀲𑁂𑀲𑀸𑀦𑀯𑀲𑁂𑀲𑀁 𑀦 𑀚𑀸𑀦𑀸𑀢𑀺,_  
_𑀲𑀸𑀯𑀲𑁂𑀲𑀸𑀦𑀯𑀲𑁂𑀲𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1814\. _𑀤𑀼𑀝𑁆𑀞𑀼𑀮𑁆𑀮𑀸𑀤𑀼𑀝𑁆𑀞𑀼𑀮𑁆𑀮𑀁 𑀦 𑀚𑀸𑀦𑀸𑀢𑀺,_  
_𑀤𑀼𑀝𑁆𑀞𑀼𑀮𑁆𑀮𑀸𑀤𑀼𑀝𑁆𑀞𑀼𑀮𑁆𑀮𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1815\. _𑀧𑀼𑀩𑁆𑀩𑀸𑀧𑀭𑀁 𑀦 𑀚𑀸𑀦𑀸𑀢𑀺,_  
_𑀧𑀼𑀩𑁆𑀩𑀸𑀧𑀭𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀁𑁇_  


1816\. _𑀅𑀦𑀼𑀲𑀦𑁆𑀥𑀺𑀯𑀘𑀦𑀧𑀣𑀁 𑀦 𑀚𑀸𑀦𑀸𑀢𑀺,_  
_𑀅𑀦𑀼𑀲𑀦𑁆𑀥𑀺𑀯𑀘𑀦𑀧𑀣𑀲𑁆𑀲 𑀅𑀓𑁄𑀯𑀺𑀤𑁄;_  
_𑀅𑀦𑀸𑀧𑀢𑁆𑀢𑀺𑀬𑀸 𑀆𑀧𑀢𑁆𑀢𑀻𑀢𑀺 𑀭𑁄𑀧𑁂𑀢𑀺,_  
_𑀢𑀸𑀤𑀺𑀲𑁄 𑀘𑁄𑀤𑀓𑁄 𑀛𑀸𑀧𑁂𑀢𑀺 𑀅𑀢𑁆𑀢𑀸𑀦𑀦𑁆𑀢𑀺𑁇_  


---

1817\. 𑀘𑁄𑀤𑀦𑀸𑀓𑀡𑁆𑀟𑀁 𑀦𑀺𑀝𑁆𑀞𑀺𑀢𑀁𑁇



---

1818\. 𑀢𑀲𑁆𑀲𑀼𑀤𑁆𑀤𑀸𑀦𑀁



1819\. _𑀘𑁄𑀤𑀦𑀸 𑀅𑀦𑀼𑀯𑀺𑀚𑁆𑀚𑀸 𑀘,_  
_𑀆𑀤𑀺 𑀫𑀽𑀮𑁂𑀦𑀼𑀧𑁄𑀲𑀣𑁄;_  
_𑀕𑀢𑀺 𑀘𑁄𑀤𑀦𑀓𑀡𑁆𑀟𑀫𑁆𑀳𑀺,_  
_𑀲𑀸𑀲𑀦𑀁 𑀧𑀢𑀺𑀝𑁆𑀞𑀸𑀧𑀬𑀦𑁆𑀢𑀺𑁇_  


[Go to previous page (13.2 Codakādipaṭipatti)](13.2.md) / [Go to parent page (13 Codanākaṇḍa)](../13.md) / [Go to next page (14 Cūḷasaṅgāma)](../14.md)


