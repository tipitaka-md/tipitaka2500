---
title: 2.2.7 Samathavāra
path: /tipitaka/5V/2/2.2/2.2.7
ref: 273471
breadcrumbs:
  - name: Home
    link: /
  - name: 5V Parivārapāḷi
    link: /tipitaka/5V
  - name: 2 Bhikkhunivibhaṅga
    link: /tipitaka/5V/2
  - name: 2.2 Dutiyabhāga
    link: /tipitaka/5V/2/2.2
prevL: /tipitaka/5V/2/2.2/2.2.6
upL: /tipitaka/5V/2/2.2
nextL: /tipitaka/5V/2/2.2/2.2.8
---

# 2.2.7 Samathavāra

### Bhikkhunivibhaṅga

### Dutiyabhāga

### Samathavāra

(255.)

1067. Kāyasaṃsaggaṃ sādiyanapaccayā āpattiyo sattannaṃ samathānaṃ katihi samathehi sammanti? Kāyasaṃsaggaṃ sādiyanapaccayā āpattiyo sattannaṃ samathānaṃ tīhi samathehi sammanti—  siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca…pe… . (1)

1068. Dadhiṃ viññāpetvā bhuñjanapaccayā āpattiyo sattannaṃ samathānaṃ katihi samathehi sammanti? Dadhiṃ viññāpetvā bhuñjanapaccayā āpattiyo sattannaṃ samathānaṃ tīhi samathehi sammanti—  siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca. (2)

===

1069. Samathavāro niṭṭhito sattamo.




