
[Home](/) / [5V Parivārapāḷi](/tipitaka/5V.md) / [2 Bhikkhunivibhaṅga](/tipitaka/5V/2.md) / [2.2 Dutiyabhāga](/tipitaka/5V/2/2.2.md)

# 2.2.5 Samuṭṭhānavāra

### Bhikkhunivibhaṅga

### Dutiyabhāga

### Samuṭṭhānavāra

(253.)

1061. Kāyasaṃsaggaṃ sādiyanapaccayā āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Kāyasaṃsaggaṃ sādiyanapaccayā āpattiyo channaṃ āpattisamuṭṭhānānaṃ ekena samuṭṭhānena samuṭṭhanti—  kāyato ca cittato ca samuṭṭhanti, na vācato…pe… . (1)

1062. Dadhiṃ viññāpetvā bhuñjanapaccayā āpattiyo channaṃ āpattisamuṭṭhānānaṃ katihi samuṭṭhānehi samuṭṭhanti? Dadhiṃ viññāpetvā bhuñjanapaccayā āpattiyo channaṃ āpattisamuṭṭhānānaṃ catūhi samuṭṭhānehi samuṭṭhanti—  siyā kāyato samuṭṭhanti, na vācato na cittato; siyā kāyato ca vācato ca samuṭṭhanti, na cittato; siyā kāyato ca cittato ca samuṭṭhanti, na vācato; siyā kāyato ca vācato ca cittato ca samuṭṭhanti. (2)

---

1063. Samuṭṭhānavāro niṭṭhito pañcamo.



[Go to previous page (2.2.4 Saṅgahavāra)](/tipitaka/5V/2/2.2/2.2.4.md) / [Go to parent page (2.2 Dutiyabhāga)](/tipitaka/5V/2/2.2.md) / [Go to next page (2.2.6 Adhikaraṇavāra)](/tipitaka/5V/2/2.2/2.2.6.md)


