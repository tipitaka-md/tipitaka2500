
[Home](/) / [5V Parivārapāḷi](../../../5V.md) / [2 Bhikkhunivibhaṅga](../../2.md) / [2.1 Paṭhamabhāga](../2.1.md)

# 2.1.4 Saṅgahavāra

* Bhikkhunivibhaṅga

* Paṭhamabhāga

* Saṅgahavāra

(242.)

994\. Avassutāya bhikkhuniyā avassutassa purisapuggalassa kāyasaṃsaggaṃ sādiyantiyā āpattiyo sattannaṃ āpattikkhandhānaṃ katihi āpattikkhandhehi saṅgahitā? Avassutāya bhikkhuniyā avassutassa purisapuggalassa kāyasaṃsaggaṃ sādiyantiyā āpattiyo sattannaṃ āpattikkhandhānaṃ tīhi āpattikkhandhehi saṅgahitā—  siyā pārājikāpattikkhandhena, siyā thullaccayāpattikkhandhena, siyā dukkaṭāpattikkhandhena…pe… . (1)

995\. Dadhiṃ viññāpetvā bhuñjantiyā āpattiyo sattannaṃ āpattikkhandhānaṃ katihi āpattikkhandhehi saṅgahitā? Dadhiṃ viññāpetvā bhuñjantiyā āpattiyo sattannaṃ āpattikkhandhānaṃ dvīhi āpattikkhandhehi saṅgahitā—  siyā pāṭidesanīyāpattikkhandhena, siyā dukkaṭāpattikkhandhena. (2)

---

996\. Saṅgahavāro niṭṭhito catuttho.



[Go to previous page (2.1.3 Vipattivāra)](2.1.3.md) / [Go to parent page (2.1 Paṭhamabhāga)](../2.1.md) / [Go to next page (2.1.5 Samuṭṭhānavāra)](2.1.5.md)


