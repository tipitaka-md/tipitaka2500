
[Home](/) / [5V Parivārapāḷi](../../../../5V.md) / [2 Bhikkhunivibhaṅga](../../../2.md) / [2.1 Paṭhamabhāga](../../2.1.md) / [2.1.2 Katāpattivāra](../2.1.2.md)

# 2.1.2.5 Pāṭidesanīyakaṇḍa

* Bhikkhunivibhaṅga

* Paṭhamabhāga

* Katāpattivāra

* Pāṭidesanīyakaṇḍa

(240.)

982\. Sappiṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (1)

983\. Telaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (2)

984\. Madhuṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (3)

985\. Phāṇitaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (4)

986\. Macchaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (5)

987\. Maṃsaṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (6)

988\. Khīraṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (7)

989\. Dadhiṃ viññāpetvā bhuñjantī dve āpattiyo āpajjati. Bhuñjissāmīti paṭiggaṇhāti, āpatti dukkaṭassa; ajjhohāre ajjhohāre āpatti pāṭidesanīyassa. (8)

---

990\. Aṭṭha pāṭidesanīyā niṭṭhitā.

  
Katāpattivāro niṭṭhito dutiyo.



[Go to previous page (2.1.2.4.9 Chattupāhanavagga)](2.1.2.4/2.1.2.4.9.md) / [Go to parent page (2.1.2 Katāpattivāra)](../2.1.2.md) / [Go to next page (2.1.3 Vipattivāra)](../2.1.3.md)


