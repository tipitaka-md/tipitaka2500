
[Home](/) / [5V Parivārapāḷi](../../5V.md) / [11 Adhikaraṇabheda](../11.md)

# 𑁧𑁧𑁇𑁯 𑀲𑀢𑁆𑀢𑀲𑀫𑀣𑀦𑀺𑀤𑀸𑀦

### 𑀅𑀥𑀺𑀓𑀭𑀡𑀪𑁂𑀤

### 𑀲𑀢𑁆𑀢𑀲𑀫𑀣𑀦𑀺𑀤𑀸𑀦

(352.)

1738\. 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀲𑀢𑀺𑀯𑀺𑀦𑀬𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀅𑀫𑀽𑀍𑀳𑀯𑀺𑀦𑀬𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀧𑀝𑀺𑀜𑁆𑀜𑀸𑀢𑀓𑀭𑀡𑀁 𑀓𑀺𑀁𑀦𑀺𑀤𑀸𑀦𑀁, 𑀓𑀺𑀁𑀲𑀫𑀼𑀤𑀬𑀁, 𑀓𑀺𑀁𑀚𑀸𑀢𑀺𑀓𑀁, 𑀓𑀺𑀁𑀧𑀪𑀯𑀁, 𑀓𑀺𑀁𑀲𑀫𑁆𑀪𑀸𑀭𑀁, 𑀓𑀺𑀁𑀲𑀫𑀼𑀝𑁆𑀞𑀸𑀦𑀁? 𑀬𑁂𑀪𑀼𑀬𑁆𑀬𑀲𑀺𑀓𑀸 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸, 𑀓𑀺𑀁𑀲𑀫𑀼𑀝𑁆𑀞𑀸𑀦𑀸? 𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸 𑀓𑀺𑀁𑀦𑀺𑀤𑀸𑀦𑀸, 𑀓𑀺𑀁𑀲𑀫𑀼𑀤𑀬𑀸, 𑀓𑀺𑀁𑀚𑀸𑀢𑀺𑀓𑀸, 𑀓𑀺𑀁𑀧𑀪𑀯𑀸, 𑀓𑀺𑀁𑀲𑀫𑁆𑀪𑀸𑀭𑀸, 𑀓𑀺𑀁𑀲𑀫𑀼𑀝𑁆𑀞𑀸𑀦𑀸? 𑀢𑀺𑀡𑀯𑀢𑁆𑀣𑀸𑀭𑀓𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄?

1739\. 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀦𑀺𑀤𑀸𑀦𑀦𑀺𑀤𑀸𑀦𑁄, 𑀦𑀺𑀤𑀸𑀦𑀲𑀫𑀼𑀤𑀬𑁄, 𑀦𑀺𑀤𑀸𑀦𑀚𑀸𑀢𑀺𑀓𑁄, 𑀦𑀺𑀤𑀸𑀦𑀧𑀪𑀯𑁄, 𑀦𑀺𑀤𑀸𑀦𑀲𑀫𑁆𑀪𑀸𑀭𑁄, 𑀦𑀺𑀤𑀸𑀦𑀲𑀫𑀼𑀝𑁆𑀞𑀸𑀦𑁄𑁇 𑀲𑀢𑀺𑀯𑀺𑀦𑀬𑁄…𑀧𑁂…  𑀅𑀫𑀽𑀍𑀳𑀯𑀺𑀦𑀬𑁄…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀁 𑀦𑀺𑀤𑀸𑀦𑀦𑀺𑀤𑀸𑀦𑀁, 𑀦𑀺𑀤𑀸𑀦𑀲𑀫𑀼𑀤𑀬𑀁, 𑀦𑀺𑀤𑀸𑀦𑀚𑀸𑀢𑀺𑀓𑀁, 𑀦𑀺𑀤𑀸𑀦𑀧𑀪𑀯𑀁, 𑀦𑀺𑀤𑀸𑀦𑀲𑀫𑁆𑀪𑀸𑀭𑀁, 𑀦𑀺𑀤𑀸𑀦𑀲𑀫𑀼𑀝𑁆𑀞𑀸𑀦𑀁𑁇 𑀬𑁂𑀪𑀼𑀬𑁆𑀬𑀲𑀺𑀓𑀸…𑀧𑁂…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸 𑀦𑀺𑀤𑀸𑀦𑀦𑀺𑀤𑀸𑀦𑀸, 𑀦𑀺𑀤𑀸𑀦𑀲𑀫𑀼𑀤𑀬𑀸, 𑀦𑀺𑀤𑀸𑀦𑀚𑀸𑀢𑀺𑀓𑀸, 𑀦𑀺𑀤𑀸𑀦𑀧𑀪𑀯𑀸, 𑀦𑀺𑀤𑀸𑀦𑀲𑀫𑁆𑀪𑀸𑀭𑀸, 𑀦𑀺𑀤𑀸𑀦𑀲𑀫𑀼𑀝𑁆𑀞𑀸𑀦𑀸𑁇 𑀢𑀺𑀡𑀯𑀢𑁆𑀣𑀸𑀭𑀓𑁄 𑀦𑀺𑀤𑀸𑀦𑀦𑀺𑀤𑀸𑀦𑁄, 𑀦𑀺𑀤𑀸𑀦𑀲𑀫𑀼𑀤𑀬𑁄, 𑀦𑀺𑀤𑀸𑀦𑀚𑀸𑀢𑀺𑀓𑁄, 𑀦𑀺𑀤𑀸𑀦𑀧𑀪𑀯𑁄, 𑀦𑀺𑀤𑀸𑀦𑀲𑀫𑁆𑀪𑀸𑀭𑁄, 𑀦𑀺𑀤𑀸𑀦𑀲𑀫𑀼𑀝𑁆𑀞𑀸𑀦𑁄𑁇

1740\. 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀲𑀢𑀺𑀯𑀺𑀦𑀬𑁄…𑀧𑁂…  𑀅𑀫𑀽𑀍𑀳𑀯𑀺𑀦𑀬𑁄…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀁…𑀧𑁂…  𑀬𑁂𑀪𑀼𑀬𑁆𑀬𑀲𑀺𑀓𑀸…𑀧𑁂…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸…𑀧𑁂…  𑀢𑀺𑀡𑀯𑀢𑁆𑀣𑀸𑀭𑀓𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄?

1741\. 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀳𑁂𑀢𑀼𑀦𑀺𑀤𑀸𑀦𑁄, 𑀳𑁂𑀢𑀼𑀲𑀫𑀼𑀤𑀬𑁄, 𑀳𑁂𑀢𑀼𑀚𑀸𑀢𑀺𑀓𑁄, 𑀳𑁂𑀢𑀼𑀧𑀪𑀯𑁄, 𑀳𑁂𑀢𑀼𑀲𑀫𑁆𑀪𑀸𑀭𑁄, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑁄𑁇 𑀲𑀢𑀺𑀯𑀺𑀦𑀬𑁄…𑀧𑁂…  𑀅𑀫𑀽𑀍𑀳𑀯𑀺𑀦𑀬𑁄…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀁 𑀳𑁂𑀢𑀼𑀦𑀺𑀤𑀸𑀦𑀁, 𑀳𑁂𑀢𑀼𑀲𑀫𑀼𑀤𑀬𑀁, 𑀳𑁂𑀢𑀼𑀚𑀸𑀢𑀺𑀓𑀁, 𑀳𑁂𑀢𑀼𑀧𑀪𑀯𑀁, 𑀳𑁂𑀢𑀼𑀲𑀫𑁆𑀪𑀸𑀭𑀁, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑀁𑁇 𑀬𑁂𑀪𑀼𑀬𑁆𑀬𑀲𑀺𑀓𑀸…𑀧𑁂…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸 𑀳𑁂𑀢𑀼𑀦𑀺𑀤𑀸𑀦𑀸, 𑀳𑁂𑀢𑀼𑀲𑀫𑀼𑀤𑀬𑀸, 𑀳𑁂𑀢𑀼𑀚𑀸𑀢𑀺𑀓𑀸, 𑀳𑁂𑀢𑀼𑀧𑀪𑀯𑀸, 𑀳𑁂𑀢𑀼𑀲𑀫𑁆𑀪𑀸𑀭𑀸, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑀸𑁇 𑀢𑀺𑀡𑀯𑀢𑁆𑀣𑀸𑀭𑀓𑁄 𑀳𑁂𑀢𑀼𑀦𑀺𑀤𑀸𑀦𑁄, 𑀳𑁂𑀢𑀼𑀲𑀫𑀼𑀤𑀬𑁄, 𑀳𑁂𑀢𑀼𑀚𑀸𑀢𑀺𑀓𑁄, 𑀳𑁂𑀢𑀼𑀧𑀪𑀯𑁄, 𑀳𑁂𑀢𑀼𑀲𑀫𑁆𑀪𑀸𑀭𑁄, 𑀳𑁂𑀢𑀼𑀲𑀫𑀼𑀝𑁆𑀞𑀸𑀦𑁄𑁇

1742\. 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀲𑀢𑀺𑀯𑀺𑀦𑀬𑁄…𑀧𑁂…  𑀅𑀫𑀽𑀍𑀳𑀯𑀺𑀦𑀬𑁄…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀁…𑀧𑁂…  𑀬𑁂𑀪𑀼𑀬𑁆𑀬𑀲𑀺𑀓𑀸…𑀧𑁂…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸…𑀧𑁂…  𑀢𑀺𑀡𑀯𑀢𑁆𑀣𑀸𑀭𑀓𑁄 𑀓𑀺𑀁𑀦𑀺𑀤𑀸𑀦𑁄, 𑀓𑀺𑀁𑀲𑀫𑀼𑀤𑀬𑁄, 𑀓𑀺𑀁𑀚𑀸𑀢𑀺𑀓𑁄, 𑀓𑀺𑀁𑀧𑀪𑀯𑁄, 𑀓𑀺𑀁𑀲𑀫𑁆𑀪𑀸𑀭𑁄, 𑀓𑀺𑀁𑀲𑀫𑀼𑀝𑁆𑀞𑀸𑀦𑁄? 𑀲𑀫𑁆𑀫𑀼𑀔𑀸𑀯𑀺𑀦𑀬𑁄 𑀧𑀘𑁆𑀘𑀬𑀦𑀺𑀤𑀸𑀦𑁄, 𑀧𑀘𑁆𑀘𑀬𑀲𑀫𑀼𑀤𑀬𑁄, 𑀧𑀘𑁆𑀘𑀬𑀚𑀸𑀢𑀺𑀓𑁄, 𑀧𑀘𑁆𑀘𑀬𑀧𑀪𑀯𑁄, 𑀧𑀘𑁆𑀘𑀬𑀲𑀫𑁆𑀪𑀸𑀭𑁄, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑁄𑁇 𑀲𑀢𑀺𑀯𑀺𑀦𑀬𑁄…𑀧𑁂…  𑀅𑀫𑀽𑀍𑀳𑀯𑀺𑀦𑀬𑁄…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀁 𑀧𑀘𑁆𑀘𑀬𑀦𑀺𑀤𑀸𑀦𑀁, 𑀧𑀘𑁆𑀘𑀬𑀲𑀫𑀼𑀤𑀬𑀁, 𑀧𑀘𑁆𑀘𑀬𑀚𑀸𑀢𑀺𑀓𑀁, 𑀧𑀘𑁆𑀘𑀬𑀧𑀪𑀯𑀁, 𑀧𑀘𑁆𑀘𑀬𑀲𑀫𑁆𑀪𑀸𑀭𑀁, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑀁𑁇 𑀬𑁂𑀪𑀼𑀬𑁆𑀬𑀲𑀺𑀓𑀸…𑀧𑁂…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸 𑀧𑀘𑁆𑀘𑀬𑀦𑀺𑀤𑀸𑀦𑀸, 𑀧𑀘𑁆𑀘𑀬𑀲𑀫𑀼𑀤𑀬𑀸, 𑀧𑀘𑁆𑀘𑀬𑀚𑀸𑀢𑀺𑀓𑀸, 𑀧𑀘𑁆𑀘𑀬𑀧𑀪𑀯𑀸, 𑀧𑀘𑁆𑀘𑀬𑀲𑀫𑁆𑀪𑀸𑀭𑀸, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑀸𑁇 𑀢𑀺𑀡𑀯𑀢𑁆𑀣𑀸𑀭𑀓𑁄 𑀧𑀘𑁆𑀘𑀬𑀦𑀺𑀤𑀸𑀦𑁄, 𑀧𑀘𑁆𑀘𑀬𑀲𑀫𑀼𑀤𑀬𑁄, 𑀧𑀘𑁆𑀘𑀬𑀚𑀸𑀢𑀺𑀓𑁄, 𑀧𑀘𑁆𑀘𑀬𑀧𑀪𑀯𑁄, 𑀧𑀘𑁆𑀘𑀬𑀲𑀫𑁆𑀪𑀸𑀭𑁄, 𑀧𑀘𑁆𑀘𑀬𑀲𑀫𑀼𑀝𑁆𑀞𑀸𑀦𑁄𑁇

(353.)

1743\. 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀺 𑀫𑀽𑀮𑀸𑀦𑀺, 𑀓𑀢𑀺 𑀲𑀫𑀼𑀝𑁆𑀞𑀸𑀦𑀸? 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀙𑀩𑁆𑀩𑀻𑀲 𑀫𑀽𑀮𑀸𑀦𑀺, 𑀙𑀢𑁆𑀢𑀺𑀁𑀲 𑀲𑀫𑀼𑀝𑁆𑀞𑀸𑀦𑀸𑁇 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀫𑀸𑀦𑀺 𑀙𑀩𑁆𑀩𑀻𑀲 𑀫𑀽𑀮𑀸𑀦𑀺? 𑀲𑀫𑁆𑀫𑀼𑀔𑀸𑀯𑀺𑀦𑀬𑀲𑁆𑀲 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺—  𑀲𑀁𑀖𑀲𑀫𑁆𑀫𑀼𑀔𑀢𑀸, 𑀥𑀫𑁆𑀫𑀲𑀫𑁆𑀫𑀼𑀔𑀢𑀸, 𑀯𑀺𑀦𑀬𑀲𑀫𑁆𑀫𑀼𑀔𑀢𑀸, 𑀧𑀼𑀕𑁆𑀕𑀮𑀲𑀫𑁆𑀫𑀼𑀔𑀢𑀸; 𑀲𑀢𑀺𑀯𑀺𑀦𑀬𑀲𑁆𑀲 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺; 𑀅𑀫𑀽𑀍𑀳𑀯𑀺𑀦𑀬𑀲𑁆𑀲 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺; 𑀧𑀝𑀺𑀜𑁆𑀜𑀸𑀢𑀓𑀭𑀡𑀲𑁆𑀲 𑀤𑁆𑀯𑁂 𑀫𑀽𑀮𑀸𑀦𑀺—  𑀬𑁄 𑀘 𑀤𑁂𑀲𑁂𑀢𑀺 𑀬𑀲𑁆𑀲 𑀘 𑀤𑁂𑀲𑁂𑀢𑀺; 𑀬𑁂𑀪𑀼𑀬𑁆𑀬𑀲𑀺𑀓𑀸𑀬 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺; 𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸𑀬 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺; 𑀢𑀺𑀡𑀯𑀢𑁆𑀣𑀸𑀭𑀓𑀲𑁆𑀲 𑀘𑀢𑁆𑀢𑀸𑀭𑀺 𑀫𑀽𑀮𑀸𑀦𑀺—  𑀲𑀁𑀖𑀲𑀫𑁆𑀫𑀼𑀔𑀢𑀸, 𑀥𑀫𑁆𑀫𑀲𑀫𑁆𑀫𑀼𑀔𑀢𑀸, 𑀯𑀺𑀦𑀬𑀲𑀫𑁆𑀫𑀼𑀔𑀢𑀸, 𑀧𑀼𑀕𑁆𑀕𑀮𑀲𑀫𑁆𑀫𑀼𑀔𑀢𑀸—  𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀇𑀫𑀸𑀦𑀺 𑀙𑀩𑁆𑀩𑀻𑀲 𑀫𑀽𑀮𑀸𑀦𑀺𑁇

1744\. 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀫𑁂 𑀙𑀢𑁆𑀢𑀺𑀁𑀲 𑀲𑀫𑀼𑀝𑁆𑀞𑀸𑀦𑀸? 𑀲𑀢𑀺𑀯𑀺𑀦𑀬𑀲𑁆𑀲 𑀓𑀫𑁆𑀫𑀲𑁆𑀲 𑀓𑀺𑀭𑀺𑀬𑀸, 𑀓𑀭𑀡𑀁, 𑀉𑀧𑀕𑀫𑀦𑀁, 𑀅𑀚𑁆𑀛𑀼𑀧𑀕𑀫𑀦𑀁, 𑀅𑀥𑀺𑀯𑀸𑀲𑀦𑀸, 𑀅𑀧𑁆𑀧𑀝𑀺𑀓𑁆𑀓𑁄𑀲𑀦𑀸𑁇 𑀅𑀫𑀽𑀍𑀳𑀯𑀺𑀦𑀬𑀲𑁆𑀲 𑀓𑀫𑁆𑀫𑀲𑁆𑀲…𑀧𑁂…  𑀧𑀝𑀺𑀜𑁆𑀜𑀸𑀢𑀓𑀭𑀡𑀲𑁆𑀲 𑀓𑀫𑁆𑀫𑀲𑁆𑀲…  𑀬𑁂𑀪𑀼𑀬𑁆𑀬𑀲𑀺𑀓𑀸𑀬 𑀓𑀫𑁆𑀫𑀲𑁆𑀲…  𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸𑀬 𑀓𑀫𑁆𑀫𑀲𑁆𑀲…  𑀢𑀺𑀡𑀯𑀢𑁆𑀣𑀸𑀭𑀓𑀲𑁆𑀲 𑀓𑀫𑁆𑀫𑀲𑁆𑀲 𑀓𑀺𑀭𑀺𑀬𑀸, 𑀓𑀭𑀡𑀁, 𑀉𑀧𑀕𑀫𑀦𑀁, 𑀅𑀚𑁆𑀛𑀼𑀧𑀕𑀫𑀦𑀁, 𑀅𑀥𑀺𑀯𑀸𑀲𑀦𑀸, 𑀅𑀧𑁆𑀧𑀝𑀺𑀓𑁆𑀓𑁄𑀲𑀦𑀸—  𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀇𑀫𑁂 𑀙𑀢𑁆𑀢𑀺𑀁𑀲 𑀲𑀫𑀼𑀝𑁆𑀞𑀸𑀦𑀸𑁇

[Go to previous page (11.8 Saṃsaṭṭhavāra)](11.8.md) / [Go to parent page (11 Adhikaraṇabheda)](../11.md) / [Go to next page (11.10 Sattasamathanānatthādi)](11.10.md)


