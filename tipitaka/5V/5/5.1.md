
[Home](/) / [5V Parivārapāḷi](../../5V.md) / [5 Samathabheda](../5.md)

# 𑁫𑁇𑁧 𑀅𑀥𑀺𑀓𑀭𑀡𑀧𑀭𑀺𑀬𑀸𑀬𑀯𑀸𑀭

### 𑀲𑀫𑀣𑀪𑁂𑀤

### 𑀅𑀥𑀺𑀓𑀭𑀡𑀧𑀭𑀺𑀬𑀸𑀬𑀯𑀸𑀭

(292.)

1237\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀲𑁆𑀲—  𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀁? 𑀓𑀢𑀺 𑀞𑀸𑀦𑀸𑀦𑀺? 𑀓𑀢𑀺 𑀯𑀢𑁆𑀣𑀽𑀦𑀺? 𑀓𑀢𑀺 𑀪𑀽𑀫𑀺𑀬𑁄? 𑀓𑀢𑀺 𑀳𑁂𑀢𑀽? 𑀓𑀢𑀺 𑀫𑀽𑀮𑀸𑀦𑀺? 𑀓𑀢𑀺𑀳𑀸𑀓𑀸𑀭𑁂𑀳𑀺 𑀯𑀺𑀯𑀤𑀢𑀺? 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁧)

1238\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀲𑁆𑀲—  𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀁? 𑀓𑀢𑀺 𑀞𑀸𑀦𑀸𑀦𑀺? 𑀓𑀢𑀺 𑀯𑀢𑁆𑀣𑀽𑀦𑀺? 𑀓𑀢𑀺 𑀪𑀽𑀫𑀺𑀬𑁄? 𑀓𑀢𑀺 𑀳𑁂𑀢𑀽? 𑀓𑀢𑀺 𑀫𑀽𑀮𑀸𑀦𑀺? 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀦𑀼𑀯𑀤𑀢𑀺? 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁨)

1239\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀲𑁆𑀲—  𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀁? 𑀓𑀢𑀺 𑀞𑀸𑀦𑀸𑀦𑀺? 𑀓𑀢𑀺 𑀯𑀢𑁆𑀣𑀽𑀦𑀺? 𑀓𑀢𑀺 𑀪𑀽𑀫𑀺𑀬𑁄? 𑀓𑀢𑀺 𑀳𑁂𑀢𑀽? 𑀓𑀢𑀺 𑀫𑀽𑀮𑀸𑀦𑀺? 𑀓𑀢𑀺𑀳𑀸𑀓𑀸𑀭𑁂𑀳𑀺 𑀆𑀧𑀢𑁆𑀢𑀺𑀁 𑀆𑀧𑀚𑁆𑀚𑀢𑀺? 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁩)

1240\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀲𑁆𑀲—  𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀁? 𑀓𑀢𑀺 𑀞𑀸𑀦𑀸𑀦𑀺? 𑀓𑀢𑀺 𑀯𑀢𑁆𑀣𑀽𑀦𑀺? 𑀓𑀢𑀺 𑀪𑀽𑀫𑀺𑀬𑁄? 𑀓𑀢𑀺 𑀳𑁂𑀢𑀽? 𑀓𑀢𑀺 𑀫𑀽𑀮𑀸𑀦𑀺? 𑀓𑀢𑀺𑀳𑀸𑀓𑀸𑀭𑁂𑀳𑀺 𑀓𑀺𑀘𑁆𑀘𑀁 𑀚𑀸𑀬𑀢𑀺? 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁪)

(293.)

1241\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀲𑁆𑀲 𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀦𑁆𑀢𑀺? 𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄𑁇 𑀓𑀢𑀺 𑀞𑀸𑀦𑀸𑀦𑀻𑀢𑀺? 𑀅𑀝𑁆𑀞𑀸𑀭𑀲 𑀪𑁂𑀤𑀓𑀭𑀯𑀢𑁆𑀣𑀽𑀦𑀺 𑀞𑀸𑀦𑀸𑀦𑀺𑁇 𑀓𑀢𑀺 𑀯𑀢𑁆𑀣𑀽𑀦𑀻𑀢𑀺? 𑀅𑀝𑁆𑀞𑀸𑀭𑀲 𑀪𑁂𑀤𑀓𑀭𑀯𑀢𑁆𑀣𑀽𑀦𑀺𑁇 𑀓𑀢𑀺 𑀪𑀽𑀫𑀺𑀬𑁄𑀢𑀺? 𑀅𑀝𑁆𑀞𑀸𑀭𑀲 𑀪𑁂𑀤𑀓𑀭𑀯𑀢𑁆𑀣𑀽𑀦𑀺 𑀪𑀽𑀫𑀺𑀬𑁄𑁇 𑀓𑀢𑀺 𑀳𑁂𑀢𑀽𑀢𑀺? 𑀦𑀯 𑀳𑁂𑀢𑀽—  𑀢𑀬𑁄 𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀩𑁆𑀬𑀸𑀓𑀢𑀳𑁂𑀢𑀽𑁇 𑀓𑀢𑀺 𑀫𑀽𑀮𑀸𑀦𑀻𑀢𑀺? 𑀤𑁆𑀯𑀸𑀤𑀲 𑀫𑀽𑀮𑀸𑀦𑀺𑁇 𑀓𑀢𑀺𑀳𑀸𑀓𑀸𑀭𑁂𑀳𑀺 𑀯𑀺𑀯𑀤𑀢𑀻𑀢𑀺? 𑀤𑁆𑀯𑀻𑀳𑀸𑀓𑀸𑀭𑁂𑀳𑀺 𑀯𑀺𑀯𑀤𑀢𑀺—  𑀥𑀫𑁆𑀫𑀤𑀺𑀝𑁆𑀞𑀺 𑀯𑀸 𑀅𑀥𑀫𑁆𑀫𑀤𑀺𑀝𑁆𑀞𑀺 𑀯𑀸𑁇 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀻𑀢𑀺? 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀤𑁆𑀯𑀻𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀬𑁂𑀪𑀼𑀬𑁆𑀬𑀲𑀺𑀓𑀸𑀬 𑀘𑁇 (𑁧)

(294.)

1242\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀲𑁆𑀲 𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀦𑁆𑀢𑀺? 𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄𑁇 𑀓𑀢𑀺 𑀞𑀸𑀦𑀸𑀦𑀻𑀢𑀺? 𑀘𑀢𑀲𑁆𑀲𑁄 𑀯𑀺𑀧𑀢𑁆𑀢𑀺𑀬𑁄 𑀞𑀸𑀦𑀸𑀦𑀺𑁇 𑀓𑀢𑀺 𑀯𑀢𑁆𑀣𑀽𑀦𑀻𑀢𑀺? 𑀘𑀢𑀲𑁆𑀲𑁄 𑀯𑀺𑀧𑀢𑁆𑀢𑀺𑀬𑁄 𑀯𑀢𑁆𑀣𑀽𑀦𑀺𑁇 𑀓𑀢𑀺 𑀪𑀽𑀫𑀺𑀬𑁄𑀢𑀺? 𑀘𑀢𑀲𑁆𑀲𑁄 𑀯𑀺𑀧𑀢𑁆𑀢𑀺𑀬𑁄 𑀪𑀽𑀫𑀺𑀬𑁄𑁇 𑀓𑀢𑀺 𑀳𑁂𑀢𑀽𑀢𑀺? 𑀦𑀯 𑀳𑁂𑀢𑀽—  𑀢𑀬𑁄 𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀩𑁆𑀬𑀸𑀓𑀢𑀳𑁂𑀢𑀽𑁇 𑀓𑀢𑀺 𑀫𑀽𑀮𑀸𑀦𑀻𑀢𑀺? 𑀘𑀼𑀤𑁆𑀤𑀲 𑀫𑀽𑀮𑀸𑀦𑀺𑁇 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀦𑀼𑀯𑀤𑀢𑀻𑀢𑀺? 𑀤𑁆𑀯𑀻𑀳𑀸𑀓𑀸𑀭𑁂𑀳𑀺 𑀅𑀦𑀼𑀯𑀤𑀢𑀺—  𑀯𑀢𑁆𑀣𑀼𑀢𑁄 𑀯𑀸 𑀆𑀧𑀢𑁆𑀢𑀺𑀢𑁄 𑀯𑀸𑁇 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀻𑀢𑀺? 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀘𑀢𑀽𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀲𑀢𑀺𑀯𑀺𑀦𑀬𑁂𑀦 𑀘 𑀅𑀫𑀽𑀍𑀳𑀯𑀺𑀦𑀬𑁂𑀦 𑀘 𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸𑀬 𑀘𑁇 (𑁨)

(295.)

1243\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀲𑁆𑀲 𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀦𑁆𑀢𑀺? 𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄𑁇 𑀓𑀢𑀺 𑀞𑀸𑀦𑀸𑀦𑀻𑀢𑀺? 𑀲𑀢𑁆𑀢 𑀆𑀧𑀢𑁆𑀢𑀺𑀓𑁆𑀔𑀦𑁆𑀥𑀸 𑀞𑀸𑀦𑀸𑀦𑀺𑁇 𑀓𑀢𑀺 𑀯𑀢𑁆𑀣𑀽𑀦𑀻𑀢𑀺? 𑀲𑀢𑁆𑀢 𑀆𑀧𑀢𑁆𑀢𑀺𑀓𑁆𑀔𑀦𑁆𑀥𑀸 𑀯𑀢𑁆𑀣𑀽𑀦𑀺𑁇 𑀓𑀢𑀺 𑀪𑀽𑀫𑀺𑀬𑁄𑀢𑀺? 𑀲𑀢𑁆𑀢 𑀆𑀧𑀢𑁆𑀢𑀺𑀓𑁆𑀔𑀦𑁆𑀥𑀸 𑀪𑀽𑀫𑀺𑀬𑁄𑁇 𑀓𑀢𑀺 𑀳𑁂𑀢𑀽𑀢𑀺? 𑀙 𑀳𑁂𑀢𑀽—  𑀢𑀬𑁄 𑀅𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀩𑁆𑀬𑀸𑀓𑀢𑀳𑁂𑀢𑀽𑁇 𑀓𑀢𑀺 𑀫𑀽𑀮𑀸𑀦𑀻𑀢𑀺? 𑀙 𑀆𑀧𑀢𑁆𑀢𑀺𑀲𑀫𑀼𑀝𑁆𑀞𑀸𑀦𑀸𑀦𑀺 𑀫𑀽𑀮𑀸𑀦𑀺𑁇 𑀓𑀢𑀺𑀳𑀸𑀓𑀸𑀭𑁂𑀳𑀺 𑀆𑀧𑀢𑁆𑀢𑀺𑀁 𑀆𑀧𑀚𑁆𑀚𑀢𑀻𑀢𑀺? 𑀙𑀳𑀸𑀓𑀸𑀭𑁂𑀳𑀺 𑀆𑀧𑀢𑁆𑀢𑀺𑀁 𑀆𑀧𑀚𑁆𑀚𑀢𑀺—  𑀅𑀮𑀚𑁆𑀚𑀺𑀢𑀸, 𑀅𑀜𑁆𑀜𑀸𑀡𑀢𑀸, 𑀓𑀼𑀓𑁆𑀓𑀼𑀘𑁆𑀘𑀧𑀓𑀢𑀢𑀸, 𑀅𑀓𑀧𑁆𑀧𑀺𑀬𑁂 𑀓𑀧𑁆𑀧𑀺𑀬𑀲𑀜𑁆𑀜𑀺𑀢𑀸, 𑀓𑀧𑁆𑀧𑀺𑀬𑁂 𑀅𑀓𑀧𑁆𑀧𑀺𑀬𑀲𑀜𑁆𑀜𑀺𑀢𑀸, 𑀲𑀢𑀺𑀲𑀫𑁆𑀫𑁄𑀲𑀸𑁇 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀻𑀢𑀺? 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀢𑀻𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀧𑀝𑀺𑀜𑁆𑀜𑀸𑀢𑀓𑀭𑀡𑁂𑀦 𑀘, 𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀢𑀺𑀡𑀯𑀢𑁆𑀣𑀸𑀭𑀓𑁂𑀦 𑀘𑁇 (𑁩)

(296.)

1244\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀲𑁆𑀲 𑀓𑀺𑀁 𑀧𑀼𑀩𑁆𑀩𑀗𑁆𑀕𑀫𑀦𑁆𑀢𑀺? 𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀮𑁄𑀪𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀤𑁄𑀲𑁄 𑀧𑀼𑀩𑁆𑀩𑀗𑁆𑀕𑀫𑁄, 𑀅𑀫𑁄𑀳𑁄 𑀧𑀼𑀩𑁆𑀩𑀗𑁆𑀕𑀫𑁄𑁇 𑀓𑀢𑀺 𑀞𑀸𑀦𑀸𑀦𑀻𑀢𑀺? 𑀘𑀢𑁆𑀢𑀸𑀭𑀺 𑀓𑀫𑁆𑀫𑀸𑀦𑀺 𑀞𑀸𑀦𑀸𑀦𑀺𑁇 𑀓𑀢𑀺 𑀯𑀢𑁆𑀣𑀽𑀦𑀻𑀢𑀺? 𑀘𑀢𑁆𑀢𑀸𑀭𑀺 𑀓𑀫𑁆𑀫𑀸𑀦𑀺 𑀯𑀢𑁆𑀣𑀽𑀦𑀺𑁇 𑀓𑀢𑀺 𑀪𑀽𑀫𑀺𑀬𑁄𑀢𑀺? 𑀘𑀢𑁆𑀢𑀸𑀭𑀺 𑀓𑀫𑁆𑀫𑀸𑀦𑀺 𑀪𑀽𑀫𑀺𑀬𑁄𑁇 𑀓𑀢𑀺 𑀳𑁂𑀢𑀽𑀢𑀺? 𑀦𑀯 𑀳𑁂𑀢𑀽—  𑀢𑀬𑁄 𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀓𑀼𑀲𑀮𑀳𑁂𑀢𑀽, 𑀢𑀬𑁄 𑀅𑀩𑁆𑀬𑀸𑀓𑀢𑀳𑁂𑀢𑀽𑁇 𑀓𑀢𑀺 𑀫𑀽𑀮𑀸𑀦𑀻𑀢𑀺? 𑀏𑀓𑀁 𑀫𑀽𑀮𑀁—  𑀲𑀁𑀖𑁄𑁇 𑀓𑀢𑀺𑀳𑀸𑀓𑀸𑀭𑁂𑀳𑀺 𑀓𑀺𑀘𑁆𑀘𑀁 𑀚𑀸𑀬𑀢𑀻𑀢𑀺? 𑀤𑁆𑀯𑀻𑀳𑀸𑀓𑀸𑀭𑁂𑀳𑀺 𑀓𑀺𑀘𑁆𑀘𑀁 𑀚𑀸𑀬𑀢𑀺—  𑀜𑀢𑁆𑀢𑀺𑀢𑁄 𑀯𑀸 𑀅𑀧𑀮𑁄𑀓𑀦𑀢𑁄 𑀯𑀸𑁇 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀻𑀢𑀺? 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀏𑀓𑁂𑀦 𑀲𑀫𑀣𑁂𑀦 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦𑁇 (𑁪)

1245\. 𑀓𑀢𑀺 𑀲𑀫𑀣𑀸? 𑀲𑀢𑁆𑀢 𑀲𑀫𑀣𑀸𑁇 𑀲𑀫𑁆𑀫𑀼𑀔𑀸𑀯𑀺𑀦𑀬𑁄, 𑀲𑀢𑀺𑀯𑀺𑀦𑀬𑁄, 𑀅𑀫𑀽𑀍𑀳𑀯𑀺𑀦𑀬𑁄, 𑀧𑀝𑀺𑀜𑁆𑀜𑀸𑀢𑀓𑀭𑀡𑀁, 𑀬𑁂𑀪𑀼𑀬𑁆𑀬𑀲𑀺𑀓𑀸, 𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸, 𑀢𑀺𑀡𑀯𑀢𑁆𑀣𑀸𑀭𑀓𑁄—  𑀇𑀫𑁂 𑀲𑀢𑁆𑀢 𑀲𑀫𑀣𑀸𑁇

1246\. 𑀲𑀺𑀬𑀸 𑀇𑀫𑁂 𑀲𑀢𑁆𑀢 𑀲𑀫𑀣𑀸 𑀤𑀲 𑀲𑀫𑀣𑀸 𑀳𑁄𑀦𑁆𑀢𑀺, 𑀤𑀲 𑀲𑀫𑀣𑀸 𑀲𑀢𑁆𑀢 𑀲𑀫𑀣𑀸 𑀳𑁄𑀦𑁆𑀢𑀺 𑀯𑀢𑁆𑀣𑀼𑀯𑀲𑁂𑀦 𑀧𑀭𑀺𑀬𑀸𑀬𑁂𑀦? 𑀲𑀺𑀬𑀸𑀢𑀺𑁇

1247\. 𑀓𑀣𑀜𑁆𑀘 𑀲𑀺𑀬𑀸? 𑀯𑀺𑀯𑀸𑀤𑀸𑀥𑀺𑀓𑀭𑀡𑀲𑁆𑀲 𑀤𑁆𑀯𑁂 𑀲𑀫𑀣𑀸, 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀲𑁆𑀲 𑀘𑀢𑁆𑀢𑀸𑀭𑁄 𑀲𑀫𑀣𑀸, 𑀆𑀧𑀢𑁆𑀢𑀸𑀥𑀺𑀓𑀭𑀡𑀲𑁆𑀲 𑀢𑀬𑁄 𑀲𑀫𑀣𑀸, 𑀓𑀺𑀘𑁆𑀘𑀸𑀥𑀺𑀓𑀭𑀡𑀲𑁆𑀲 𑀏𑀓𑁄 𑀲𑀫𑀣𑁄𑁇 𑀏𑀯𑀁 𑀇𑀫𑁂 𑀲𑀢𑁆𑀢 𑀲𑀫𑀣𑀸 𑀤𑀲 𑀲𑀫𑀣𑀸 𑀳𑁄𑀦𑁆𑀢𑀺, 𑀤𑀲 𑀲𑀫𑀣𑀸 𑀲𑀢𑁆𑀢 𑀲𑀫𑀣𑀸 𑀳𑁄𑀦𑁆𑀢𑀺 𑀯𑀢𑁆𑀣𑀼𑀯𑀲𑁂𑀦 𑀧𑀭𑀺𑀬𑀸𑀬𑁂𑀦𑁇

---

1248\. 𑀧𑀭𑀺𑀬𑀸𑀬𑀯𑀸𑀭𑁄 𑀦𑀺𑀝𑁆𑀞𑀺𑀢𑁄 𑀙𑀝𑁆𑀞𑁄𑁇



[Go to previous page (5 Samathabheda)](../5.md) / [Go to parent page (5 Samathabheda)](../5.md) / [Go to next page (5.2 Sādhāraṇavāra)](5.2.md)


