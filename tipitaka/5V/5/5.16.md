
[Home](/) / [5V Parivārapāḷi](../../5V.md) / [5 Samathabheda](../5.md)

# 𑁫𑁇𑁧𑁬 𑀪𑀚𑀢𑀺𑀯𑀸𑀭

* 𑀲𑀫𑀣𑀪𑁂𑀤

* 𑀪𑀚𑀢𑀺𑀯𑀸𑀭

(318.)

1393\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀪𑀚𑀢𑀺? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁? 𑀓𑀢𑀫𑁂𑀦 𑀅𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁? (𑁧)

1394\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀪𑀚𑀢𑀺? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁? 𑀓𑀢𑀫𑁂𑀦 𑀅𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁? (𑁨)

1395\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀪𑀚𑀢𑀺? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁? 𑀓𑀢𑀫𑁂𑀦 𑀅𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁? (𑁩)

1396\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀪𑀚𑀢𑀺? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁? 𑀓𑀢𑀫𑀁 𑀅𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁? 𑀓𑀢𑀫𑁂𑀦 𑀅𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁? (𑁪)

1397\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀪𑀚𑀢𑀺, 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁, 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁, 𑀯𑀺𑀯𑀸𑀤𑀸𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁𑁇 (𑁧)

1398\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀪𑀚𑀢𑀺, 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁, 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁, 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁𑁇 (𑁨)

1399\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀪𑀚𑀢𑀺, 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁, 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁, 𑀆𑀧𑀢𑁆𑀢𑀸𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁𑁇 (𑁩)

1400\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀘𑀢𑀼𑀦𑁆𑀦𑀁 𑀅𑀥𑀺𑀓𑀭𑀡𑀸𑀦𑀁 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀪𑀚𑀢𑀺, 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀉𑀧𑀦𑀺𑀲𑁆𑀲𑀺𑀢𑀁, 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀧𑀭𑀺𑀬𑀸𑀧𑀦𑁆𑀦𑀁, 𑀓𑀺𑀘𑁆𑀘𑀸𑀥𑀺𑀓𑀭𑀡𑁂𑀦 𑀲𑀗𑁆𑀕𑀳𑀺𑀢𑀁𑁇 (𑁪)

(319.)

1401\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀺 𑀲𑀫𑀣𑁂 𑀪𑀚𑀢𑀺, 𑀓𑀢𑀺 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀓𑀢𑀺 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁧)

1402\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀺 𑀲𑀫𑀣𑁂 𑀪𑀚𑀢𑀺, 𑀓𑀢𑀺 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀓𑀢𑀺 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁨)

1403\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀺 𑀲𑀫𑀣𑁂 𑀪𑀚𑀢𑀺, 𑀓𑀢𑀺 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀓𑀢𑀺 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁩)

1404\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀓𑀢𑀺 𑀲𑀫𑀣𑁂 𑀪𑀚𑀢𑀺, 𑀓𑀢𑀺 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀓𑀢𑀺 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀓𑀢𑀺𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺? (𑁪)

1405\. 𑀯𑀺𑀯𑀸𑀤𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀤𑁆𑀯𑁂 𑀲𑀫𑀣𑁂 𑀪𑀚𑀢𑀺, 𑀤𑁆𑀯𑁂 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀤𑁆𑀯𑁂 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀤𑁆𑀯𑀻𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀤𑁆𑀯𑀻𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀬𑁂𑀪𑀼𑀬𑁆𑀬𑀲𑀺𑀓𑀸𑀬 𑀘𑁇 (𑁧)

1406\. 𑀅𑀦𑀼𑀯𑀸𑀤𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀘𑀢𑁆𑀢𑀸𑀭𑁄 𑀲𑀫𑀣𑁂 𑀪𑀚𑀢𑀺, 𑀘𑀢𑁆𑀢𑀸𑀭𑁄 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀘𑀢𑁆𑀢𑀸𑀭𑁄 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀘𑀢𑀽𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁, 𑀘𑀢𑀽𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀲𑀢𑀺𑀯𑀺𑀦𑀬𑁂𑀦 𑀘 𑀅𑀫𑀽𑀍𑀳𑀯𑀺𑀦𑀬𑁂𑀦 𑀘 𑀢𑀲𑁆𑀲𑀧𑀸𑀧𑀺𑀬𑀲𑀺𑀓𑀸𑀬 𑀘𑁇 (𑁨)

1407\. 𑀆𑀧𑀢𑁆𑀢𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀢𑀬𑁄 𑀲𑀫𑀣𑁂 𑀪𑀚𑀢𑀺, 𑀢𑀬𑁄 𑀲𑀫𑀣𑁂 𑀉𑀧𑀦𑀺𑀲𑁆𑀲𑀺𑀢𑀁, 𑀢𑀬𑁄 𑀲𑀫𑀣𑁂 𑀧𑀭𑀺𑀬𑀸𑀧𑀦𑁆𑀦𑀁, 𑀢𑀻𑀳𑀺 𑀲𑀫𑀣𑁂𑀳𑀺 𑀲𑀗𑁆𑀕𑀳𑀺𑀢𑀁 𑀢𑀻𑀳𑀺 𑀲𑀫𑀣𑁂𑀳𑀺 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦 𑀘 𑀧𑀝𑀺𑀜𑁆𑀜𑀸𑀢𑀓𑀭𑀡𑁂𑀦 𑀘 𑀢𑀺𑀡𑀯𑀢𑁆𑀣𑀸𑀭𑀓𑁂𑀦 𑀘𑁇 (𑁩)

1408\. 𑀓𑀺𑀘𑁆𑀘𑀸𑀥𑀺𑀓𑀭𑀡𑀁 𑀲𑀢𑁆𑀢𑀦𑁆𑀦𑀁 𑀲𑀫𑀣𑀸𑀦𑀁 𑀏𑀓𑀁 𑀲𑀫𑀣𑀁 𑀪𑀚𑀢𑀺, 𑀏𑀓𑀁 𑀲𑀫𑀣𑀁 𑀉𑀧𑀦𑀺𑀲𑁆𑀲𑀺𑀢𑀁, 𑀏𑀓𑀁 𑀲𑀫𑀣𑀁 𑀧𑀭𑀺𑀬𑀸𑀧𑀦𑁆𑀦𑀁, 𑀏𑀓𑁂𑀦 𑀲𑀫𑀣𑁂𑀦 𑀲𑀗𑁆𑀕𑀳𑀺𑀢𑀁, 𑀏𑀓𑁂𑀦 𑀲𑀫𑀣𑁂𑀦 𑀲𑀫𑁆𑀫𑀢𑀺—  𑀲𑀫𑁆𑀫𑀼𑀔𑀸𑀯𑀺𑀦𑀬𑁂𑀦𑀸𑀢𑀺𑁇 (𑁪)

---

1409\. 𑀪𑀚𑀢𑀺𑀯𑀸𑀭𑁄 𑀦𑀺𑀝𑁆𑀞𑀺𑀢𑁄 𑀏𑀓𑀯𑀻𑀲𑀢𑀺𑀫𑁄𑁇



---

1410\. 𑀲𑀫𑀣𑀪𑁂𑀤𑁄 𑀦𑀺𑀝𑁆𑀞𑀺𑀢𑁄𑁇



---

1411\. 𑀢𑀲𑁆𑀲𑀼𑀤𑁆𑀤𑀸𑀦𑀁



1412\. _𑀅𑀥𑀺𑀓𑀭𑀡𑀁 𑀧𑀭𑀺𑀬𑀸𑀬𑀁,_  
_𑀲𑀸𑀥𑀸𑀭𑀡𑀸 𑀘 𑀪𑀸𑀕𑀺𑀬𑀸;_  
_𑀲𑀫𑀣𑀸 𑀲𑀸𑀥𑀸𑀭𑀡𑀺𑀓𑀸,_  
_𑀲𑀫𑀣𑀲𑁆𑀲 𑀢𑀩𑁆𑀪𑀸𑀕𑀺𑀬𑀸𑁇_  


1413\. _𑀲𑀫𑀣𑀸 𑀲𑀫𑁆𑀫𑀼𑀔𑀸 𑀘𑁂𑀯,_  
_𑀯𑀺𑀦𑀬𑁂𑀦 𑀓𑀼𑀲𑀮𑁂𑀦 𑀘;_  
_𑀬𑀢𑁆𑀣 𑀲𑀫𑀣𑀲𑀁𑀲𑀝𑁆𑀞𑀸,_  
_𑀲𑀫𑁆𑀫𑀦𑁆𑀢𑀺 𑀦 𑀲𑀫𑁆𑀫𑀦𑁆𑀢𑀺 𑀘;_  
_𑀲𑀫𑀣𑀸𑀥𑀺𑀓𑀭𑀡𑀜𑁆𑀘𑁂𑀯,_  
_𑀲𑀫𑀼𑀝𑁆𑀞𑀸𑀦𑀁 𑀪𑀚𑀦𑁆𑀢𑀺 𑀘𑀸𑀢𑀺𑁇_  


[Go to previous page (5.15 Samuṭṭhāpanavāra)](5.15.md) / [Go to parent page (5 Samathabheda)](../5.md) / [Go to next page (6 Khandhakapucchāvāra)](../6.md)


