
[Home](/) / [18Ud Udānapāḷi](../../18Ud.md) / [7 Cūḷavagga](../7.md)

# 𑁭𑁇𑁯 𑀉𑀤𑀧𑀸𑀦𑀲𑀼𑀢𑁆𑀢

### 𑀘𑀽𑀍𑀅𑀯𑀕𑁆𑀕

### 𑀉𑀤𑀧𑀸𑀦𑀲𑀼𑀢𑁆𑀢

(69.)

644\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀫𑀮𑁆𑀮𑁂𑀲𑀼 𑀘𑀸𑀭𑀺𑀓𑀁 𑀘𑀭𑀫𑀸𑀦𑁄 𑀫𑀳𑀢𑀸 𑀪𑀺𑀓𑁆𑀔𑀼𑀲𑀁𑀖𑁂𑀦 𑀲𑀤𑁆𑀥𑀺𑀁 𑀬𑁂𑀦 𑀣𑀽𑀡𑀁 𑀦𑀸𑀫 𑀫𑀮𑁆𑀮𑀸𑀦𑀁 𑀩𑁆𑀭𑀸𑀳𑁆𑀫𑀡𑀕𑀸𑀫𑁄 𑀢𑀤𑀯𑀲𑀭𑀺𑁇 𑀅𑀲𑁆𑀲𑁄𑀲𑀼𑀁 𑀔𑁄 𑀣𑀽𑀡𑁂𑀬𑁆𑀬𑀓𑀸 𑀩𑁆𑀭𑀸𑀳𑁆𑀫𑀡𑀕𑀳𑀧𑀢𑀺𑀓𑀸—  “𑀲𑀫𑀡𑁄 𑀔𑀮𑀼, 𑀪𑁄, 𑀕𑁄𑀢𑀫𑁄 𑀲𑀓𑁆𑀬𑀧𑀼𑀢𑁆𑀢𑁄 𑀲𑀓𑁆𑀬𑀓𑀼𑀮𑀸 𑀧𑀩𑁆𑀩𑀚𑀺𑀢𑁄 𑀫𑀮𑁆𑀮𑁂𑀲𑀼 𑀘𑀸𑀭𑀺𑀓𑀁 𑀘𑀭𑀫𑀸𑀦𑁄 𑀫𑀳𑀢𑀸 𑀪𑀺𑀓𑁆𑀔𑀼𑀲𑀁𑀖𑁂𑀦 𑀲𑀤𑁆𑀥𑀺𑀁 𑀣𑀽𑀡𑀁 𑀅𑀦𑀼𑀧𑁆𑀧𑀢𑁆𑀢𑁄”𑀢𑀺𑁇 ( ) 𑀉𑀤𑀧𑀸𑀦𑀁 𑀢𑀺𑀡𑀲𑁆𑀲 𑀘 𑀪𑀼𑀲𑀲𑁆𑀲 𑀘 𑀬𑀸𑀯 𑀫𑀼𑀔𑀢𑁄 𑀧𑀽𑀭𑁂𑀲𑀼𑀁—  “𑀫𑀸 𑀢𑁂 𑀫𑀼𑀡𑁆𑀟𑀓𑀸 𑀲𑀫𑀡𑀓𑀸 𑀧𑀸𑀦𑀻𑀬𑀁 𑀅𑀧𑀁𑀲𑀽”𑀢𑀺𑁇

645\. 𑀅𑀣 𑀔𑁄 𑀪𑀕𑀯𑀸 𑀫𑀕𑁆𑀕𑀸 𑀑𑀓𑁆𑀓𑀫𑁆𑀫 𑀬𑁂𑀦 𑀭𑀼𑀓𑁆𑀔𑀫𑀽𑀮𑀁 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀜𑁆𑀜𑀢𑁆𑀢𑁂 𑀆𑀲𑀦𑁂 𑀦𑀺𑀲𑀻𑀤𑀺𑁇 𑀦𑀺𑀲𑀚𑁆𑀚 𑀔𑁄 𑀪𑀕𑀯𑀸 𑀆𑀬𑀲𑁆𑀫𑀦𑁆𑀢𑀁 𑀆𑀦𑀦𑁆𑀤𑀁 𑀆𑀫𑀦𑁆𑀢𑁂𑀲𑀺—  “𑀇𑀗𑁆𑀖 𑀫𑁂 𑀢𑁆𑀯𑀁, 𑀆𑀦𑀦𑁆𑀤, 𑀏𑀢𑀫𑁆𑀳𑀸 𑀉𑀤𑀧𑀸𑀦𑀸 𑀧𑀸𑀦𑀻𑀬𑀁 𑀆𑀳𑀭𑀸”𑀢𑀺𑁇

646\. 𑀏𑀯𑀁 𑀯𑀼𑀢𑁆𑀢𑁂, 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀇𑀤𑀸𑀦𑀺 𑀲𑁄, 𑀪𑀦𑁆𑀢𑁂, 𑀉𑀤𑀧𑀸𑀦𑁄 𑀣𑀽𑀡𑁂𑀬𑁆𑀬𑀓𑁂𑀳𑀺 𑀩𑁆𑀭𑀸𑀳𑁆𑀫𑀡𑀕𑀳𑀧𑀢𑀺𑀓𑁂𑀳𑀺 𑀢𑀺𑀡𑀲𑁆𑀲 𑀘 𑀪𑀼𑀲𑀲𑁆𑀲 𑀘 𑀬𑀸𑀯 𑀫𑀼𑀔𑀢𑁄 𑀧𑀽𑀭𑀺𑀢𑁄—  ‘𑀫𑀸 𑀢𑁂 𑀫𑀼𑀡𑁆𑀟𑀓𑀸 𑀲𑀫𑀡𑀓𑀸 𑀧𑀸𑀦𑀻𑀬𑀁 𑀅𑀧𑀁𑀲𑀽’”𑀢𑀺𑁇

647\. 𑀤𑀼𑀢𑀺𑀬𑀫𑁆𑀧𑀺 𑀔𑁄…𑀧𑁂…  𑀢𑀢𑀺𑀬𑀫𑁆𑀧𑀺 𑀔𑁄 𑀪𑀕𑀯𑀸 𑀆𑀬𑀲𑁆𑀫𑀦𑁆𑀢𑀁 𑀆𑀦𑀦𑁆𑀤𑀁 𑀆𑀫𑀦𑁆𑀢𑁂𑀲𑀺—  “𑀇𑀗𑁆𑀖 𑀫𑁂 𑀢𑁆𑀯𑀁, 𑀆𑀦𑀦𑁆𑀤, 𑀏𑀢𑀫𑁆𑀳𑀸 𑀉𑀤𑀧𑀸𑀦𑀸 𑀧𑀸𑀦𑀻𑀬𑀁 𑀆𑀳𑀭𑀸”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀕𑀯𑀢𑁄 𑀧𑀝𑀺𑀲𑁆𑀲𑀼𑀢𑁆𑀯𑀸 𑀧𑀢𑁆𑀢𑀁 𑀕𑀳𑁂𑀢𑁆𑀯𑀸 𑀬𑁂𑀦 𑀲𑁄 𑀉𑀤𑀧𑀸𑀦𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑁇 𑀅𑀣 𑀔𑁄 𑀲𑁄 𑀉𑀤𑀧𑀸𑀦𑁄 𑀆𑀬𑀲𑁆𑀫𑀦𑁆𑀢𑁂 𑀆𑀦𑀦𑁆𑀤𑁂 𑀉𑀧𑀲𑀗𑁆𑀓𑀫𑀦𑁆𑀢𑁂 𑀲𑀩𑁆𑀩𑀁 𑀢𑀁 𑀢𑀺𑀡𑀜𑁆𑀘 𑀪𑀼𑀲𑀜𑁆𑀘 𑀫𑀼𑀔𑀢𑁄 𑀑𑀯𑀫𑀺𑀢𑁆𑀯𑀸 𑀅𑀘𑁆𑀙𑀲𑁆𑀲 𑀉𑀤𑀓𑀲𑁆𑀲 𑀅𑀦𑀸𑀯𑀺𑀮𑀲𑁆𑀲 𑀯𑀺𑀧𑁆𑀧𑀲𑀦𑁆𑀦𑀲𑁆𑀲 𑀬𑀸𑀯 𑀫𑀼𑀔𑀢𑁄 𑀧𑀽𑀭𑀺𑀢𑁄 𑀯𑀺𑀲𑁆𑀲𑀦𑁆𑀤𑀦𑁆𑀢𑁄 𑀫𑀜𑁆𑀜𑁂 𑀅𑀝𑁆𑀞𑀸𑀲𑀺𑁇

648\. 𑀅𑀣 𑀔𑁄 𑀆𑀬𑀲𑁆𑀫𑀢𑁄 𑀆𑀦𑀦𑁆𑀤𑀲𑁆𑀲 𑀏𑀢𑀤𑀳𑁄𑀲𑀺—  “𑀅𑀘𑁆𑀙𑀭𑀺𑀬𑀁 𑀯𑀢 𑀪𑁄, 𑀅𑀩𑁆𑀪𑀼𑀢𑀁 𑀯𑀢 𑀪𑁄, 𑀢𑀣𑀸𑀕𑀢𑀲𑁆𑀲 𑀫𑀳𑀺𑀤𑁆𑀥𑀺𑀓𑀢𑀸 𑀫𑀳𑀸𑀦𑀼𑀪𑀸𑀯𑀢𑀸𑁇 𑀅𑀬𑀜𑁆𑀳𑀺 𑀲𑁄 𑀉𑀤𑀧𑀸𑀦𑁄 𑀫𑀬𑀺 𑀉𑀧𑀲𑀗𑁆𑀓𑀫𑀦𑁆𑀢𑁂 𑀲𑀩𑁆𑀩𑀁 𑀢𑀁 𑀢𑀺𑀡𑀜𑁆𑀘 𑀪𑀼𑀲𑀜𑁆𑀘 𑀫𑀼𑀔𑀢𑁄 𑀑𑀯𑀫𑀺𑀢𑁆𑀯𑀸 𑀅𑀘𑁆𑀙𑀲𑁆𑀲 𑀉𑀤𑀓𑀲𑁆𑀲 𑀅𑀦𑀸𑀯𑀺𑀮𑀲𑁆𑀲 𑀯𑀺𑀧𑁆𑀧𑀲𑀦𑁆𑀦𑀲𑁆𑀲 𑀬𑀸𑀯 𑀫𑀼𑀔𑀢𑁄 𑀧𑀽𑀭𑀺𑀢𑁄 𑀯𑀺𑀲𑁆𑀲𑀦𑁆𑀤𑀦𑁆𑀢𑁄 𑀫𑀜𑁆𑀜𑁂 𑀞𑀺𑀢𑁄”𑀢𑀺𑁇 𑀧𑀢𑁆𑀢𑁂𑀦 𑀧𑀸𑀦𑀻𑀬𑀁 𑀆𑀤𑀸𑀬 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀘𑁆𑀙𑀭𑀺𑀬𑀁, 𑀪𑀦𑁆𑀢𑁂, 𑀅𑀩𑁆𑀪𑀼𑀢𑀁, 𑀪𑀦𑁆𑀢𑁂, 𑀢𑀣𑀸𑀕𑀢𑀲𑁆𑀲 𑀫𑀳𑀺𑀤𑁆𑀥𑀺𑀓𑀢𑀸 𑀫𑀳𑀸𑀦𑀼𑀪𑀸𑀯𑀢𑀸𑁇 𑀅𑀬𑀜𑁆𑀳𑀺 𑀲𑁄, 𑀪𑀦𑁆𑀢𑁂, 𑀉𑀤𑀧𑀸𑀦𑁄 𑀫𑀬𑀺 𑀉𑀧𑀲𑀗𑁆𑀓𑀫𑀦𑁆𑀢𑁂 𑀲𑀩𑁆𑀩𑀁 𑀢𑀁 𑀢𑀺𑀡𑀜𑁆𑀘 𑀪𑀼𑀲𑀜𑁆𑀘 𑀫𑀼𑀔𑀢𑁄 𑀑𑀯𑀫𑀺𑀢𑁆𑀯𑀸 𑀅𑀘𑁆𑀙𑀲𑁆𑀲 𑀉𑀤𑀓𑀲𑁆𑀲 𑀅𑀦𑀸𑀯𑀺𑀮𑀲𑁆𑀲 𑀯𑀺𑀧𑁆𑀧𑀲𑀦𑁆𑀦𑀲𑁆𑀲 𑀬𑀸𑀯 𑀫𑀼𑀔𑀢𑁄 𑀧𑀽𑀭𑀺𑀢𑁄 𑀯𑀺𑀲𑁆𑀲𑀦𑁆𑀤𑀦𑁆𑀢𑁄 𑀫𑀜𑁆𑀜𑁂 𑀅𑀝𑁆𑀞𑀸𑀲𑀺𑁇 𑀧𑀺𑀯𑀢𑀼 𑀪𑀕𑀯𑀸 𑀧𑀸𑀦𑀻𑀬𑀁, 𑀧𑀺𑀯𑀢𑀼 𑀲𑀼𑀕𑀢𑁄 𑀧𑀸𑀦𑀻𑀬𑀦𑁆”𑀢𑀺𑁇

649\. 𑀅𑀣 𑀔𑁄 𑀪𑀕𑀯𑀸 𑀏𑀢𑀫𑀢𑁆𑀣𑀁 𑀯𑀺𑀤𑀺𑀢𑁆𑀯𑀸 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀁 𑀉𑀤𑀸𑀦𑀁 𑀉𑀤𑀸𑀦𑁂𑀲𑀺—

650\. _“𑀓𑀺𑀁 𑀓𑀬𑀺𑀭𑀸 𑀉𑀤𑀧𑀸𑀦𑁂𑀦,_  
_𑀆𑀧𑀸 𑀘𑁂 𑀲𑀩𑁆𑀩𑀤𑀸 𑀲𑀺𑀬𑀼𑀁;_  
_𑀢𑀡𑁆𑀳𑀸𑀬 𑀫𑀽𑀮𑀢𑁄 𑀙𑁂𑀢𑁆𑀯𑀸,_  
_𑀓𑀺𑀲𑁆𑀲 𑀧𑀭𑀺𑀬𑁂𑀲𑀦𑀁 𑀘𑀭𑁂”𑀢𑀺𑁇 (𑁮𑁨)_  


---

651\. 𑀦𑀯𑀫𑀁𑁇



[Go to previous page (7.8 Kaccānasutta)](7.8.md) / [Go to parent page (7 Cūḷavagga)](../7.md) / [Go to next page (7.10 Utenasutta)](7.10.md)


