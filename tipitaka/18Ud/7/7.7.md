---
title: 7.7 Papañcakhayasutta
path: /tipitaka/18Ud/7/7.7
ref: 266868
breadcrumbs:
  - name: Home
    link: /
  - name: 18Ud Udānapāḷi
    link: /tipitaka/18Ud
  - name: 7 Cūḷavagga
    link: /tipitaka/18Ud/7
prevL: /tipitaka/18Ud/7/7.6
upL: /tipitaka/18Ud/7
nextL: /tipitaka/18Ud/7/7.8
---

# 7.7 Papañcakhayasutta

### Cūḷavagga

### Papañcakhayasutta

(67.)

635. Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhagavā attano papañcasaññāsaṅkhāpahānaṃ paccavekkhamāno nisinno hoti.

636. Atha kho bhagavā attano papañcasaññāsaṅkhāpahānaṃ viditvā tāyaṃ velāyaṃ imaṃ udānaṃ udānesi—

637. _“Yassa papañcā ṭhiti ca natthi,_  
_Sandānaṃ palighañca vītivatto;_  
_Taṃ nittaṇhaṃ muniṃ carantaṃ,_  
_Nāvajānāti sadevakopi loko”ti. (80)_  


===

638. Sattamaṃ.




