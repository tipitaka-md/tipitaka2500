
[Home](/) / [18Ud Udānapāḷi](/tipitaka/18Ud.md) / [3 Nandavagga](/tipitaka/18Ud/3.md)

# 𑁩𑁇𑁧 𑀓𑀫𑁆𑀫𑀯𑀺𑀧𑀸𑀓𑀚𑀲𑀼𑀢𑁆𑀢

### 𑀦𑀦𑁆𑀤𑀯𑀕𑁆𑀕

### 𑀓𑀫𑁆𑀫𑀯𑀺𑀧𑀸𑀓𑀚𑀲𑀼𑀢𑁆𑀢

(21.)

153\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑁄 𑀪𑀺𑀓𑁆𑀔𑀼 𑀪𑀕𑀯𑀢𑁄 𑀅𑀯𑀺𑀤𑀽𑀭𑁂 𑀦𑀺𑀲𑀺𑀦𑁆𑀦𑁄 𑀳𑁄𑀢𑀺 𑀧𑀮𑁆𑀮𑀗𑁆𑀓𑀁 𑀆𑀪𑀼𑀚𑀺𑀢𑁆𑀯𑀸 𑀉𑀚𑀼𑀁 𑀓𑀸𑀬𑀁 𑀧𑀡𑀺𑀥𑀸𑀬 𑀧𑀼𑀭𑀸𑀡𑀓𑀫𑁆𑀫𑀯𑀺𑀧𑀸𑀓𑀚𑀁 𑀤𑀼𑀓𑁆𑀔𑀁 𑀢𑀺𑀩𑁆𑀩𑀁 𑀔𑀭𑀁 𑀓𑀝𑀼𑀓𑀁 𑀯𑁂𑀤𑀦𑀁 𑀅𑀥𑀺𑀯𑀸𑀲𑁂𑀦𑁆𑀢𑁄 𑀲𑀢𑁄 𑀲𑀫𑁆𑀧𑀚𑀸𑀦𑁄 𑀅𑀯𑀺𑀳𑀜𑁆𑀜𑀫𑀸𑀦𑁄𑁇

154\. 𑀅𑀤𑁆𑀤𑀲𑀸 𑀔𑁄 𑀪𑀕𑀯𑀸 𑀢𑀁 𑀪𑀺𑀓𑁆𑀔𑀼𑀁 𑀅𑀯𑀺𑀤𑀽𑀭𑁂 𑀦𑀺𑀲𑀺𑀦𑁆𑀦𑀁 𑀧𑀮𑁆𑀮𑀗𑁆𑀓𑀁 𑀆𑀪𑀼𑀚𑀺𑀢𑁆𑀯𑀸 𑀉𑀚𑀼𑀁 𑀓𑀸𑀬𑀁 𑀧𑀡𑀺𑀥𑀸𑀬 𑀧𑀼𑀭𑀸𑀡𑀓𑀫𑁆𑀫𑀯𑀺𑀧𑀸𑀓𑀚𑀁 𑀤𑀼𑀓𑁆𑀔𑀁 𑀢𑀺𑀩𑁆𑀩𑀁 𑀔𑀭𑀁 𑀓𑀝𑀼𑀓𑀁 𑀯𑁂𑀤𑀦𑀁 𑀅𑀥𑀺𑀯𑀸𑀲𑁂𑀦𑁆𑀢𑀁 𑀲𑀢𑀁 𑀲𑀫𑁆𑀧𑀚𑀸𑀦𑀁 𑀅𑀯𑀺𑀳𑀜𑁆𑀜𑀫𑀸𑀦𑀁𑁇

155\. 𑀅𑀣 𑀔𑁄 𑀪𑀕𑀯𑀸 𑀏𑀢𑀫𑀢𑁆𑀣𑀁 𑀯𑀺𑀤𑀺𑀢𑁆𑀯𑀸 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀁 𑀉𑀤𑀸𑀦𑀁 𑀉𑀤𑀸𑀦𑁂𑀲𑀺—

156\. _“𑀲𑀩𑁆𑀩𑀓𑀫𑁆𑀫𑀚𑀳𑀲𑁆𑀲 𑀪𑀺𑀓𑁆𑀔𑀼𑀦𑁄,_  
_𑀥𑀼𑀦𑀫𑀸𑀦𑀲𑁆𑀲 𑀧𑀼𑀭𑁂 𑀓𑀢𑀁 𑀭𑀚𑀁;_  
_𑀅𑀫𑀫𑀲𑁆𑀲 𑀞𑀺𑀢𑀲𑁆𑀲 𑀢𑀸𑀤𑀺𑀦𑁄,_  
_𑀅𑀢𑁆𑀣𑁄 𑀦𑀢𑁆𑀣𑀺 𑀚𑀦𑀁 𑀮𑀧𑁂𑀢𑀯𑁂”𑀢𑀺𑁇 (𑁨𑁫)_  


---

157\. 𑀧𑀞𑀫𑀁𑁇



[Go to previous page (3 Nandavagga)](/tipitaka/18Ud/3.md) / [Go to parent page (3 Nandavagga)](/tipitaka/18Ud/3.md) / [Go to next page (3.2 Nandasutta)](/tipitaka/18Ud/3/3.2.md)


