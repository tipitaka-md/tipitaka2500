---
title: 15.3.2.3 Āsavagocchaka
path: /tipitaka/30Vbh/15/15.3/15.3.2/15.3.2.3
ref: 270976
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 15 Paṭisambhidāvibhaṅga
    link: /tipitaka/30Vbh/15
  - name: 15.3 Pañhāpucchaka
    link: /tipitaka/30Vbh/15/15.3
  - name: 15.3.2 Duka
    link: /tipitaka/30Vbh/15/15.3/15.3.2
prevL: /tipitaka/30Vbh/15/15.3/15.3.2/15.3.2.2
upL: /tipitaka/30Vbh/15/15.3/15.3.2
nextL: /tipitaka/30Vbh/15/15.3/15.3.2/15.3.2.4--9
---

# 15.3.2.3 Āsavagocchaka

### Paṭisambhidāvibhaṅga

### Pañhāpucchaka

### Duka

### Āsavagocchaka

2197. No āsavā. Tisso paṭisambhidā sāsavā; atthapaṭisambhidā siyā sāsavā, siyā anāsavā. Āsavavippayuttā. Tisso paṭisambhidā na vattabbā “āsavā ceva sāsavā cā”ti, sāsavā ceva no ca āsavā; atthapaṭisambhidā na vattabbā “āsavo ceva sāsavā cā”ti, siyā sāsavā ceva no ca āsavo, siyā na vattabbā “sāsavā ceva no ca āsavo”ti. Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. Tisso paṭisambhidā āsavavippayuttā sāsavā; atthapaṭisambhidā siyā āsavavippayuttā sāsavā, siyā āsavavippayuttā anāsavā.


