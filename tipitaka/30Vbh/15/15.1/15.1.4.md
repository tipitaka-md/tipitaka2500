---
title: 15.1.4 Dhammavāra
path: /tipitaka/30Vbh/15/15.1/15.1.4
ref: 270032
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 15 Paṭisambhidāvibhaṅga
    link: /tipitaka/30Vbh/15
  - name: 15.1 Suttantabhājanīya
    link: /tipitaka/30Vbh/15/15.1
prevL: /tipitaka/30Vbh/15/15.1/15.1.3
upL: /tipitaka/30Vbh/15/15.1
nextL: /tipitaka/30Vbh/15/15.1/15.1.5
---

# 15.1.4 Dhammavāra

### Paṭisambhidāvibhaṅga

### Suttantabhājanīya

### Dhammavāra

(721.)

2121. Catasso paṭisambhidā—  atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā. Ye dhammā jātā bhūtā sañjātā nibbattā abhinibbattā pātubhūtā, imesu dhammesu ñāṇaṃ atthapaṭisambhidā; yamhā dhammā te dhammā jātā bhūtā sañjātā nibbattā abhinibbattā pātubhūtā, tesu dhammesu ñāṇaṃ dhammapaṭisambhidā, tatra dhammaniruttābhilāpe ñāṇaṃ niruttipaṭisambhidā, ñāṇesu ñāṇaṃ paṭibhānapaṭisambhidā. Ayaṃ dhammavāro.


