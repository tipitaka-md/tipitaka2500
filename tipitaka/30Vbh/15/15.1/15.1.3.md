---
title: 15.1.3 Hetuvāra
path: /tipitaka/30Vbh/15/15.1/15.1.3
ref: 270031
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 15 Paṭisambhidāvibhaṅga
    link: /tipitaka/30Vbh/15
  - name: 15.1 Suttantabhājanīya
    link: /tipitaka/30Vbh/15/15.1
prevL: /tipitaka/30Vbh/15/15.1/15.1.2
upL: /tipitaka/30Vbh/15/15.1
nextL: /tipitaka/30Vbh/15/15.1/15.1.4
---

# 15.1.3 Hetuvāra

### Paṭisambhidāvibhaṅga

### Suttantabhājanīya

### Hetuvāra

(720.)

2120. Catasso paṭisambhidā—  atthapaṭisambhidā, dhammapaṭisambhidā niruttipaṭisambhidā, paṭibhānapaṭisambhidā. Hetumhi ñāṇaṃ dhammapaṭisambhidā, hetuphale ñāṇaṃ atthapaṭisambhidā, tatra dhammaniruttābhilāpe ñāṇaṃ niruttipaṭisambhidā, ñāṇesu ñāṇaṃ paṭibhānapaṭisambhidā. Ayaṃ hetuvāro.


