
[Home](/) / [30Vbh Vibhaṅgapāḷi](/tipitaka/30Vbh.md) / [15 Paṭisambhidāvibhaṅga](/tipitaka/30Vbh/15.md) / [15.1 Suttantabhājanīya](/tipitaka/30Vbh/15/15.1.md)

# 15.1.6 Pariyattivāra

### Paṭisambhidāvibhaṅga

### Suttantabhājanīya

### Pariyattivāra

(724.)

2124. Catasso paṭisambhidā—  atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.

2125. Tattha katamā dhammapaṭisambhidā? Idha bhikkhu dhammaṃ jānāti—  suttaṃ geyyaṃ veyyākaraṇaṃ gāthaṃ udānaṃ itivuttakaṃ jātakaṃ abbhutadhammaṃ vedallaṃ. Ayaṃ vuccati “dhammapaṭisambhidā”. So tassa tasseva bhāsitassa atthaṃ jānāti—  “ayaṃ imassa bhāsitassa attho, ayaṃ imassa bhāsitassa attho”ti. Ayaṃ vuccati “atthapaṭisambhidā”, tatra dhammaniruttābhilāpe ñāṇaṃ niruttipaṭisambhidā, ñāṇesu ñāṇaṃ paṭibhānapaṭisambhidā. Ayaṃ pariyattivāro.

===

2126. Suttantabhājanīyaṃ.



[Go to previous page](/tipitaka/30Vbh/15/15.1/15.1.5.md) / [Go to parent page](/tipitaka/30Vbh/15/15.1.md) / [Go to next page](/tipitaka/30Vbh/15/15.2.md)


