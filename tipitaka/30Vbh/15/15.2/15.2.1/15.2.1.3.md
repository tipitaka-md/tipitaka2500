
[Home](/) / [30Vbh Vibhaṅgapāḷi](../../../../30Vbh.md) / [15 Paṭisambhidāvibhaṅga](../../../15.md) / [15.2 Abhidhammabhājanīya](../../15.2.md) / [15.2.1 Kusalavāra](../15.2.1.md)

# 15.2.1.3 Arūpāvacara

* Paṭisambhidāvibhaṅga

* Abhidhammabhājanīya

* Kusalavāra

* Arūpāvacara

(728.)

2133\. Catasso paṭisambhidā—  atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.

2134\. Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye phasso hoti…pe…  avikkhepo hoti. Ime dhammā kusalā. Imesu dhammesu ñāṇaṃ dhammapaṭisambhidā. Tesaṃ vipāke ñāṇaṃ atthapaṭisambhidā. Yāya niruttiyā tesaṃ dhammānaṃ paññatti hoti tatra dhammaniruttābhilāpe ñāṇaṃ niruttipaṭisambhidā. Yena ñāṇena tāni ñāṇāni jānāti—  “imāni ñāṇāni idamatthajotakānī”ti, ñāṇesu ñāṇaṃ paṭibhānapaṭisambhidā.

[Go to previous page (15.2.1.2 Rūpāvacara)](15.2.1.2.md) / [Go to parent page (15.2.1 Kusalavāra)](../15.2.1.md) / [Go to next page (15.2.1.4 Lokuttara)](15.2.1.4.md)


