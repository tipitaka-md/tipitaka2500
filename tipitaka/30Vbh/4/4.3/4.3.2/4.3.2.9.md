
[Home](/) / [30Vbh Vibhaṅgapāḷi](/tipitaka/30Vbh.md) / [4 Saccavibhaṅga](/tipitaka/30Vbh/4.md) / [4.3 Pañhāpucchaka](/tipitaka/30Vbh/4/4.3.md) / [4.3.2 Duka](/tipitaka/30Vbh/4/4.3/4.3.2.md)

# 4.3.2.9 Parāmāsagocchaka

### Saccavibhaṅga

### Pañhāpucchaka

### Duka

### Parāmāsagocchaka

850. Tīṇi saccāni no parāmāsā. Dukkhasaccaṃ siyā parāmāso, siyā no parāmāso. Dve saccā parāmaṭṭhā. Dve saccā aparāmaṭṭhā. Dve saccā parāmāsavippayuttā. Samudayasaccaṃ siyā parāmāsasampayuttaṃ, siyā parāmāsavippayuttaṃ. Dukkhasaccaṃ siyā parāmāsasampayuttaṃ, siyā parāmāsavippayuttaṃ, siyā na vattabbaṃ—  “parāmāsasampayuttan”tipi, “parāmāsavippayuttan”tipi. Samudayasaccaṃ na vattabbaṃ—  “parāmāso ceva parāmaṭṭhañcā”ti, parāmaṭṭhañceva no ca parāmāso. Dve saccā na vattabbā—  “parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi. Dukkhasaccaṃ siyā parāmāso ceva parāmaṭṭhañca, siyā parāmaṭṭhañceva no ca parāmāso. Dve saccā parāmāsavippayuttaaparāmaṭṭhā. Dve saccā siyā parāmāsavippayuttaparāmaṭṭhā, siyā na vattabbā—  “parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.

[Go to previous page (4.3.2.6--8 Oghayoganīvaraṇagocchaka)](/tipitaka/30Vbh/4/4.3/4.3.2/4.3.2.6--8.md) / [Go to parent page (4.3.2 Duka)](/tipitaka/30Vbh/4/4.3/4.3.2.md) / [Go to next page (4.3.2.10 Mahantaraduka)](/tipitaka/30Vbh/4/4.3/4.3.2/4.3.2.10.md)


