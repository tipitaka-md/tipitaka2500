
[Home](/) / [30Vbh Vibhaṅgapāḷi](/tipitaka/30Vbh.md) / [10 Bojjhaṅgavibhaṅga](/tipitaka/30Vbh/10.md) / [10.3 Pañhāpucchaka](/tipitaka/30Vbh/10/10.3.md) / [10.3.2 Duka](/tipitaka/30Vbh/10/10.3/10.3.2.md)

# 10.3.2.1 Hetugocchaka

### Bojjhaṅgavibhaṅga

### Pañhāpucchaka

### Duka

### Hetugocchaka

(485.)

1618. Dhammavicayasambojjhaṅgo hetu, cha bojjhaṅgā hetusampayuttā. Dhammavicayasambojjhaṅgo hetu ceva sahetuko ca, cha bojjhaṅgā na vattabbā “hetū ceva sahetukā cā”ti, sahetukā ceva na ca hetū. Dhammavicayasambojjhaṅgo hetu ceva hetusampayutto ca, cha bojjhaṅgā na vattabbā “hetū ceva hetusampayuttā cā”ti, hetusampayuttā ceva na ca hetū. Cha bojjhaṅgā na hetū sahetukā, dhammavicayasambojjhaṅgo na vattabbo “na hetusahetuko”tipi, “na hetuahetuko”tipi.

[Go to previous page](/tipitaka/30Vbh/10/10.3/10.3.2.md) / [Go to parent page](/tipitaka/30Vbh/10/10.3/10.3.2.md) / [Go to next page](/tipitaka/30Vbh/10/10.3/10.3.2/10.3.2.2.md)


