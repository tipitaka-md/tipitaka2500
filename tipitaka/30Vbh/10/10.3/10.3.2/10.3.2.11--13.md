
[Home](/) / [30Vbh Vibhaṅgapāḷi](../../../../30Vbh.md) / [10 Bojjhaṅgavibhaṅga](../../../10.md) / [10.3 Pañhāpucchaka](../../10.3.md) / [10.3.2 Duka](../10.3.2.md)

# 10.3.2.11--13 Upādānagocchakādi

* Bojjhaṅgavibhaṅga

* Pañhāpucchaka

* Duka

* Upādānagocchakādi

1623\. No upādānā…pe…  no kilesā…pe… . Na dassanena pahātabbā. Na bhāvanāya pahātabbā. Na dassanena pahātabbahetukā. Na bhāvanāya pahātabbahetukā. Siyā savitakkā, siyā avitakkā. Siyā savicārā, siyā avicārā.

1624\. Pītisambojjhaṅgo appītiko, cha bojjhaṅgā siyā sappītikā, siyā appītikā. Pītisambojjhaṅgo na pītisahagato, cha bojjhaṅgā siyā pītisahagatā, siyā na pītisahagatā. Pītisambojjhaṅgo sukhasahagato, cha bojjhaṅgā siyā sukhasahagatā, siyā na sukhasahagatā. Pītisambojjhaṅgo na upekkhāsahagato, cha bojjhaṅgā siyā upekkhāsahagatā, siyā na upekkhāsahagatā. Na kāmāvacarā. Na rūpāvacarā. Na arūpāvacarā. Apariyāpannā. Siyā niyyānikā, siyā aniyyānikā. Siyā niyatā, siyā aniyatā. Anuttarā. Araṇāti.

---

1625\. Pañhāpucchakaṃ.



---

1626\. Bojjhaṅgavibhaṅgo niṭṭhito.



[Go to previous page (10.3.2.10 Mahantaraduka)](10.3.2.10.md) / [Go to parent page (10.3.2 Duka)](../10.3.2.md) / [Go to next page (11 Maggaṅgavibhaṅga)](../../../11.md)


