---
title: 13.3 Pañhāpucchaka
path: /tipitaka/30Vbh/13/13.3
ref: 267934
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 13 Appamaññāvibhaṅga
    link: /tipitaka/30Vbh/13
prevL: /tipitaka/30Vbh/13/13.2/13.2.3
upL: /tipitaka/30Vbh/13
nextL: /tipitaka/30Vbh/13/13.3/13.3.1
---

# 13.3 Pañhāpucchaka

### Appamaññāvibhaṅga

### Pañhāpucchaka

(699.)

2026. Catasso appamaññāyo—

### Appamaññāvibhaṅga

### Pañhāpucchaka

2027. Idha bhikkhu mettāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā viharati.

### Appamaññāvibhaṅga

### Pañhāpucchaka

2028. Karuṇāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati.

### Appamaññāvibhaṅga

### Pañhāpucchaka

2029. Muditāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ muditāsahagatena cetasā vipulena mahaggatena appamāṇena averena abyāpajjena pharitvā viharati.

### Appamaññāvibhaṅga

### Pañhāpucchaka

2030. Upekkhāsahagatena cetasā ekaṃ disaṃ pharitvā viharati tathā dutiyaṃ tathā tatiyaṃ tathā catutthaṃ, iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati.

### Appamaññāvibhaṅga

### Pañhāpucchaka

(700.)

2031. Catunnaṃ appamaññānaṃ kati kusalā, kati akusalā, kati abyākatā…pe…  kati saraṇā, kati araṇā?

* [13.3.1 Tika](/tipitaka/30Vbh/13/13.3/13.3.1)
* [13.3.2 Duka](/tipitaka/30Vbh/13/13.3/13.3.2)


