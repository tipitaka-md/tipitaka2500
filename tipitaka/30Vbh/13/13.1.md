---
title: 13.1 Suttantabhājanīya
path: /tipitaka/30Vbh/13/13.1
ref: 267932
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 13 Appamaññāvibhaṅga
    link: /tipitaka/30Vbh/13
prevL: /tipitaka/30Vbh/13
upL: /tipitaka/30Vbh/13
nextL: /tipitaka/30Vbh/13/13.1/13.1.1
---

# 13.1 Suttantabhājanīya

### Appamaññāvibhaṅga

### Suttantabhājanīya

(642.)

1936. Catasso appamaññāyo—  idha bhikkhu mettāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena cetasā vipulena mahaggatena appamāṇena averena abyāpajjena pharitvā viharati. Karuṇāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ karuṇāsahagatena cetasā vipulena mahaggatena appamāṇena averena abyāpajjena pharitvā viharati. Muditāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ muditāsahagatena cetasā vipulena mahaggatena appamāṇena averena abyāpajjena pharitvā viharati. Upekkhāsahagatena cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā catutthaṃ. Iti uddhamadho tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā vipulena mahaggatena appamāṇena averena abyāpajjena pharitvā viharati.

* [13.1.1 Mettā](/tipitaka/30Vbh/13/13.1/13.1.1)
* [13.1.2 Karuṇā](/tipitaka/30Vbh/13/13.1/13.1.2)
* [13.1.3 Muditā](/tipitaka/30Vbh/13/13.1/13.1.3)
* [13.1.4 Upekkhā](/tipitaka/30Vbh/13/13.1/13.1.4)


