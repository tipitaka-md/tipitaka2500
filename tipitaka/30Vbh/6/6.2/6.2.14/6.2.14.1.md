---
title: 6.2.14.1 Cakkhuviññāṇacitta
path: /tipitaka/30Vbh/6/6.2/6.2.14/6.2.14.1
ref: 270933
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 6 Paṭiccasamuppādavibhaṅga
    link: /tipitaka/30Vbh/6
  - name: 6.2 Abhidhammabhājanīya
    link: /tipitaka/30Vbh/6/6.2
  - name: 6.2.14 Akusalamūlakavipākaniddesa
    link: /tipitaka/30Vbh/6/6.2/6.2.14
prevL: /tipitaka/30Vbh/6/6.2/6.2.14
upL: /tipitaka/30Vbh/6/6.2/6.2.14
nextL: /tipitaka/30Vbh/6/6.2/6.2.14/6.2.14.2
---

# 6.2.14.1 Cakkhuviññāṇacitta

### Paṭiccasamuppādavibhaṅga

### Abhidhammabhājanīya

### Akusalamūlakavipākaniddesa

### Cakkhuviññāṇacitta

(350.)

1318. Katame dhammā abyākatā? Yasmiṃ samaye akusalassa kammassa katattā upacitattā vipākaṃ cakkhuviññāṇaṃ uppannaṃ hoti upekkhāsahagataṃ rūpārammaṇaṃ, tasmiṃ samaye akusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.

(351.)

1319. Tattha katamo akusalamūlapaccayā saṅkhāro? Yā cetanā sañcetanā sañcetayitattaṃ—  ayaṃ vuccati “akusalamūlapaccayā saṅkhāro” …pe…  tena vuccati “evametassa kevalassa dukkhakkhandhassa samudayo hotī”ti.


