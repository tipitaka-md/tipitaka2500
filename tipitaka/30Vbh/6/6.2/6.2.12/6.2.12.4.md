
[Home](/) / [30Vbh Vibhaṅgapāḷi](../../../../30Vbh.md) / [6 Paṭiccasamuppādavibhaṅga](../../../6.md) / [6.2 Abhidhammabhājanīya](../../6.2.md) / [6.2.12 Avijjāmūlakakusalaniddesa](../6.2.12.md)

# 6.2.12.4 Lokuttarakusalacitta

* Paṭiccasamuppādavibhaṅga

* Abhidhammabhājanīya

* Avijjāmūlakakusalaniddesa

* Lokuttarakusalacitta

(342.)

1305\. Katame dhammā kusalā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye avijjāpaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti.

---

1306\. Avijjāmūlakakusalaniddeso.



[Go to previous page (6.2.12.3 Arūpāvacarakusalacitta)](6.2.12.3.md) / [Go to parent page (6.2.12 Avijjāmūlakakusalaniddesa)](../6.2.12.md) / [Go to next page (6.2.13 Kusalamūlakavipākaniddesa)](../6.2.13.md)


