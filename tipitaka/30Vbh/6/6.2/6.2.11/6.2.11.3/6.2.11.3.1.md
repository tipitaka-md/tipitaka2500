---
title: 6.2.11.3.1 Ahetukakiriyācitta
path: /tipitaka/30Vbh/6/6.2/6.2.11/6.2.11.3/6.2.11.3.1
ref: 271542
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 6 Paṭiccasamuppādavibhaṅga
    link: /tipitaka/30Vbh/6
  - name: 6.2 Abhidhammabhājanīya
    link: /tipitaka/30Vbh/6/6.2
  - name: 6.2.11 Abyākataniddesa
    link: /tipitaka/30Vbh/6/6.2/6.2.11
  - name: 6.2.11.3 Kiriyācitta
    link: /tipitaka/30Vbh/6/6.2/6.2.11/6.2.11.3
prevL: /tipitaka/30Vbh/6/6.2/6.2.11/6.2.11.3
upL: /tipitaka/30Vbh/6/6.2/6.2.11/6.2.11.3
nextL: /tipitaka/30Vbh/6/6.2/6.2.11/6.2.11.3/6.2.11.3.2
---

# 6.2.11.3.1 Ahetukakiriyācitta

### Paṭiccasamuppādavibhaṅga

### Abhidhammabhājanīya

### Abyākataniddesa

### Kiriyācitta

### Ahetukakiriyācitta

(330.)

1288. Katame dhammā abyākatā? Yasmiṃ samaye manodhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā…pe…  phoṭṭhabbārammaṇā vā…pe…  manoviññāṇadhātu uppannā hoti kiriyā neva kusalā nākusalā na ca kammavipākā somanassasahagatā rūpārammaṇā vā…pe…  dhammārammaṇā vā…pe…  manoviññāṇadhātu uppannā hoti kiriyā neva kusalā nākusalā na ca kammavipākā upekkhāsahagatā rūpārammaṇā vā…pe…  dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.


