---
title: 6.2.11.1.3 Rūpāvacaravipākacitta
path: /tipitaka/30Vbh/6/6.2/6.2.11/6.2.11.1/6.2.11.1.3
ref: 271536
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 6 Paṭiccasamuppādavibhaṅga
    link: /tipitaka/30Vbh/6
  - name: 6.2 Abhidhammabhājanīya
    link: /tipitaka/30Vbh/6/6.2
  - name: 6.2.11 Abyākataniddesa
    link: /tipitaka/30Vbh/6/6.2/6.2.11
  - name: 6.2.11.1 Kusalavipākacitta
    link: /tipitaka/30Vbh/6/6.2/6.2.11/6.2.11.1
prevL: /tipitaka/30Vbh/6/6.2/6.2.11/6.2.11.1/6.2.11.1.2
upL: /tipitaka/30Vbh/6/6.2/6.2.11/6.2.11.1
nextL: /tipitaka/30Vbh/6/6.2/6.2.11/6.2.11.1/6.2.11.1.4
---

# 6.2.11.1.3 Rūpāvacaravipākacitta

### Paṭiccasamuppādavibhaṅga

### Abhidhammabhājanīya

### Abyākataniddesa

### Kusalavipākacitta

### Rūpāvacaravipākacitta

(321.)

1268. Katame dhammā abyākatā? Yasmiṃ samaye rūpūpapattiyā maggaṃ bhāveti vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti…pe…  avikkhepo hoti—  ime dhammā kusalā.

1269. Tasseva rūpāvacarassa kusalassa kammassa katattā upacitattā vipākaṃ vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti. ( )


