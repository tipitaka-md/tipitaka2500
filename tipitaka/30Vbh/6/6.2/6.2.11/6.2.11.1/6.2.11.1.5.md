
[Home](/) / [30Vbh Vibhaṅgapāḷi](../../../../../30Vbh.md) / [6 Paṭiccasamuppādavibhaṅga](../../../../6.md) / [6.2 Abhidhammabhājanīya](../../../6.2.md) / [6.2.11 Abyākataniddesa](../../6.2.11.md) / [6.2.11.1 Kusalavipākacitta](../6.2.11.1.md)

# 6.2.11.1.5 Lokuttaravipākacitta

* Paṭiccasamuppādavibhaṅga

* Abhidhammabhājanīya

* Abyākataniddesa

* Kusalavipākacitta

* Lokuttaravipākacitta

(323.)

1272\. Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye phasso hoti…pe…  avikkhepo hoti—  ime dhammā kusalā.

1273\. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi…pe…  paṭhamaṃ jhānaṃ upasampajja viharati dukkhapaṭipadaṃ dandhābhiññaṃ, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametesaṃ dhammānaṃ samudayo hoti. ( )

[Go to previous page (6.2.11.1.4 Arūpāvacaravipākacitta)](6.2.11.1.4.md) / [Go to parent page (6.2.11.1 Kusalavipākacitta)](../6.2.11.1.md) / [Go to next page (6.2.11.2 Akusalavipākacitta)](../6.2.11.2.md)


