---
title: 6.2.11.1.2 Kāmāvacaravipākacitta
path: /tipitaka/30Vbh/6/6.2/6.2.11/6.2.11.1/6.2.11.1.2
ref: 271535
breadcrumbs:
  - name: Home
    link: /
  - name: 30Vbh Vibhaṅgapāḷi
    link: /tipitaka/30Vbh
  - name: 6 Paṭiccasamuppādavibhaṅga
    link: /tipitaka/30Vbh/6
  - name: 6.2 Abhidhammabhājanīya
    link: /tipitaka/30Vbh/6/6.2
  - name: 6.2.11 Abyākataniddesa
    link: /tipitaka/30Vbh/6/6.2/6.2.11
  - name: 6.2.11.1 Kusalavipākacitta
    link: /tipitaka/30Vbh/6/6.2/6.2.11/6.2.11.1
prevL: /tipitaka/30Vbh/6/6.2/6.2.11/6.2.11.1/6.2.11.1.1/6.2.11.1.1.5
upL: /tipitaka/30Vbh/6/6.2/6.2.11/6.2.11.1
nextL: /tipitaka/30Vbh/6/6.2/6.2.11/6.2.11.1/6.2.11.1.3
---

# 6.2.11.1.2 Kāmāvacaravipākacitta

### Paṭiccasamuppādavibhaṅga

### Abhidhammabhājanīya

### Abyākataniddesa

### Kusalavipākacitta

### Kāmāvacaravipākacitta

(319.)

1262. Katame dhammā abyākatā? Yasmiṃ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā…pe…  somanassasahagatā ñāṇasampayuttā sasaṅkhārena…pe…  somanassasahagatā ñāṇavippayuttā…pe…  somanassasahagatā ñāṇavippayuttā sasaṅkhārena…pe…  upekkhāsahagatā ñāṇasampayuttā…pe…  upekkhāsahagatā ñāṇasampayuttā sasaṅkhārena…pe…  upekkhāsahagatā ñāṇavippayuttā…pe…  upekkhāsahagatā ñāṇavippayuttā sasaṅkhārena rūpārammaṇā vā…pe…  dhammārammaṇā vā yaṃ yaṃ vā panārabbha, tasmiṃ samaye saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.

(320.)

1263. Tattha katamo saṅkhāro? Yā cetanā sañcetanā sañcetayitattaṃ—  ayaṃ vuccati “saṅkhāro”.

1264. Tattha katamaṃ saṅkhārapaccayā viññāṇaṃ? Yaṃ cittaṃ mano mānasaṃ…pe…  tajjāmanoviññāṇadhātu—  idaṃ vuccati “saṅkhārapaccayā viññāṇaṃ” …pe…  ayaṃ vuccati “phassapaccayā vedanā”.

1265. Tattha katamo vedanāpaccayā pasādo? Yā saddhā saddahanā okappanā abhippasādo—  ayaṃ vuccati “vedanāpaccayā pasādo”.

1266. Tattha katamo pasādapaccayā adhimokkho? Yo cittassa adhimokkho adhimuccanā tadadhimuttatā—  ayaṃ vuccati “pasādapaccayā adhimokkho”.

1267. Tattha katamo adhimokkhapaccayā bhavo? Ṭhapetvā adhimokkhaṃ, vedanākkhandho saññākkhandho saṅkhārakkhandho viññāṇakkhandho—  ayaṃ vuccati “adhimokkhapaccayā bhavo” …pe…  tena vuccati “evametassa kevalassa dukkhakkhandhassa samudayo hotī”ti.


