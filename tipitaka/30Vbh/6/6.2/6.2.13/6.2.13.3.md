
[Home](/) / [30Vbh Vibhaṅgapāḷi](../../../../30Vbh.md) / [6 Paṭiccasamuppādavibhaṅga](../../../6.md) / [6.2 Abhidhammabhājanīya](../../6.2.md) / [6.2.13 Kusalamūlakavipākaniddesa](../6.2.13.md)

# 6.2.13.3 Rūpāvacaravipākacitta

* Paṭiccasamuppādavibhaṅga

* Abhidhammabhājanīya

* Kusalamūlakavipākaniddesa

* Rūpāvacaravipākacitta

(347.)

1311\. Katame dhammā abyākatā? Yasmiṃ samaye rūpūpapattiyā maggaṃ bhāveti vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye phasso hoti…pe…  avikkhepo hoti—  ime dhammā kusalā.

1312\. Tasseva rūpāvacarassa kusalassa kammassa katattā upacitattā vipākaṃ vivicceva kāmehi…pe…  paṭhamaṃ jhānaṃ upasampajja viharati pathavīkasiṇaṃ, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.

[Go to previous page (6.2.13.2 Kāmāvacaravipākacitta)](6.2.13.2.md) / [Go to parent page (6.2.13 Kusalamūlakavipākaniddesa)](../6.2.13.md) / [Go to next page (6.2.13.4 Arūpāvacaravipākacitta)](6.2.13.4.md)


