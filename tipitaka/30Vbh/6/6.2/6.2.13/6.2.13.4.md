
[Home](/) / [30Vbh Vibhaṅgapāḷi](../../../../30Vbh.md) / [6 Paṭiccasamuppādavibhaṅga](../../../6.md) / [6.2 Abhidhammabhājanīya](../../6.2.md) / [6.2.13 Kusalamūlakavipākaniddesa](../6.2.13.md)

# 6.2.13.4 Arūpāvacaravipākacitta

* Paṭiccasamuppādavibhaṅga

* Abhidhammabhājanīya

* Kusalamūlakavipākaniddesa

* Arūpāvacaravipākacitta

(348.)

1313\. Katame dhammā abyākatā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye phasso hoti…pe…  avikkhepo hoti—  ime dhammā kusalā.

1314\. Tasseva arūpāvacarassa kusalassa kammassa katattā upacitattā vipākaṃ sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye kusalamūlapaccayā saṅkhāro, saṅkhārapaccayā viññāṇaṃ, viññāṇapaccayā nāmaṃ, nāmapaccayā chaṭṭhāyatanaṃ, chaṭṭhāyatanapaccayā phasso, phassapaccayā vedanā, vedanāpaccayā pasādo, pasādapaccayā adhimokkho, adhimokkhapaccayā bhavo, bhavapaccayā jāti, jātipaccayā jarāmaraṇaṃ. Evametassa kevalassa dukkhakkhandhassa samudayo hoti.

[Go to previous page (6.2.13.3 Rūpāvacaravipākacitta)](6.2.13.3.md) / [Go to parent page (6.2.13 Kusalamūlakavipākaniddesa)](../6.2.13.md) / [Go to next page (6.2.13.5 Lokuttaravipākacitta)](6.2.13.5.md)


