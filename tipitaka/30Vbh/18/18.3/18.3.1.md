
[Home](/) / [30Vbh Vibhaṅgapāḷi](../../../30Vbh.md) / [18 Dhammahadayavibhaṅga](../../18.md) / [18.3 Pariyāpannāpariyāpannavāra](../18.3.md)

# 18.3.1 Kāmadhātu

* Dhammahadayavibhaṅga

* Pariyāpannāpariyāpannavāra

* Kāmadhātu

(999.)

3042\. Pañcannaṃ khandhānaṃ kati kāmadhātupariyāpannā, kati na kāmadhātupariyāpannā…pe…  sattannaṃ cittānaṃ kati kāmadhātupariyāpannā, kati na kāmadhātupariyāpannā?

(1000.)

3043\. Rūpakkhandho kāmadhātupariyāpanno; cattāro khandhā siyā kāmadhātupariyāpannā, siyā na kāmadhātupariyāpannā.

3044\. Dasāyatanā kāmadhātupariyāpannā; dve āyatanā siyā kāmadhātupariyāpannā, siyā na kāmadhātupariyāpannā.

3045\. Soḷasa dhātuyo kāmadhātupariyāpannā; dve dhātuyo siyā kāmadhātupariyāpannā, siyā na kāmadhātupariyāpannā.

3046\. Samudayasaccaṃ kāmadhātupariyāpannaṃ; dve saccā na kāmadhātupariyāpannā; dukkhasaccaṃ siyā kāmadhātupariyāpannaṃ, siyā na kāmadhātupariyāpannaṃ.

3047\. Dasindriyā kāmadhātupariyāpannā; tīṇindriyā na kāmadhātupariyāpannā; navindriyā siyā kāmadhātupariyāpannā, siyā na kāmadhātupariyāpannā.

3048\. Tayo akusalahetū kāmadhātupariyāpannā; cha hetū siyā kāmadhātupariyāpannā, siyā na kāmadhātupariyāpannā.

3049\. Kabaḷīkāro āhāro kāmadhātupariyāpanno; tayo āhārā siyā kāmadhātupariyāpannā, siyā na kāmadhātupariyāpannā.

3050\. Cha phassā kāmadhātupariyāpannā; manoviññāṇadhātusamphasso siyā kāmadhātu pariyāpanno, siyā na kāmadhātupariyāpanno.

3051\. Cha vedanā…pe…  cha saññā…pe…  cha cetanā…pe…  cha cittā kāmadhātupariyāpannā; manoviññāṇadhātu siyā kāmadhātupariyāpannā, siyā na kāmadhātupariyāpannā.

[Go to previous page (18.3 Pariyāpannāpariyāpannavāra)](../18.3.md) / [Go to parent page (18.3 Pariyāpannāpariyāpannavāra)](../18.3.md) / [Go to next page (18.3.2 Rūpadhātu)](18.3.2.md)


