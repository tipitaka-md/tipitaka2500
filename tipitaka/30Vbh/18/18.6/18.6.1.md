
[Home](/) / [30Vbh Vibhaṅgapāḷi](/tipitaka/30Vbh.md) / [18 Dhammahadayavibhaṅga](/tipitaka/30Vbh/18.md) / [18.6 Uppādakakammaāyuppamāṇavāra](/tipitaka/30Vbh/18/18.6.md)

# 18.6.1 Uppādakakamma

### Dhammahadayavibhaṅga

### Uppādakakammaāyuppamāṇavāra

### Uppādakakamma

(1021.)

3147\. Devāti. Tayo devā—  sammutidevā, upapattidevā, visuddhidevā.

3148\. Sammutidevā nāma—  rājāno, deviyo, kumārā.

3149\. Upapattidevā nāma—  cātumahārājike deve upādāya tadupari devā.

3150\. Visuddhidevā nāma—  arahanto vuccanti.

3151\. Dānaṃ datvā, sīlaṃ samādiyitvā, uposathakammaṃ katvā kattha upapajjanti? Dānaṃ datvā, sīlaṃ samādiyitvā, uposathakammaṃ katvā appekacce khattiyamahāsālānaṃ sahabyataṃ upapajjanti, appekacce brāhmaṇamahāsālānaṃ sahabyataṃ upapajjanti, appekacce gahapatimahāsālānaṃ sahabyataṃ upapajjanti, appekacce cātumahārājikānaṃ devānaṃ sahabyataṃ upapajjanti, appekacce tāvatiṃsānaṃ devānaṃ sahabyataṃ upapajjanti, appekacce yāmānaṃ devānaṃ sahabyataṃ upapajjanti, appekacce tusitānaṃ devānaṃ sahabyataṃ upapajjanti, appekacce nimmānaratīnaṃ devānaṃ sahabyataṃ upapajjanti, appekacce paranimmitavasavattīnaṃ devānaṃ sahabyataṃ upapajjanti.

[Go to previous page (18.6 Uppādakakammaāyuppamāṇavāra)](/tipitaka/30Vbh/18/18.6.md) / [Go to parent page (18.6 Uppādakakammaāyuppamāṇavāra)](/tipitaka/30Vbh/18/18.6.md) / [Go to next page (18.6.2 Āyuppamāṇa)](/tipitaka/30Vbh/18/18.6/18.6.2.md)


