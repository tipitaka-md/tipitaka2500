---
title: 6 Āsavaduka, Kusalattika
path: /tipitaka/40P21/6
ref: 257893
breadcrumbs:
  - name: Home
    link: /
  - name: 40P21 Dhammapaccanīyānuloma (4), Dukatikapaṭṭhānapāḷi (3)
    link: /tipitaka/40P21
prevL: /tipitaka/40P21/5
upL: /tipitaka/40P21/0
nextL: /tipitaka/40P21/7
---

# 6 Āsavaduka, Kusalattika

### Āsavaduka, Kusalattika

(17.)

44. Naāsavaṃ nakusalaṃ dhammaṃ paccayā noāsavo kusalo dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

45. Naāsavaṃ naakusalaṃ dhammaṃ paccayā āsavo akusalo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

46. Naāsavaṃ naabyākataṃ dhammaṃ paṭicca noāsavo abyākato dhammo uppajjati hetupaccayā. Nanoāsavaṃ naabyākataṃ dhammaṃ paṭicca noāsavo abyākato dhammo uppajjati hetupaccayā. (Dukamūlakaṃ ekaṃ. Saṃkhittaṃ.) Hetuyā tīṇi, adhipatiyā tīṇi…pe…  avigate tīṇi.


