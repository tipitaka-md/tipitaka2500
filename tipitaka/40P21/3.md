---
title: 3 Hetuhetusampayuttaduka, Kusalattika
path: /tipitaka/40P21/3
ref: 257890
breadcrumbs:
  - name: Home
    link: /
  - name: 40P21 Dhammapaccanīyānuloma (4), Dukatikapaṭṭhānapāḷi (3)
    link: /tipitaka/40P21
prevL: /tipitaka/40P21/2
upL: /tipitaka/40P21/0
nextL: /tipitaka/40P21/4
---

# 3 Hetuhetusampayuttaduka, Kusalattika

### Hetuhetusampayuttaduka, Kusalattika

(8.)

17. Nahetu ceva nahetuvippayutto ca nakusalo dhammo hetussa ceva hetusampayuttassa ca kusalassa dhammassa ārammaṇapaccayena paccayo. (Saṃkhittaṃ. Nava pañhā kātabbā.) Ārammaṇe adhipatiyā upanissaye nava.

18. Nahetu ceva nahetuvippayutto ca naakusalo dhammo hetussa ceva hetusampayuttassa ca akusalassa dhammassa ārammaṇapaccayena paccayo. (Saṃkhittaṃ. Nava pañhā kātabbā.) Ārammaṇe adhipatiyā upanissaye nava.

19. Nahetu ceva nahetuvippayutto ca naabyākato dhammo hetussa ceva hetusampayuttassa ca abyākatassa dhammassa ārammaṇapaccayena paccayo…  tīṇi. (Saṃkhittaṃ. Nava pañhā kātabbā.) Ārammaṇe adhipatiyā anantare samanantare upanissaye nava, kamme tīṇi, natthiyā vigate nava.


