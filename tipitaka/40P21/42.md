---
title: 42 Sappaṭighaduka, Sanidassanattika
path: /tipitaka/40P21/42
ref: 257929
breadcrumbs:
  - name: Home
    link: /
  - name: 40P21 Dhammapaccanīyānuloma (4), Dukatikapaṭṭhānapāḷi (3)
    link: /tipitaka/40P21
prevL: /tipitaka/40P21/41
upL: /tipitaka/40P21/0
nextL: /tipitaka/40P21/43
---

# 42 Sappaṭighaduka, Sanidassanattika

### Sappaṭighaduka, Sanidassanattika

(90.)

227. Nasappaṭighaṃ nasanidassanasappaṭighaṃ dhammaṃ paṭicca sappaṭigho sanidassanasappaṭigho dhammo uppajjati hetupaccayā…  ekaṃ.

228. Naappaṭighaṃ nasanidassanasappaṭighaṃ dhammaṃ paṭicca sappaṭigho sanidassanasappaṭigho dhammo uppajjati hetupaccayā…  ekaṃ.

229. Nasappaṭighaṃ nasanidassanasappaṭighañca naappaṭighaṃ nasanidassanasappaṭighañca dhammaṃ paṭicca sappaṭigho sanidassanasappaṭigho dhammo uppajjati hetupaccayā…  ekaṃ. (Sabbattha tīṇi.) Hetuyā tīṇi, adhipatiyā tīṇi…pe…  avigate tīṇi.

230. Nasappaṭighaṃ naanidassanasappaṭighaṃ dhammaṃ paṭicca sappaṭigho anidassanasappaṭigho dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ.

231. Naappaṭighaṃ naanidassanaappaṭighaṃ dhammaṃ paṭicca appaṭigho anidassanaappaṭigho dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ.


