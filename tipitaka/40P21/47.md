---
title: 47 Sāsavaduka, Sanidassanattika
path: /tipitaka/40P21/47
ref: 257934
breadcrumbs:
  - name: Home
    link: /
  - name: 40P21 Dhammapaccanīyānuloma (4), Dukatikapaṭṭhānapāḷi (3)
    link: /tipitaka/40P21
prevL: /tipitaka/40P21/46
upL: /tipitaka/40P21/0
nextL: /tipitaka/40P21/48
---

# 47 Sāsavaduka, Sanidassanattika

### Sāsavaduka, Sanidassanattika

(95.)

249. Nasāsavaṃ nasanidassanasappaṭighaṃ dhammaṃ paṭicca sāsavo sanidassanasappaṭigho dhammo uppajjati hetupaccayā…  ekaṃ.

250. Naanāsavaṃ nasanidassanasappaṭighaṃ dhammaṃ paṭicca sāsavo sanidassanasappaṭigho dhammo uppajjati hetupaccayā…  ekaṃ. (Saṃkhittaṃ.) Hetuyā tīṇi, adhipatiyā tīṇi…pe…  avigate tīṇi.

251. (Nasāsavaṃ naanidassanasappaṭighamūlassa purimanayena tīṇi pañhā.) Hetuyā tīṇi, adhipatiyā tīṇi…pe…  aññamaññe ekaṃ…pe…  avigate tīṇi.

252. Naanāsavaṃ naanidassanaappaṭighaṃ dhammaṃ paṭicca sāsavo anidassanaappaṭigho dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ.


