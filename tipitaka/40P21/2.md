
[Home](/) / [40P21 Dhammapaccanīyānuloma (4), Dukatikapaṭṭhānapāḷi (3)](../40P21.md)

# 2 Sahetukadukādi, Kusalattika

* Sahetukadukādi, Kusalattika

(3.)

6\. Nasahetukaṃ nakusalaṃ dhammaṃ paccayā sahetuko kusalo dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

7\. Nasahetukaṃ naakusalaṃ dhammaṃ paccayā sahetuko akusalo dhammo uppajjati hetupaccayā. (Saṃkhittaṃ.) Hetuyā ekaṃ, ārammaṇe tīṇi, adhipatiyā ekaṃ…pe…  avigate tīṇi.

(4.)

8\. Nasahetukaṃ naabyākataṃ dhammaṃ paṭicca ahetuko abyākato dhammo uppajjati hetupaccayā. Naahetukaṃ naabyākataṃ dhammaṃ paṭicca ahetuko abyākato dhammo uppajjati hetupaccayā. Nasahetukaṃ naabyākatañca naahetukaṃ naabyākatañca dhammaṃ paṭicca ahetuko abyākato dhammo uppajjati hetupaccayā. (Saṃkhittaṃ.)

9\. Hetuyā tīṇi, adhipatiyā ekaṃ…pe…  avigate tīṇi.

(5.)

10\. Nahetusampayuttaṃ nakusalaṃ dhammaṃ paccayā…pe…  hetuyā ekaṃ…pe…  avigate ekaṃ. (Saṃkhittaṃ.)

(6.)

11\. Nahetu ceva naahetuko ca nakusalo dhammo hetussa ceva sahetukassa ca kusalassa dhammassa ārammaṇapaccayena paccayo. Nahetu ceva naahetuko ca nakusalo dhammo sahetukassa ceva na ca hetussa kusalassa dhammassa ārammaṇapaccayena paccayo. Nahetu ceva naahetuko ca nakusalo dhammo hetussa ceva sahetukassa kusalassa ca sahetukassa ceva na ca hetussa kusalassa ca dhammassa ārammaṇapaccayena paccayo…  tīṇi.

12\. Naahetuko ceva nana ca hetu nakusalo dhammo hetussa ceva sahetukassa ca kusalassa dhammassa ārammaṇapaccayena paccayo…  tīṇi.

13\. Nahetu ceva naahetuko nakusalo ca naahetuko ceva nanahetu nakusalo ca dhammā hetussa ceva sahetukassa ca kusalassa dhammassa ārammaṇapaccayena paccayo…  tīṇi. (Saṃkhittaṃ. Sabbattha nava pañhā.)

14\. Ārammaṇe adhipatiyā upanissaye nava.

(7.)

15\. Nahetu ceva naahetuko ca naakusalo dhammo hetussa ceva sahetukassa ca akusalassa dhammassa ārammaṇapaccayena paccayo. (Saṃkhittaṃ. Nava pañhā.) Ārammaṇe adhipatiyā upanissaye nava.

16\. Nahetu ceva naahetuko ca naabyākato dhammo hetussa ceva sahetukassa ca abyākatassa dhammassa ārammaṇapaccayena paccayo…  tīṇi. (Saṃkhittaṃ. Nava pañhā.) Ārammaṇe adhipatiyā anantare samanantare upanissaye nava, kamme tīṇi, natthiyā vigate nava.

[Go to previous page (1 Hetuduka, Kusalattika)](1.md) / [Go to parent page (40P21 Dhammapaccanīyānuloma (4), Dukatikapaṭṭhānapāḷi (3))](0.md) / [Go to next page (3 Hetuhetusampayuttaduka, Kusalattika)](3.md)


