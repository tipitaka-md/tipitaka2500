---
title: 48 Āsavasampayuttaduka, Sanidassanattika
path: /tipitaka/40P21/48
ref: 257935
breadcrumbs:
  - name: Home
    link: /
  - name: 40P21 Dhammapaccanīyānuloma (4), Dukatikapaṭṭhānapāḷi (3)
    link: /tipitaka/40P21
prevL: /tipitaka/40P21/47
upL: /tipitaka/40P21/0
nextL: /tipitaka/40P21/49
---

# 48 Āsavasampayuttaduka, Sanidassanattika

### Āsavasampayuttaduka, Sanidassanattika

(96.)

253. Naāsavasampayuttaṃ nasanidassanasappaṭighaṃ dhammaṃ paṭicca āsavavippayutto sanidassanasappaṭigho dhammo uppajjati hetupaccayā…  ekaṃ.

254. Naāsavavippayuttaṃ nasanidassanasappaṭighaṃ dhammaṃ paṭicca āsavavippayutto sanidassanasappaṭigho dhammo uppajjati hetupaccayā…  ekaṃ. (Saṃkhittaṃ.) Hetuyā tīṇi, adhipatiyā tīṇi…pe…  vipāke ekaṃ…pe…  avigate tīṇi.

255. (Naāsavasampayuttanaanidassanasappaṭighamūle tīṇiyeva.) Hetuyā tīṇi, adhipatiyā tīṇi…pe…  aññamaññe ekaṃ…pe…  vipāke ekaṃ…pe…  avigate tīṇi.

256. Naāsavasampayuttaṃ naanidassanaappaṭighaṃ dhammaṃ paṭicca āsavavippayutto anidassanaappaṭigho dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ.


