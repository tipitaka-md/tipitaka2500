---
title:  Hetu
path: /tipitaka/38P2/2/2.6/2.6.3/2.6.3.1/2.6.3.1.1/Hetu
ref: 264848
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 2 Cūḷantaraduka
    link: /tipitaka/38P2/2
  - name: 2.6 Lokiyaduka
    link: /tipitaka/38P2/2/2.6
  - name: 2.6.3 Paccayavāra
    link: /tipitaka/38P2/2/2.6/2.6.3
  - name: 2.6.3.1 Paccayānuloma
    link: /tipitaka/38P2/2/2.6/2.6.3/2.6.3.1
  - name: 2.6.3.1.1 Vibhaṅgavāra
    link: /tipitaka/38P2/2/2.6/2.6.3/2.6.3.1/2.6.3.1.1
prevL: /tipitaka/38P2/2/2.6/2.6.3/2.6.3.1/2.6.3.1.1
upL: /tipitaka/38P2/2/2.6/2.6.3/2.6.3.1/2.6.3.1.1
nextL: /tipitaka/38P2/2/2.6/2.6.3/2.6.3.1/2.6.3.1.2
---

# Hetu

### Cūḷantaraduka

### Lokiyaduka

### Paccayavāra

### Paccayānuloma

### Vibhaṅgavāra

### Hetu

(140.)

867. Lokiyaṃ dhammaṃ paccayā lokiyo dhammo uppajjati hetupaccayā—  lokiyaṃ ekaṃ khandhaṃ paccayā…pe…  ekaṃ mahābhūtaṃ…pe…  mahābhūte paccayā cittasamuṭṭhānaṃ rūpaṃ, kaṭattārūpaṃ, upādārūpaṃ, vatthuṃ paccayā lokiyā khandhā. (1)

868. Lokiyaṃ dhammaṃ paccayā lokuttaro dhammo uppajjati hetupaccayā—  vatthuṃ paccayā lokuttarā khandhā. (2)

869. Lokiyaṃ dhammaṃ paccayā lokiyo ca lokuttaro ca dhammā uppajjanti hetupaccayā—  vatthuṃ paccayā lokuttarā khandhā, mahābhūte paccayā cittasamuṭṭhānaṃ rūpaṃ. (3)

(141.)

870. Lokuttaraṃ dhammaṃ paccayā lokuttaro dhammo uppajjati hetupaccayā…  tīṇi.

871. Lokiyañca lokuttarañca dhammaṃ paccayā lokiyo dhammo uppajjati hetupaccayā—  lokuttare khandhe ca mahābhūte ca paccayā cittasamuṭṭhānaṃ rūpaṃ. (1)

872. Lokiyañca lokuttarañca dhammaṃ paccayā lokuttaro dhammo uppajjati hetupaccayā—  lokuttaraṃ ekaṃ khandhañca vatthuñca paccayā tayo khandhā…pe…  dve khandhe…pe… . (2)

873. Lokiyañca lokuttarañca dhammaṃ paccayā lokiyo ca lokuttaro ca dhammā uppajjanti hetupaccayā—  lokuttaraṃ ekaṃ khandhañca vatthuñca paccayā tayo khandhā…pe…  dve khandhe…pe…  lokuttare khandhe ca mahābhūte ca paccayā cittasamuṭṭhānaṃ rūpaṃ. (Saṃkhittaṃ.) (3)


