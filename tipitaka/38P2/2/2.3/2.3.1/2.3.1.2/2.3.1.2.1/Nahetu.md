---
title:  Nahetu
path: /tipitaka/38P2/2/2.3/2.3.1/2.3.1.2/2.3.1.2.1/Nahetu
ref: 264774
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 2 Cūḷantaraduka
    link: /tipitaka/38P2/2
  - name: 2.3 Sanidassanaduka
    link: /tipitaka/38P2/2/2.3
  - name: 2.3.1 Paṭiccavāra
    link: /tipitaka/38P2/2/2.3/2.3.1
  - name: 2.3.1.2 Paccayapaccanīya
    link: /tipitaka/38P2/2/2.3/2.3.1/2.3.1.2
  - name: 2.3.1.2.1 Vibhaṅgavāra
    link: /tipitaka/38P2/2/2.3/2.3.1/2.3.1.2/2.3.1.2.1
prevL: /tipitaka/38P2/2/2.3/2.3.1/2.3.1.2/2.3.1.2.1
upL: /tipitaka/38P2/2/2.3/2.3.1/2.3.1.2/2.3.1.2.1
nextL: /tipitaka/38P2/2/2.3/2.3.1/2.3.1.2/2.3.1.2.2
---

# Nahetu

### Cūḷantaraduka

### Sanidassanaduka

### Paṭiccavāra

### Paccayapaccanīya

### Vibhaṅgavāra

### Nahetu

(22.)

588. Anidassanaṃ dhammaṃ paṭicca anidassano dhammo uppajjati nahetupaccayā—  ahetukaṃ anidassanaṃ ekaṃ khandhaṃ paṭicca tayo khandhā anidassanaṃ cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe…  mahābhūte paṭicca anidassanaṃ cittasamuṭṭhānaṃ rūpaṃ kaṭattārūpaṃ upādārūpaṃ…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

589. Anidassanaṃ dhammaṃ paṭicca sanidassano dhammo uppajjati nahetupaccayā—  ahetuke anidassane khandhe paṭicca sanidassanaṃ cittasamuṭṭhānaṃ rūpaṃ; paṭisandhikkhaṇe…pe…  mahābhūte paṭicca sanidassanaṃ cittasamuṭṭhānaṃ rūpaṃ kaṭattārūpaṃ upādārūpaṃ…  bāhire…  āhārasamuṭṭhāne…  utusamuṭṭhāne…  asaññasattānaṃ mahābhūte paṭicca sanidassanaṃ kaṭattārūpaṃ upādārūpaṃ. (2)

590. Anidassanaṃ dhammaṃ paṭicca sanidassano ca anidassano ca dhammā uppajjanti nahetupaccayā—  ahetukaṃ anidassanaṃ ekaṃ khandhaṃ paṭicca tayo khandhā sanidassanañca anidassanañca cittasamuṭṭhānaṃ rūpaṃ…pe…  dve khandhe…pe…  paṭisandhikkhaṇe…pe…  mahābhūte paṭicca…pe…  bāhire…  āhārasamuṭṭhāne…  utusamuṭṭhāne…  asaññasattānaṃ mahābhūte paṭicca sanidassanañca anidassanañca kaṭattārūpaṃ, upādārūpaṃ. (3) (Evaṃ sabbe kātabbā.)


