---
title:  Ārammaṇa
path: /tipitaka/38P2/2/2.1/2.1.7/2.1.7.1/2.1.7.1.1/Arammana
ref: 264765
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 2 Cūḷantaraduka
    link: /tipitaka/38P2/2
  - name: 2.1 Sappaccayaduka
    link: /tipitaka/38P2/2/2.1
  - name: 2.1.7 Pañhāvāra
    link: /tipitaka/38P2/2/2.1/2.1.7
  - name: 2.1.7.1 Paccayānuloma
    link: /tipitaka/38P2/2/2.1/2.1.7/2.1.7.1
  - name: 2.1.7.1.1 Vibhaṅgavāra
    link: /tipitaka/38P2/2/2.1/2.1.7/2.1.7.1/2.1.7.1.1
prevL: /tipitaka/38P2/2/2.1/2.1.7/2.1.7.1/2.1.7.1.1/Hetu
upL: /tipitaka/38P2/2/2.1/2.1.7/2.1.7.1/2.1.7.1.1
nextL: /tipitaka/38P2/2/2.1/2.1.7/2.1.7.1/2.1.7.1.1/Adhipati
---

# Ārammaṇa

### Cūḷantaraduka

### Sappaccayaduka

### Pañhāvāra

### Paccayānuloma

### Vibhaṅgavāra

### Ārammaṇa

(9.)

561. Sappaccayo dhammo sappaccayassa dhammassa ārammaṇapaccayena paccayo—  dānaṃ datvā, sīlaṃ samādiyitvā, uposathakammaṃ katvā taṃ paccavekkhati, pubbe suciṇṇāni…pe…  jhānā vuṭṭhahitvā…pe…  ariyā maggā vuṭṭhahitvā maggaṃ paccavekkhanti, phalaṃ paccavekkhanti; pahīne kilese…pe…  vikkhambhite kilese…pe…  pubbe samudāciṇṇe kilese jānanti, cakkhuṃ…pe…  vatthuṃ…  sappaccaye khandhe aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena sappaccayacittasamaṅgissa cittaṃ jānāti, ākāsānañcāyatanaṃ viññāṇañcāyatanassa…pe…  ākiñcaññāyatanaṃ nevasaññānāsaññāyatanassa…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  sappaccayā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)

562. Appaccayo dhammo sappaccayassa dhammassa ārammaṇapaccayena paccayo—  ariyā nibbānaṃ paccavekkhanti; nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo. (1)


