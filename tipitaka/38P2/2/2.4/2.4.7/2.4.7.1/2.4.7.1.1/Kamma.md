
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [2 Cūḷantaraduka](/tipitaka/38P2/2.md) / [2.4 Sappaṭighaduka](/tipitaka/38P2/2/2.4.md) / [2.4.7 Pañhāvāra](/tipitaka/38P2/2/2.4/2.4.7.md) / [2.4.7.1 Paccayānuloma](/tipitaka/38P2/2/2.4/2.4.7/2.4.7.1.md) / [2.4.7.1.1 Vibhaṅgavāra](/tipitaka/38P2/2/2.4/2.4.7/2.4.7.1/2.4.7.1.1.md)

# Kamma

### Cūḷantaraduka

### Sappaṭighaduka

### Pañhāvāra

### Paccayānuloma

### Vibhaṅgavāra

### Kamma

(78.)

716\. Appaṭigho dhammo appaṭighassa dhammassa kammapaccayena paccayo—  sahajātā, nānākkhaṇikā. **Sahajātā**—  appaṭighā cetanā sampayuttakānaṃ khandhānaṃ appaṭighānañca cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  appaṭighā cetanā vipākānaṃ khandhānaṃ appaṭighānañca kaṭattārūpānaṃ kammapaccayena paccayo. (1)

717\. Appaṭigho dhammo sappaṭighassa dhammassa kammapaccayena paccayo—  sahajātā, nānākkhaṇikā. **Sahajātā**—  appaṭighā cetanā sappaṭighānaṃ cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  appaṭighā cetanā sappaṭighānaṃ kaṭattārūpānaṃ kammapaccayena paccayo. (2)

718\. Appaṭigho dhammo sappaṭighassa ca appaṭighassa ca dhammassa kammapaccayena paccayo—  sahajātā, nānākkhaṇikā. **Sahajātā**—  appaṭighā cetanā sampayuttakānaṃ khandhānaṃ sappaṭighānañca appaṭighānañca cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  appaṭighā cetanā vipākānaṃ khandhānaṃ sappaṭighānañca appaṭighānañca kaṭattārūpānaṃ kammapaccayena paccayo. (3)

[Go to previous page (Āsevana)](/tipitaka/38P2/2/2.4/2.4.7/2.4.7.1/2.4.7.1.1/Asevana.md) / [Go to parent page (2.4.7.1.1 Vibhaṅgavāra)](/tipitaka/38P2/2/2.4/2.4.7/2.4.7.1/2.4.7.1.1.md) / [Go to next page (Vipāka)](/tipitaka/38P2/2/2.4/2.4.7/2.4.7.1/2.4.7.1.1/Vipaka.md)


