
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [11 Upādānagocchaka](/tipitaka/38P2/11.md) / [11.3 Upādānasampayuttaduka](/tipitaka/38P2/11/11.3.md) / [11.3.7 Pañhāvāra](/tipitaka/38P2/11/11.3/11.3.7.md) / [11.3.7.1 Paccayānuloma](/tipitaka/38P2/11/11.3/11.3.7/11.3.7.1.md) / [11.3.7.1.1 Vibhaṅgavāra](/tipitaka/38P2/11/11.3/11.3.7/11.3.7.1/11.3.7.1.1.md)

# Purejāta

### Upādānagocchaka

### Upādānasampayuttaduka

### Pañhāvāra

### Paccayānuloma

### Vibhaṅgavāra

### Purejāta

(79.)

3717. Upādānavippayutto dhammo upādānavippayuttassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ…pe…  vatthu upādānavippayuttakānaṃ khandhānaṃ lobhassa ca purejātapaccayena paccayo. (1)

3718. Upādānavippayutto dhammo upādānasampayuttassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ assādeti abhinandati, taṃ ārabbha rāgo uppajjati, diṭṭhi uppajjati. Vatthupurejātaṃ—  vatthu upādānasampayuttakānaṃ khandhānaṃ purejātapaccayena paccayo. (2)

3719. Upādānavippayutto dhammo upādānasampayuttassa ca upādānavippayuttassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ ārabbha diṭṭhigatavippayuttalobhasahagatā khandhā ca lobho ca uppajjanti. **Vatthupurejātaṃ**—  vatthu diṭṭhigatavippayuttalobhasahagatānaṃ khandhānaṃ lobhassa ca purejātapaccayena paccayo. (3)

[Go to previous page](/tipitaka/38P2/11/11.3/11.3.7/11.3.7.1/11.3.7.1.1/Upanissaya.md) / [Go to parent page](/tipitaka/38P2/11/11.3/11.3.7/11.3.7.1/11.3.7.1.1.md) / [Go to next page](/tipitaka/38P2/11/11.3/11.3.7/11.3.7.1/11.3.7.1.1/Pacchajatasevana.md)


