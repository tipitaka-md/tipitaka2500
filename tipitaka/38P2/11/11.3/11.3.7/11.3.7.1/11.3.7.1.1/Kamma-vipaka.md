
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [11 Upādānagocchaka](/tipitaka/38P2/11.md) / [11.3 Upādānasampayuttaduka](/tipitaka/38P2/11/11.3.md) / [11.3.7 Pañhāvāra](/tipitaka/38P2/11/11.3/11.3.7.md) / [11.3.7.1 Paccayānuloma](/tipitaka/38P2/11/11.3/11.3.7/11.3.7.1.md) / [11.3.7.1.1 Vibhaṅgavāra](/tipitaka/38P2/11/11.3/11.3.7/11.3.7.1/11.3.7.1.1.md)

# Kamma-vipāka

### Upādānagocchaka

### Upādānasampayuttaduka

### Pañhāvāra

### Paccayānuloma

### Vibhaṅgavāra

### Kamma-vipāka

(81.)

3723\. Upādānasampayutto dhammo upādānasampayuttassa dhammassa kammapaccayena paccayo—  upādānasampayuttā cetanā sampayuttakānaṃ khandhānaṃ kammapaccayena paccayo. (1)

3724\. Upādānasampayutto dhammo upādānavippayuttassa dhammassa kammapaccayena paccayo—  sahajātā, nānākkhaṇikā. **Sahajātā**—  upādānasampayuttā cetanā cittasamuṭṭhānānaṃ rūpānaṃ kammapaccayena paccayo; diṭṭhigatavippayuttalobhasahagatā cetanā lobhassa cittasamuṭṭhānānañca rūpānaṃ kammapaccayena paccayo. **Nānākkhaṇikā**—  upādānasampayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)

3725\. Upādānasampayutto dhammo upādānasampayuttassa ca upādānavippayuttassa ca dhammassa kammapaccayena paccayo—  upādānasampayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; diṭṭhigatavippayuttalobhasahagatā cetanā sampayuttakānaṃ khandhānaṃ lobhassa ca cittasamuṭṭhānānañca rūpānaṃ kammapaccayena paccayo. (3)

(82.)

3726\. Upādānavippayutto dhammo upādānavippayuttassa dhammassa kammapaccayena paccayo—  sahajātā, nānākkhaṇikā. **Sahajātā**—  upādānavippayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  upādānavippayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)

3727\. Upādānavippayutto dhammo upādānavippayuttassa dhammassa vipākapaccayena paccayo—  vipāko upādānavippayutto eko…pe…  ekaṃ.

[Go to previous page (Pacchājātāsevana)](/tipitaka/38P2/11/11.3/11.3.7/11.3.7.1/11.3.7.1.1/Pacchajatasevana.md) / [Go to parent page (11.3.7.1.1 Vibhaṅgavāra)](/tipitaka/38P2/11/11.3/11.3.7/11.3.7.1/11.3.7.1.1.md) / [Go to next page (Āhārādi)](/tipitaka/38P2/11/11.3/11.3.7/11.3.7.1/11.3.7.1.1/Aharadi.md)


