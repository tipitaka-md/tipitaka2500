
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.5 Savitakkaduka](../../../../13.5.md) / [13.5.7 Pañhāvāra](../../../13.5.7.md) / [13.5.7.1 Paccayānuloma](../../13.5.7.1.md) / [13.5.7.1.1 Vibhaṅgavāra](../13.5.7.1.1.md)

# Atthyādi

* Piṭṭhiduka

* Savitakkaduka

* Pañhāvāra

* Paccayānuloma

* Vibhaṅgavāra

* Atthyādi

(132.)

4362\. Savitakko dhammo savitakkassa dhammassa atthipaccayena paccayo. (Ekaṃ, paṭiccasadisaṃ.) Savitakko dhammo avitakkassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) Savitakko dhammo savitakkassa ca avitakkassa ca dhammassa atthipaccayena paccayo. (Paṭiccasadisaṃ.) (3)

4363\. Avitakko dhammo avitakkassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) Avitakko dhammo savitakkassa dhammassa atthipaccayena paccayo—  sahajātaṃ, purejātaṃ. (Saṃkhittaṃ.) Avitakko dhammo savitakkassa ca avitakkassa ca dhammassa atthipaccayena paccayo—  sahajātaṃ, purejātaṃ. **Sahajāto**—  vitakko sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo; paṭisandhikkhaṇe vitakko sampayuttakānaṃ khandhānaṃ kaṭattā ca rūpānaṃ atthipaccayena paccayo, paṭisandhikkhaṇe vatthu vitakkassa sampayuttakānañca khandhānaṃ atthipaccayena paccayo. **Purejātaṃ**—  cakkhuṃ…pe…  vatthuṃ aniccato…pe…  vipassati assādeti abhinandati, taṃ ārabbha vitakko ca sampayuttakā ca khandhā uppajjanti, vatthu vitakkassa sampayuttakānañca khandhānaṃ atthipaccayena paccayo. (3)

(133.)

4364\. Savitakko ca avitakko ca dhammā savitakkassa dhammassa atthipaccayena paccayo—  sahajātaṃ, purejātaṃ. **Sahajāto**—  savitakko eko khandho ca vitakko ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . **Sahajāto**—  savitakko eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . (Paṭisandhikkhaṇe sahajātāpi dvepi kātabbā.) (1)

4365\. Savitakko ca avitakko ca dhammā avitakkassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajātā**—  savitakkā khandhā ca vitakko ca cittasamuṭṭhānānaṃ rūpānaṃ atthipaccayena paccayo. **Sahajātā**—  savitakkā khandhā ca vatthu ca vitakkassa atthipaccayena paccayo (paṭisandhikkhaṇe, tīṇi). **Pacchājātā**—  savitakkā khandhā ca vitakko ca purejātassa imassa kāyassa atthipaccayena paccayo. **Pacchājātā**—  savitakkā khandhā ca vitakko ca kabaḷīkāro āhāro ca imassa kāyassa atthipaccayena paccayo. **Pacchājātā**—  savitakkā khandhā ca vitakko ca rūpajīvitindriyañca kaṭattārūpānaṃ atthipaccayena paccayo. (2)

4366\. Savitakko ca avitakko ca dhammā savitakkassa ca avitakkassa ca dhammassa atthipaccayena paccayo—  sahajātaṃ, purejātaṃ. **Sahajāto**—  savitakko eko khandho ca vitakko ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā ca…pe… . **Sahajāto**—  savitakko eko khandho ca vatthu ca tiṇṇannaṃ khandhānaṃ vitakkassa ca atthipaccayena paccayo…pe…  dve khandhā ca…pe… . (Paṭisandhiyāpi dve.) (3)

4367\. Natthipaccayena paccayo…  vigatapaccayena paccayo…  avigatapaccayena paccayo.

[Go to previous page (Kammādi)](Kammadi.md) / [Go to parent page (13.5.7.1.1 Vibhaṅgavāra)](../13.5.7.1.1.md) / [Go to next page (13.5.7.1.2 Saṅkhyāvāra)](../13.5.7.1.2.md)


