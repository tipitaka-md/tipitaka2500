
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.5 Savitakkaduka](../../../../13.5.md) / [13.5.7 Pañhāvāra](../../../13.5.7.md) / [13.5.7.1 Paccayānuloma](../../13.5.7.1.md) / [13.5.7.1.1 Vibhaṅgavāra](../13.5.7.1.1.md)

# Anantarādi

* Piṭṭhiduka

* Savitakkaduka

* Pañhāvāra

* Paccayānuloma

* Vibhaṅgavāra

* Anantarādi

(122.)

4338\. Savitakko dhammo savitakkassa dhammassa anantarapaccayena paccayo—  purimā purimā savitakkā khandhā pacchimānaṃ pacchimānaṃ savitakkānaṃ khandhānaṃ anantarapaccayena paccayo. (1)

4339\. Savitakko dhammo avitakkassa dhammassa anantarapaccayena paccayo—  purimā purimā savitakkā khandhā pacchimassa pacchimassa vitakkassa anantarapaccayena paccayo; savitakkaṃ cuticittaṃ avitakkassa upapatticittassa anantarapaccayena paccayo; āvajjanā pañcannaṃ viññāṇānaṃ anantarapaccayena paccayo; savitakkā khandhā avitakkassa vuṭṭhānassa anantarapaccayena paccayo; dutiyassa jhānassa parikammaṃ dutiyassa jhānassa anantarapaccayena paccayo; tatiyassa jhānassa parikammaṃ…pe…  nevasaññānāsaññāyatanassa parikammaṃ nevasaññānāsaññāyatanassa…pe…  dibbassa cakkhussa parikammaṃ…pe…  dibbāya sotadhātuyā parikammaṃ…pe…  iddhividhañāṇassa parikammaṃ…pe…  cetopariyañāṇassa parikammaṃ…pe…  pubbenivāsānussatiñāṇassa parikammaṃ…pe…  yathākammūpagañāṇassa parikammaṃ yathākammūpagañāṇassa…pe…  anāgataṃsañāṇassa parikammaṃ anāgataṃsañāṇassa anantarapaccayena paccayo. Gotrabhu avitakkassa maggassa…  vodānaṃ avitakkassa maggassa…  anulomaṃ avitakkāya phalasamāpattiyā anantarapaccayena paccayo. (2)

4340\. Savitakko dhammo savitakkassa ca avitakkassa ca dhammassa anantarapaccayena paccayo—  purimā purimā savitakkā khandhā pacchimānaṃ pacchimānaṃ savitakkānaṃ khandhānaṃ vitakkassa ca anantarapaccayena paccayo. (3)

(123.)

4341\. Avitakko dhammo avitakkassa dhammassa anantarapaccayena paccayo—  purimo purimo vitakko pacchimassa pacchimassa vitakkassa anantarapaccayena paccayo; purimā purimā avitakkā khandhā pacchimānaṃ pacchimānaṃ avitakkānaṃ khandhānaṃ anantarapaccayena paccayo; avitakko maggo avitakkassa phalassa…pe…  avitakkaṃ phalaṃ avitakkassa phalassa…pe…  nirodhā vuṭṭhahantassa nevasaññānāsaññāyatanaṃ avitakkāya phalasamāpattiyā anantarapaccayena paccayo. (1)

4342\. Avitakko dhammo savitakkassa dhammassa anantarapaccayena paccayo—  purimo purimo vitakko pacchimānaṃ pacchimānaṃ savitakkānaṃ khandhānaṃ anantarapaccayena paccayo; avitakkaṃ cuticittaṃ savitakkassa upapatticittassa, avitakkaṃ bhavaṅgaṃ āvajjanāya, avitakkā khandhā savitakkassa vuṭṭhānassa anantarapaccayena paccayo. (2)

4343\. Avitakko dhammo savitakkassa ca avitakkassa ca dhammassa anantarapaccayena paccayo—  purimo purimo vitakko pacchimānaṃ pacchimānaṃ savitakkānaṃ khandhānaṃ vitakkassa ca anantarapaccayena paccayo. (3)

(124.)

4344\. Savitakko ca avitakko ca dhammā savitakkassa dhammassa anantarapaccayena paccayo—  purimā purimā savitakkā khandhā ca vitakko ca pacchimānaṃ pacchimānaṃ savitakkānaṃ khandhānaṃ anantarapaccayena paccayo. (1)

4345\. Savitakko ca avitakko ca dhammā avitakkassa dhammassa anantarapaccayena paccayo—  purimā purimā savitakkā khandhā ca vitakko ca pacchimassa pacchimassa vitakkassa anantarapaccayena paccayo; savitakkaṃ cuticittañca vitakko ca avitakkassa upapatticittassa…pe…  āvajjanā ca vitakko ca pañcannaṃ viññāṇānaṃ…pe…  savitakkā khandhā ca vitakko ca avitakkassa vuṭṭhānassa anantarapaccayena paccayo; dutiyassa jhānassa parikammañca vitakko ca…pe…  (heṭṭhā likhitaṃ lekhaṃ iminā kāraṇena daṭṭhabbaṃ); anulomañca vitakko ca avitakkāya phalasamāpattiyā anantarapaccayena paccayo. (2)

4346\. Savitakko ca avitakko ca dhammā savitakkassa ca avitakkassa ca dhammassa anantarapaccayena paccayo—  purimā purimā savitakkā khandhā ca vitakko ca pacchimānaṃ pacchimānaṃ savitakkānaṃ khandhānaṃ vitakkassa ca anantarapaccayena paccayo. (3)

4347\. Samanantarapaccayena paccayo…  sahajātapaccayena paccayo…  nava…  aññamaññapaccayena paccayo…  nava…  nissayapaccayena paccayo…  nava.

[Go to previous page (Adhipati)](Adhipati.md) / [Go to parent page (13.5.7.1.1 Vibhaṅgavāra)](../13.5.7.1.1.md) / [Go to next page (Upanissaya)](Upanissaya.md)


