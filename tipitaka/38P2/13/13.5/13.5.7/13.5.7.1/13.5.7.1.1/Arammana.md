---
title:  Ārammaṇa
path: /tipitaka/38P2/13/13.5/13.5.7/13.5.7.1/13.5.7.1.1/Arammana
ref: 265623
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.5 Savitakkaduka
    link: /tipitaka/38P2/13/13.5
  - name: 13.5.7 Pañhāvāra
    link: /tipitaka/38P2/13/13.5/13.5.7
  - name: 13.5.7.1 Paccayānuloma
    link: /tipitaka/38P2/13/13.5/13.5.7/13.5.7.1
  - name: 13.5.7.1.1 Vibhaṅgavāra
    link: /tipitaka/38P2/13/13.5/13.5.7/13.5.7.1/13.5.7.1.1
prevL: /tipitaka/38P2/13/13.5/13.5.7/13.5.7.1/13.5.7.1.1/Hetu
upL: /tipitaka/38P2/13/13.5/13.5.7/13.5.7.1/13.5.7.1.1
nextL: /tipitaka/38P2/13/13.5/13.5.7/13.5.7.1/13.5.7.1.1/Adhipati
---

# Ārammaṇa

### Piṭṭhiduka

### Savitakkaduka

### Pañhāvāra

### Paccayānuloma

### Vibhaṅgavāra

### Ārammaṇa

(117.)

4326. Savitakko dhammo savitakkassa dhammassa ārammaṇapaccayena paccayo—  savitakke khandhe ārabbha savitakkā khandhā uppajjanti. (Mūlaṃ kātabbaṃ.) Savitakke khandhe ārabbha avitakkā khandhā ca vitakko ca uppajjanti. (Mūlaṃ kātabbaṃ.) Savitakke khandhe ārabbha savitakkā khandhā ca vitakko ca uppajjanti. (3)

(118.)

4327. Avitakko dhammo avitakkassa dhammassa ārammaṇapaccayena paccayo—  ariyā avitakkā jhānā vuṭṭhahitvā avitakkaṃ jhānaṃ paccavekkhanti, maggā vuṭṭhahitvā maggaṃ paccavekkhanti, phalā vuṭṭhahitvā phalaṃ paccavekkhanti, nibbānaṃ paccavekkhanti, nibbānaṃ avitakkassa maggassa, phalassa, vitakkassa ca ārammaṇapaccayena paccayo; cakkhuṃ…pe…  vatthuṃ avitakke khandhe ca vitakkañca aniccato…pe…  vipassati assādeti abhinandati, taṃ ārabbha vitakko uppajjati, dibbena cakkhunā rūpaṃ passati, dibbāya sotadhātuyā saddaṃ suṇāti, cetopariyañāṇena avitakkacittasamaṅgissa cittaṃ jānāti, ākāsānañcāyatanaṃ…pe…  ākiñcaññāyatanaṃ…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ…pe…  avitakkā khandhā iddhividhañāṇassa, cetopariyañāṇassa, pubbenivāsānussatiñāṇassa yathākammūpagañāṇassa, anāgataṃsañāṇassa, vitakkassa ca ārammaṇapaccayena paccayo; avitakke khandhe ca vitakkañca ārabbha avitakkā khandhā ca vitakko ca uppajjanti. (1)

4328. Avitakko dhammo savitakkassa dhammassa ārammaṇapaccayena paccayo—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṃ paccavekkhanti, nibbānaṃ paccavekkhanti, nibbānaṃ gotrabhussa, vodānassa, savitakkassa maggassa, phalassa, āvajjanāya ārammaṇapaccayena paccayo; cakkhuṃ…pe…  vatthuṃ avitakke khandhe ca vitakkañca aniccato…pe…  vipassati assādeti abhinandati, taṃ ārabbha rāgo uppajjati…pe…  domanassaṃ uppajjati; avitakke khandhe ca vitakkañca ārabbha savitakkā khandhā uppajjanti. (2)

4329. Avitakko dhammo savitakkassa ca avitakkassa ca dhammassa ārammaṇapaccayena paccayo—  ariyā avitakkā jhānā vuṭṭhahitvā…pe…  maggā vuṭṭhahitvā…pe…  phalā vuṭṭhahitvā phalaṃ paccavekkhanti, nibbānaṃ paccavekkhanti, nibbānaṃ gotrabhussa, vodānassa, savitakkassa maggassa, phalassa, āvajjanāya, vitakkassa ca ārammaṇapaccayena paccayo; cakkhuṃ…pe…  vatthuṃ avitakke khandhe ca vitakkañca aniccato…pe…  vipassati assādeti abhinandati, taṃ ārabbha savitakkā khandhā ca vitakko ca uppajjanti, avitakke khandhe ca vitakkañca ārabbha savitakkā khandhā ca vitakko ca uppajjanti. (3)

(119.)

4330. Savitakko ca avitakko ca dhammā savitakkassa dhammassa ārammaṇapaccayena paccayo—  savitakke khandhe ca vitakkañca ārabbha savitakkā khandhā uppajjanti. (Mūlaṃ kātabbaṃ.) Savitakke khandhe ca vitakkañca ārabbha avitakkā khandhā ca vitakko ca uppajjanti. (Mūlaṃ kātabbaṃ.) Savitakke khandhe ca vitakkañca ārabbha savitakkā khandhā ca vitakko ca uppajjanti. (3)


