---
title:  Purejāta
path: /tipitaka/38P2/13/13.5/13.5.7/13.5.7.1/13.5.7.1.1/Purejata
ref: 265627
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.5 Savitakkaduka
    link: /tipitaka/38P2/13/13.5
  - name: 13.5.7 Pañhāvāra
    link: /tipitaka/38P2/13/13.5/13.5.7
  - name: 13.5.7.1 Paccayānuloma
    link: /tipitaka/38P2/13/13.5/13.5.7/13.5.7.1
  - name: 13.5.7.1.1 Vibhaṅgavāra
    link: /tipitaka/38P2/13/13.5/13.5.7/13.5.7.1/13.5.7.1.1
prevL: /tipitaka/38P2/13/13.5/13.5.7/13.5.7.1/13.5.7.1.1/Upanissaya
upL: /tipitaka/38P2/13/13.5/13.5.7/13.5.7.1/13.5.7.1.1
nextL: /tipitaka/38P2/13/13.5/13.5.7/13.5.7.1/13.5.7.1.1/Pacchajatasevana
---

# Purejāta

### Piṭṭhiduka

### Savitakkaduka

### Pañhāvāra

### Paccayānuloma

### Vibhaṅgavāra

### Purejāta

(128.)

4353. Avitakko dhammo avitakkassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  vipassati assādeti abhinandati, taṃ ārabbha vitakko uppajjati, dibbena cakkhunā rūpaṃ passati…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu avitakkānaṃ khandhānaṃ vitakkassa ca purejātapaccayena paccayo.

4354. Avitakko dhammo savitakkassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  vipassati assādeti abhinandati, taṃ ārabbha savitakkā khandhā uppajjanti. **Vatthupurejātaṃ**—  vatthu savitakkānaṃ khandhānaṃ purejātapaccayena paccayo.

4355. Avitakko dhammo savitakkassa ca avitakkassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  vipassati, assādeti abhinandati, taṃ ārabbha savitakkā khandhā ca vitakko ca uppajjanti. **Vatthupurejātaṃ**—  vatthu savitakkānaṃ khandhānaṃ vitakkassa ca purejātapaccayena paccayo. (3)


