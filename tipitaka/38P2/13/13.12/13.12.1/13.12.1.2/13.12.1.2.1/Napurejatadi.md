
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.12 Rūpāvacaraduka](../../../../13.12.md) / [13.12.1 Paṭiccavāra](../../../13.12.1.md) / [13.12.1.2 Paccayapaccanīya](../../13.12.1.2.md) / [13.12.1.2.1 Vibhaṅgavāra](../13.12.1.2.1.md)

# Napurejātādi

* Piṭṭhiduka

* Rūpāvacaraduka

* Paṭiccavāra

* Paccayapaccanīya

* Vibhaṅgavāra

* Napurejātādi

(233.)

4591\. Rūpāvacaraṃ dhammaṃ paṭicca rūpāvacaro dhammo uppajjati napurejātapaccayā—  paṭisandhikkhaṇe rūpāvacaraṃ ekaṃ khandhaṃ paṭicca tayo khandhā…pe…  dve khandhe…pe… . Rūpāvacaraṃ dhammaṃ paṭicca narūpāvacaro dhammo uppajjati napurejātapaccayā—  rūpāvacare khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . Rūpāvacaraṃ dhammaṃ paṭicca rūpāvacaro ca narūpāvacaro ca dhammā uppajjanti napurejātapaccayā—  paṭisandhikkhaṇe rūpāvacaraṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe… . (3)

4592\. Narūpāvacaraṃ dhammaṃ paṭicca narūpāvacaro dhammo uppajjati napurejātapaccayā—  arūpe narūpāvacaraṃ ekaṃ khandhaṃ paṭicca tayo khandhā…pe…  dve khandhe…pe…  narūpāvacare khandhe paṭicca cittasamuṭṭhānaṃ rūpaṃ; paṭisandhikkhaṇe…pe…  (yāva asaññasattā, itare pañcapi pañhā, anulomaṃ kātabbaṃ) napacchājātapaccayā…  nava.

[Go to previous page (Naadhipatyādi)](Naadhipatyadi.md) / [Go to parent page (13.12.1.2.1 Vibhaṅgavāra)](../13.12.1.2.1.md) / [Go to next page (Naāsevanādi)](Naasevanadi.md)


