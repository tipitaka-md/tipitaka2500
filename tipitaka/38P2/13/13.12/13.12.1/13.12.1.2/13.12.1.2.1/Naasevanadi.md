---
title:  Naāsevanādi
path: /tipitaka/38P2/13/13.12/13.12.1/13.12.1.2/13.12.1.2.1/Naasevanadi
ref: 265683
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.12 Rūpāvacaraduka
    link: /tipitaka/38P2/13/13.12
  - name: 13.12.1 Paṭiccavāra
    link: /tipitaka/38P2/13/13.12/13.12.1
  - name: 13.12.1.2 Paccayapaccanīya
    link: /tipitaka/38P2/13/13.12/13.12.1/13.12.1.2
  - name: 13.12.1.2.1 Vibhaṅgavāra
    link: /tipitaka/38P2/13/13.12/13.12.1/13.12.1.2/13.12.1.2.1
prevL: /tipitaka/38P2/13/13.12/13.12.1/13.12.1.2/13.12.1.2.1/Napurejatadi
upL: /tipitaka/38P2/13/13.12/13.12.1/13.12.1.2/13.12.1.2.1
nextL: /tipitaka/38P2/13/13.12/13.12.1/13.12.1.2/13.12.1.2.2
---

# Naāsevanādi

### Piṭṭhiduka

### Rūpāvacaraduka

### Paṭiccavāra

### Paccayapaccanīya

### Vibhaṅgavāra

### Naāsevanādi

(234.)

4593. Rūpāvacaraṃ dhammaṃ paṭicca rūpāvacaro dhammo uppajjati naāsevanapaccayā—  vipākaṃ rūpāvacaraṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . Rūpāvacaraṃ dhammaṃ paṭicca narūpāvacaro dhammo uppajjati naāsevanapaccayā—  rūpāvacare khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . Rūpāvacaraṃ dhammaṃ paṭicca rūpāvacaro ca narūpāvacaro ca dhammā uppajjanti naāsevanapaccayā—  vipākaṃ rūpāvacaraṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (3)

4594. Narūpāvacaraṃ dhammaṃ paṭicca narūpāvacaro dhammo uppajjati naāsevanapaccayā…  tīṇi.

4595. Rūpāvacarañca narūpāvacarañca dhammaṃ paṭicca rūpāvacaro dhammo uppajjati naāsevanapaccayā (Saṃkhittaṃ. Mūlaṃ. Itarepi pañhā kātabbā)…  nakammapaccayā…  dve…pe…  nasampayuttapaccayā.

(235.)

4596. Narūpāvacaraṃ dhammaṃ paṭicca narūpāvacaro dhammo uppajjati navippayuttapaccayā—  arūpe narūpāvacaraṃ ekaṃ khandhaṃ paṭicca tayo khandhā…pe…  dve khandhe…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe…  (Saṃkhittaṃ.)


