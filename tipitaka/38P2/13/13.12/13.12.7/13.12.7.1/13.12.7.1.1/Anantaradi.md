
[Home](/) / [38P2 Dhammānuloma (1), Dukapaṭṭhānapāḷi (2)](../../../../...md) / [13 Piṭṭhiduka](../../../...md) / [13.12 Rūpāvacaraduka](../../...md) / [13.12.7 Pañhāvāra](../...md) / [13.12.7.1 Paccayānuloma](...md) / [13.12.7.1.1 Vibhaṅgavāra](../38P2/13/13.12/13.12.7/13.12.7.1/13.12.7.1.1.md)

# Anantarādi

* Piṭṭhiduka

* Rūpāvacaraduka

* Pañhāvāra

* Paccayānuloma

* Vibhaṅgavāra

* Anantarādi

(250.)

4624\. Rūpāvacaro dhammo rūpāvacarassa dhammassa anantarapaccayena paccayo—  purimā purimā rūpāvacarā khandhā pacchimānaṃ pacchimānaṃ rūpāvacarānaṃ khandhānaṃ anantarapaccayena paccayo. Rūpāvacaro dhammo narūpāvacarassa dhammassa anantarapaccayena paccayo—  rūpāvacaraṃ cuticittaṃ narūpāvacarassa upapatticittassa anantarapaccayena paccayo; rūpāvacaraṃ bhavaṅgaṃ āvajjanāya…  rūpāvacarā khandhā narūpāvacarassa vuṭṭhānassa anantarapaccayena paccayo. (2)

(251.)

4625\. Narūpāvacaro dhammo narūpāvacarassa dhammassa anantarapaccayena paccayo—  purimā purimā narūpāvacarā khandhā pacchimānaṃ pacchimānaṃ narūpāvacarānaṃ khandhānaṃ anantarapaccayena paccayo; anulomaṃ gotrabhussa…pe…  nevasaññānāsaññāyatanaṃ phalasamāpattiyā anantarapaccayena paccayo. Narūpāvacaro dhammo rūpāvacarassa dhammassa anantarapaccayena paccayo—  narūpāvacaraṃ cuticittaṃ rūpāvacarassa upapatticittassa anantarapaccayena paccayo; narūpāvacarā khandhā rūpāvacarassa vuṭṭhānassa anantarapaccayena paccayo; paṭhamassa jhānassa parikammaṃ paṭhamassa jhānassa anantarapaccayena paccayo…pe…  catutthassa jhānassa…pe…  dibbassa cakkhussa…pe…  dibbāya sotadhātuyā…pe…  iddhividhañāṇassa…pe…  cetopariyañāṇassa…pe…  pubbenivāsānussatiñāṇassa…pe…  yathākammūpagañāṇassa…pe…  anāgataṃsañāṇassa, parikammaṃ anāgataṃsañāṇassa anantarapaccayena paccayo. (2)

4626\. Samanantarapaccayena paccayo…  sahajātapaccayena paccayo…  satta…  aññamaññapaccayena paccayo…  cha…  nissayapaccayena paccayo…  satta.

[Go to previous page (Adhipati)](Adhipati.md) / [Go to parent page (13.12.7.1.1 Vibhaṅgavāra)](../38P2/13/13.12/13.12.7/13.12.7.1/13.12.7.1.1.md) / [Go to next page (Upanissaya)](Upanissaya.md)


