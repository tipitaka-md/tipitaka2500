
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [13 Piṭṭhiduka](/tipitaka/38P2/13.md) / [13.12 Rūpāvacaraduka](/tipitaka/38P2/13/13.12.md) / [13.12.7 Pañhāvāra](/tipitaka/38P2/13/13.12/13.12.7.md) / [13.12.7.1 Paccayānuloma](/tipitaka/38P2/13/13.12/13.12.7/13.12.7.1.md) / [13.12.7.1.1 Vibhaṅgavāra](/tipitaka/38P2/13/13.12/13.12.7/13.12.7.1/13.12.7.1.1.md)

# Adhipati

### Piṭṭhiduka

### Rūpāvacaraduka

### Pañhāvāra

### Paccayānuloma

### Vibhaṅgavāra

### Adhipati

(248.)

4622. Rūpāvacaro dhammo rūpāvacarassa dhammassa adhipatipaccayena paccayo. **Sahajātādhipati**—  rūpāvacarādhipati sampayuttakānaṃ khandhānaṃ adhipatipaccayena paccayo. Rūpāvacaro dhammo narūpāvacarassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  paṭhamaṃ jhānaṃ garuṃ katvā paccavekkhati, assādeti abhinandati, taṃ garuṃ katvā rāgo uppajjati, diṭṭhi uppajjati…pe…  catutthaṃ jhānaṃ…pe…  dibbaṃ cakkhuṃ…pe…  dibbaṃ sotadhātuṃ…pe…  iddhividhañāṇaṃ…pe…  cetopariyañāṇaṃ…pe…  pubbenivāsānussatiñāṇaṃ…pe…  yathākammūpagañāṇaṃ…pe…  anāgataṃsañāṇaṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati, rūpāvacare khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  rūpāvacarādhipati cittasamuṭṭhānānaṃ rūpānaṃ adhipatipaccayena paccayo. Rūpāvacaro dhammo rūpāvacarassa ca narūpāvacarassa ca dhammassa adhipatipaccayena paccayo. **Sahajātādhipati**—  rūpāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)

(249.)

4623. Narūpāvacaro dhammo narūpāvacarassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati; ariyā maggā vuṭṭhahitvā maggaṃ garuṃ katvā…pe…  phalaṃ…pe…  nibbānaṃ garuṃ katvā paccavekkhanti, nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ narūpāvacare khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati; ākāsānañcāyatanaṃ garuṃ katvā paccavekkhati…pe…  nevasaññānāsaññāyatanaṃ garuṃ katvā paccavekkhati. **Sahajātādhipati**—  narūpāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)

[Go to previous page](/tipitaka/38P2/13/13.12/13.12.7/13.12.7.1/13.12.7.1.1/Arammana.md) / [Go to parent page](/tipitaka/38P2/13/13.12/13.12.7/13.12.7.1/13.12.7.1.1.md) / [Go to next page](/tipitaka/38P2/13/13.12/13.12.7/13.12.7.1/13.12.7.1.1/Anantaradi.md)


