---
title:  Hetu
path: /tipitaka/38P2/13/13.12/13.12.3/13.12.3.1/13.12.3.1.1/Hetu
ref: 265685
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.12 Rūpāvacaraduka
    link: /tipitaka/38P2/13/13.12
  - name: 13.12.3 Paccayavāra
    link: /tipitaka/38P2/13/13.12/13.12.3
  - name: 13.12.3.1 Paccayānuloma
    link: /tipitaka/38P2/13/13.12/13.12.3/13.12.3.1
  - name: 13.12.3.1.1 Vibhaṅgavāra
    link: /tipitaka/38P2/13/13.12/13.12.3/13.12.3.1/13.12.3.1.1
prevL: /tipitaka/38P2/13/13.12/13.12.3/13.12.3.1/13.12.3.1.1
upL: /tipitaka/38P2/13/13.12/13.12.3/13.12.3.1/13.12.3.1.1
nextL: /tipitaka/38P2/13/13.12/13.12.3/13.12.3.1/13.12.3.1.2
---

# Hetu

### Piṭṭhiduka

### Rūpāvacaraduka

### Paccayavāra

### Paccayānuloma

### Vibhaṅgavāra

### Hetu

(237.)

4599. Rūpāvacaraṃ dhammaṃ paccayā rūpāvacaro dhammo uppajjati hetupaccayā…  tīṇi. (Paṭiccasadisaṃ.)

4600. Narūpāvacaraṃ dhammaṃ paccayā narūpāvacaro dhammo uppajjati hetupaccayā—  narūpāvacaraṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  (yāva ajjhattikaṃ mahābhūtaṃ) vatthuṃ paccayā narūpāvacarā khandhā. Narūpāvacaraṃ dhammaṃ paccayā rūpāvacaro dhammo uppajjati hetupaccayā—  vatthuṃ paccayā rūpāvacarā khandhā; paṭisandhikkhaṇe…pe… . Narūpāvacaraṃ dhammaṃ paccayā rūpāvacaro ca narūpāvacaro ca dhammā uppajjanti hetupaccayā—  vatthuṃ paccayā rūpāvacarā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3)

(238.)

4601. Rūpāvacarañca narūpāvacarañca dhammaṃ paccayā rūpāvacaro dhammo uppajjati hetupaccayā—  rūpāvacaraṃ ekaṃ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe… . Rūpāvacarañca narūpāvacarañca dhammaṃ paccayā narūpāvacaro dhammo uppajjati hetupaccayā—  rūpāvacare khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . Rūpāvacarañca narūpāvacarañca dhammaṃ paccayā rūpāvacaro ca narūpāvacaro ca dhammā uppajjanti hetupaccayā—  rūpāvacaraṃ ekaṃ khandhañca vatthuñca paccayā tayo khandhā…pe…  dve khandhe ca…pe…  rūpāvacare khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (3) (Saṃkhittaṃ.)


