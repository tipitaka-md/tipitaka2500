---
title:  Anantarādi
path: /tipitaka/38P2/13/13.10/13.10.7/13.10.7.1--4/13.10.7.1--4.1/Anantaradi
ref: 265656
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.10 Upekkhāsahagataduka
    link: /tipitaka/38P2/13/13.10
  - name: 13.10.7 Pañhāvāra
    link: /tipitaka/38P2/13/13.10/13.10.7
  - name: 13.10.7.1--4 Paccayānulomādi
    link: /tipitaka/38P2/13/13.10/13.10.7/13.10.7.1--4
  - name: 13.10.7.1--4.1 Vibhaṅgavāra
    link: /tipitaka/38P2/13/13.10/13.10.7/13.10.7.1--4/13.10.7.1--4.1
prevL: /tipitaka/38P2/13/13.10/13.10.7/13.10.7.1--4/13.10.7.1--4.1/Hetvadi
upL: /tipitaka/38P2/13/13.10/13.10.7/13.10.7.1--4/13.10.7.1--4.1
nextL: /tipitaka/38P2/13/13.10/13.10.7/13.10.7.1--4/13.10.7.1--4.1/Upanissaya
---

# Anantarādi

### Piṭṭhiduka

### Upekkhāsahagataduka

### Pañhāvāra

### Paccayānulomādi

### Vibhaṅgavāra

### Anantarādi

(187.)

4494. Upekkhāsahagato dhammo upekkhāsahagatassa dhammassa anantarapaccayena paccayo—  purimā purimā upekkhāsahagatā khandhā pacchimānaṃ pacchimānaṃ upekkhāsahagatānaṃ khandhānaṃ anantarapaccayena paccayo. (1)

4495. Upekkhāsahagato dhammo naupekkhāsahagatassa dhammassa anantarapaccayena paccayo—  purimā purimā upekkhāsahagatā khandhā pacchimāya pacchimāya upekkhāya anantarapaccayena paccayo; upekkhāsahagataṃ cuticittaṃ naupekkhāsahagatassa upapatticittassa…  āvajjanā naupekkhāsahagatānaṃ khandhānaṃ…  vipākamanodhātu naupekkhāsahagatāya vipākamanoviññāṇadhātuyā…  upekkhāsahagataṃ bhavaṅgaṃ naupekkhāsahagatassa bhavaṅgassa…  upekkhāsahagataṃ kusalākusalaṃ naupekkhāsahagatassa vuṭṭhānassa…  kiriyaṃ vuṭṭhānassa…  phalaṃ vuṭṭhānassa…  nirodhā vuṭṭhahantassa nevasaññānāsaññāyatanaṃ naupekkhāsahagatāya phalasamāpattiyā anantarapaccayena paccayo. (2)

4496. Upekkhāsahagato dhammo upekkhāsahagatassa ca naupekkhāsahagatassa ca dhammassa anantarapaccayena paccayo—  purimā purimā upekkhāsahagatā khandhā pacchimānaṃ pacchimānaṃ upekkhāsahagatānaṃ khandhānaṃ upekkhāya ca anantarapaccayena paccayo. (3)

(188.)

4497. Naupekkhāsahagato dhammo naupekkhāsahagatassa dhammassa anantarapaccayena paccayo—  purimā purimā upekkhā pacchimāya pacchimāya upekkhāya anantarapaccayena paccayo; purimā purimā naupekkhāsahagatā khandhā pacchimānaṃ pacchimānaṃ naupekkhāsahagatānaṃ khandhānaṃ anantarapaccayena paccayo; anulomaṃ gotrabhussa…pe…  anulomaṃ phalasamāpattiyā anantarapaccayena paccayo. (Mūlaṃ kātabbaṃ.) Purimā purimā upekkhā pacchimānaṃ pacchimānaṃ upekkhāsahagatānaṃ khandhānaṃ anantarapaccayena paccayo; naupekkhāsahagataṃ cuticittaṃ upekkhāsahagatassa upapatticittassa…  naupekkhāsahagataṃ bhavaṅgaṃ āvajjanāya…  kāyaviññāṇadhātu vipākamanodhātuyā…  naupekkhāsahagatā vipākamanoviññāṇadhātu kiriyamanoviññāṇadhātuyā…  naupekkhāsahagataṃ bhavaṅgaṃ upekkhāsahagatassa bhavaṅgassa…  naupekkhāsahagataṃ kusalākusalaṃ upekkhāsahagatassa vuṭṭhānassa…  kiriyaṃ vuṭṭhānassa…  phalaṃ vuṭṭhānassa anantarapaccayena paccayo. (2)

4498. Naupekkhāsahagato dhammo upekkhāsahagatassa ca naupekkhāsahagatassa ca dhammassa anantarapaccayena paccayo—  purimā purimā upekkhā pacchimānaṃ pacchimānaṃ upekkhāsahagatānaṃ khandhānaṃ upekkhāya ca anantarapaccayena paccayo. (3)

(189.)

4499. Upekkhāsahagato ca naupekkhāsahagato ca dhammā upekkhāsahagatassa dhammassa anantarapaccayena paccayo—  purimā purimā upekkhāsahagatā khandhā ca upekkhā ca pacchimānaṃ pacchimānaṃ upekkhāsahagatānaṃ khandhānaṃ anantarapaccayena paccayo. (Mūlaṃ kātabbaṃ.) Purimā purimā upekkhāsahagatā khandhā ca upekkhā ca pacchimāya pacchimāya upekkhāya anantarapaccayena paccayo; upekkhāsahagataṃ cuticittañca upekkhā ca naupekkhāsahagatassa upapatticittassa…  āvajjanā ca upekkhā ca naupekkhāsahagatānaṃ khandhānaṃ…  vipākamanodhātu ca upekkhā ca naupekkhāsahagatāya vipākamanoviññāṇadhātuyā…  upekkhāsahagataṃ bhavaṅgañca upekkhā ca naupekkhāsahagatassa bhavaṅgassa…  upekkhāsahagataṃ kusalākusalañca upekkhā ca naupekkhāsahagatassa vuṭṭhānassa…  kiriyañca upekkhā ca vuṭṭhānassa…  phalañca upekkhā ca vuṭṭhānassa…  nirodhā vuṭṭhahantassa nevasaññānāsaññāyatanañca upekkhā ca naupekkhāsahagatāya phalasamāpattiyā anantarapaccayena paccayo. (Mūlaṃ kātabbaṃ.) Purimā purimā upekkhāsahagatā khandhā ca upekkhā ca pacchimānaṃ pacchimānaṃ upekkhāsahagatānaṃ khandhānaṃ upekkhāya ca anantarapaccayena paccayo. (3)

4500. Samanantarapaccayena paccayo…  sahajātapaccayena paccayo…  nava…  aññamaññapaccayena paccayo…  nava…  nissayapaccayena paccayo…  nava.


