
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.10 Upekkhāsahagataduka](../../../../13.10.md) / [13.10.1 Paṭiccavāra](../../../13.10.1.md) / [13.10.1.1 Paccayānuloma](../../13.10.1.1.md) / [13.10.1.1.1 Vibhaṅgavāra](../13.10.1.1.1.md)

# Hetu

* Piṭṭhiduka

* Upekkhāsahagataduka

* Paṭiccavāra

* Paccayānuloma

* Vibhaṅgavāra

* Hetu

(177.)

4466\. Upekkhāsahagataṃ dhammaṃ paṭicca upekkhāsahagato dhammo uppajjati hetupaccayā—  upekkhāsahagataṃ ekaṃ khandhaṃ paṭicca dve khandhā, dve khandhe…pe…  paṭisandhikkhaṇe…pe…  upekkhāsahagataṃ dhammaṃ paṭicca naupekkhāsahagato dhammo uppajjati hetupaccayā—  upekkhāsahagate khandhe paṭicca upekkhā cittasamuṭṭhānañca rūpaṃ; paṭisandhikkhaṇe…pe… . Upekkhāsahagataṃ dhammaṃ paṭicca upekkhāsahagato ca naupekkhāsahagato ca dhammā uppajjanti hetupaccayā—  upekkhāsahagataṃ ekaṃ khandhaṃ paṭicca dve khandhā upekkhā ca cittasamuṭṭhānañca rūpaṃ, dve khandhe…pe…  paṭisandhikkhaṇe…pe… . (3)

4467\. Naupekkhāsahagataṃ dhammaṃ paṭicca naupekkhāsahagato dhammo uppajjati hetupaccayā—  naupekkhāsahagataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  upekkhaṃ paṭicca cittasamuṭṭhānaṃ rūpaṃ; paṭisandhikkhaṇe naupekkhāsahagataṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe…pe…  paṭisandhikkhaṇe upekkhaṃ paṭicca kaṭattārūpaṃ, khandhe paṭicca vatthu, vatthuṃ paṭicca khandhā, upekkhaṃ paṭicca vatthu, vatthuṃ paṭicca upekkhā, ekaṃ mahābhūtaṃ…pe… . (Sappītikadukasadisaṃ, anulome navapi pañhā.)

[Go to previous page (13.10.1.1.1 Vibhaṅgavāra)](../13.10.1.1.1.md) / [Go to parent page (13.10.1.1.1 Vibhaṅgavāra)](../13.10.1.1.1.md) / [Go to next page (13.10.1.1.2 Saṅkhyāvāra)](../13.10.1.1.2.md)


