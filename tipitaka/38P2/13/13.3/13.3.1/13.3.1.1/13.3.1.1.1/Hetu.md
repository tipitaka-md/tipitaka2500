
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.3 Dassanenapahātabbahetukaduka](../../../../13.3.md) / [13.3.1 Paṭiccavāra](../../../13.3.1.md) / [13.3.1.1 Paccayānuloma](../../13.3.1.1.md) / [13.3.1.1.1 Vibhaṅgavāra](../13.3.1.1.1.md)

# Hetu

* Piṭṭhiduka

* Dassanenapahātabbahetukaduka

* Paṭiccavāra

* Paccayānuloma

* Vibhaṅgavāra

* Hetu

(47.)

4167\. Dassanena pahātabbahetukaṃ dhammaṃ paṭicca dassanena pahātabbahetuko dhammo uppajjati hetupaccayā—  dassanena pahātabbahetukaṃ ekaṃ khandhaṃ paṭicca tayo khandhā…pe…  dve khandhe…pe… . (1)

4168\. Dassanena pahātabbahetukaṃ dhammaṃ paṭicca nadassanena pahātabbahetuko dhammo uppajjati hetupaccayā—  dassanena pahātabbahetuke khandhe paṭicca cittasamuṭṭhānaṃ rūpaṃ. (2)

4169\. Dassanena pahātabbahetukaṃ dhammaṃ paṭicca dassanena pahātabbahetuko ca nadassanena pahātabbahetuko ca dhammā uppajjanti hetupaccayā—  dassanena pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)

(48.)

4170\. Nadassanena pahātabbahetukaṃ dhammaṃ paṭicca nadassanena pahātabbahetuko dhammo uppajjati hetupaccayā—  nadassanena pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  vicikicchāsahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe…pe… . (Yāva ajjhattikā mahābhūtā.) (1)

4171\. Nadassanena pahātabbahetukaṃ dhammaṃ paṭicca dassanena pahātabbahetuko dhammo uppajjati hetupaccayā—  vicikicchāsahagataṃ mohaṃ paṭicca sampayuttakā khandhā. (2)

4172\. Nadassanena pahātabbahetukaṃ dhammaṃ paṭicca dassanena pahātabbahetuko ca nadassanena pahātabbahetuko ca dhammā uppajjanti hetupaccayā—  vicikicchāsahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (3)

(49.)

4173\. Dassanena pahātabbahetukañca nadassanena pahātabbahetukañca dhammaṃ paṭicca dassanena pahātabbahetuko dhammo uppajjati hetupaccayā—  vicikicchāsahagataṃ ekaṃ khandhañca mohañca paṭicca tayo khandhā…pe…  dve khandhe ca…pe… . (1)

4174\. Dassanena pahātabbahetukañca nadassanena pahātabbahetukañca dhammaṃ paṭicca nadassanena pahātabbahetuko dhammo uppajjati hetupaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ, vicikicchāsahagate khandhe ca mohañca paṭicca cittasamuṭṭhānaṃ rūpaṃ. (2)

4175\. Dassanena pahātabbahetukañca nadassanena pahātabbahetukañca dhammaṃ paṭicca dassanena pahātabbahetuko ca nadassanena pahātabbahetuko ca dhammā uppajjanti hetupaccayā—  vicikicchāsahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ…pe…  dve khandhe ca…pe… . (3)

[Go to previous page (13.3.1.1.1 Vibhaṅgavāra)](../13.3.1.1.1.md) / [Go to parent page (13.3.1.1.1 Vibhaṅgavāra)](../13.3.1.1.1.md) / [Go to next page (Ārammaṇa)](Arammana.md)


