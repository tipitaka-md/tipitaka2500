---
title:  Purejātādi
path: /tipitaka/38P2/13/13.9/13.9.7/13.9.7.1--4/13.9.7.1--4.1/Purejatadi
ref: 265648
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.9 Sukhasahagataduka
    link: /tipitaka/38P2/13/13.9
  - name: 13.9.7 Pañhāvāra
    link: /tipitaka/38P2/13/13.9/13.9.7
  - name: 13.9.7.1--4 Paccayānulomādi
    link: /tipitaka/38P2/13/13.9/13.9.7/13.9.7.1--4
  - name: 13.9.7.1--4.1 Vibhaṅgavāra
    link: /tipitaka/38P2/13/13.9/13.9.7/13.9.7.1--4/13.9.7.1--4.1
prevL: /tipitaka/38P2/13/13.9/13.9.7/13.9.7.1--4/13.9.7.1--4.1/Upanissaya
upL: /tipitaka/38P2/13/13.9/13.9.7/13.9.7.1--4/13.9.7.1--4.1
nextL: /tipitaka/38P2/13/13.9/13.9.7/13.9.7.1--4/13.9.7.1--4.1/Kammadi
---

# Purejātādi

### Piṭṭhiduka

### Sukhasahagataduka

### Pañhāvāra

### Paccayānulomādi

### Vibhaṅgavāra

### Purejātādi

(174.)

4458. Nasukhasahagato dhammo nasukhasahagatassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ nasukhasahagatena cittena aniccato…pe…  vipassati assādeti abhinandati, taṃ ārabbha nasukhasahagato rāgo uppajjati…pe…  domanassaṃ uppajjati, sukhaṃ uppajjati, dibbena cakkhunā rūpaṃ passati…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu nasukhasahagatānaṃ khandhānaṃ sukhassa ca purejātapaccayena paccayo. (1)

4459. Nasukhasahagato dhammo sukhasahagatassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ sukhasahagatena cittena aniccato…pe…  vipassati, assādeti abhinandati, taṃ ārabbha sukhasahagato rāgo uppajjati, diṭṭhi uppajjati. **Vatthupurejātaṃ**—  vatthu sukhasahagatānaṃ khandhānaṃ purejātapaccayena paccayo. (2)

4460. Nasukhasahagato dhammo sukhasahagatassa ca nasukhasahagatassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ sukhasahagatena cittena aniccato…pe…  vipassati, assādeti abhinandati, taṃ ārabbha sukhañca sampayuttakā khandhā ca uppajjanti. **Vatthupurejātaṃ**—  vatthu sukhasahagatānaṃ khandhānaṃ sukhassa ca purejātapaccayena paccayo. (3)

4461. Pacchājātapaccayena paccayo…  tīṇi…  āsevanapaccayena paccayo…  nava.


