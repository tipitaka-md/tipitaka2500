
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [13 Piṭṭhiduka](/tipitaka/38P2/13.md) / [13.15 Niyyānikaduka](/tipitaka/38P2/13/13.15.md) / [13.15.7 Pañhāvāra](/tipitaka/38P2/13/13.15/13.15.7.md) / [13.15.7.1 Paccayānuloma](/tipitaka/38P2/13/13.15/13.15.7/13.15.7.1.md) / [13.15.7.1.1 Vibhaṅgavāra](/tipitaka/38P2/13/13.15/13.15.7/13.15.7.1/13.15.7.1.1.md)

# Ārammaṇa

### Piṭṭhiduka

### Niyyānikaduka

### Pañhāvāra

### Paccayānuloma

### Vibhaṅgavāra

### Ārammaṇa

(314.)

4744. Niyyāniko dhammo aniyyānikassa dhammassa ārammaṇapaccayena paccayo—  ariyā maggā vuṭṭhahitvā maggaṃ paccavekkhanti, cetopariyañāṇena niyyānikacittasamaṅgissa cittaṃ jānāti, niyyānikā khandhā cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (1)

4745. Aniyyāniko dhammo aniyyānikassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha rāgo uppajjati…pe…  domanassaṃ uppajjati; pubbe suciṇṇāni…pe…  jhānā…pe…  ariyā phalaṃ paccavekkhanti, nibbānaṃ paccavekkhanti, nibbānaṃ gotrabhussa, vodānassa, phalassa, āvajjanāya ārammaṇapaccayena paccayo; ariyā pahīne kilese…pe…  vikkhambhite…pe…  pubbe samudāciṇṇe…pe…  cakkhuṃ…pe…  vatthuṃ aniyyānike khandhe aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, cetopariyañāṇena aniyyānikacittasamaṅgissa cittaṃ jānāti, ākāsānañcāyatanaṃ viññāṇañcāyatanassa…pe…  ākiñcaññāyatanaṃ nevasaññānāsaññāyatanassa…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  aniyyānikā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo.

4746. Aniyyāniko dhammo niyyānikassa dhammassa ārammaṇapaccayena paccayo—  nibbānaṃ maggassa ārammaṇapaccayena paccayo. (2)

[Go to previous page (Hetu)](/tipitaka/38P2/13/13.15/13.15.7/13.15.7.1/13.15.7.1.1/Hetu.md) / [Go to parent page (13.15.7.1.1 Vibhaṅgavāra)](/tipitaka/38P2/13/13.15/13.15.7/13.15.7.1/13.15.7.1.1.md) / [Go to next page (Adhipati)](/tipitaka/38P2/13/13.15/13.15.7/13.15.7.1/13.15.7.1.1/Adhipati.md)


