---
title:  Kamma
path: /tipitaka/38P2/13/13.15/13.15.7/13.15.7.1/13.15.7.1.1/Kamma
ref: 265739
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.15 Niyyānikaduka
    link: /tipitaka/38P2/13/13.15
  - name: 13.15.7 Pañhāvāra
    link: /tipitaka/38P2/13/13.15/13.15.7
  - name: 13.15.7.1 Paccayānuloma
    link: /tipitaka/38P2/13/13.15/13.15.7/13.15.7.1
  - name: 13.15.7.1.1 Vibhaṅgavāra
    link: /tipitaka/38P2/13/13.15/13.15.7/13.15.7.1/13.15.7.1.1
prevL: /tipitaka/38P2/13/13.15/13.15.7/13.15.7.1/13.15.7.1.1/Purejatadi
upL: /tipitaka/38P2/13/13.15/13.15.7/13.15.7.1/13.15.7.1.1
nextL: /tipitaka/38P2/13/13.15/13.15.7/13.15.7.1/13.15.7.1.2
---

# Kamma

### Piṭṭhiduka

### Niyyānikaduka

### Pañhāvāra

### Paccayānuloma

### Vibhaṅgavāra

### Kamma

(321.)

4755. Niyyāniko dhammo niyyānikassa dhammassa kammapaccayena paccayo—  niyyānikā cetanā sampayuttakānaṃ khandhānaṃ kammapaccayena paccayo. Niyyāniko dhammo aniyyānikassa dhammassa kammapaccayena paccayo—  sahajātā, nānākkhaṇikā. **Sahajātā**—  niyyānikā cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  niyyānikā cetanā phalassa kammapaccayena paccayo. (Mūlaṃ kātabbaṃ.) Niyyānikā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

(322.)

4756. Aniyyāniko dhammo aniyyānikassa dhammassa kammapaccayena paccayo—  sahajātā, nānākkhaṇikā. **Sahajātā** (Saṃkhittaṃ.) **Nānākkhaṇikā**—  aniyyānikā cetanā vipākānaṃ khandhānaṃ kaṭattā ca rūpānaṃ kammapaccayena paccayo…  vipākapaccayena paccayo…  ekaṃyeva…  āhārapaccayena paccayo…  cattāri…  indriyapaccayena paccayo…  cattāri…  jhānapaccayena paccayo…  cattāri…  maggapaccayena paccayo…  cattāri…  sampayuttapaccayena paccayo…  dve…  vippayuttapaccayena paccayo…  tīṇi (arūpadukasadisā kātabbā)…  atthipaccayena paccayo…  satta (arūpadukasadisā kātabbā, āmasanā nānāpadāyeva)…  natthipaccayena paccayo…  tīṇi…  vigatapaccayena paccayo…  tīṇi…  avigatapaccayena paccayo…  satta.


