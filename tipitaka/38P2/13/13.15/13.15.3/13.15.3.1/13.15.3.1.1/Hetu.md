---
title:  Hetu
path: /tipitaka/38P2/13/13.15/13.15.3/13.15.3.1/13.15.3.1.1/Hetu
ref: 265728
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.15 Niyyānikaduka
    link: /tipitaka/38P2/13/13.15
  - name: 13.15.3 Paccayavāra
    link: /tipitaka/38P2/13/13.15/13.15.3
  - name: 13.15.3.1 Paccayānuloma
    link: /tipitaka/38P2/13/13.15/13.15.3/13.15.3.1
  - name: 13.15.3.1.1 Vibhaṅgavāra
    link: /tipitaka/38P2/13/13.15/13.15.3/13.15.3.1/13.15.3.1.1
prevL: /tipitaka/38P2/13/13.15/13.15.3/13.15.3.1/13.15.3.1.1
upL: /tipitaka/38P2/13/13.15/13.15.3/13.15.3.1/13.15.3.1.1
nextL: /tipitaka/38P2/13/13.15/13.15.3/13.15.3.1/13.15.3.1.2
---

# Hetu

### Piṭṭhiduka

### Niyyānikaduka

### Paccayavāra

### Paccayānuloma

### Vibhaṅgavāra

### Hetu

(306.)

4726. Niyyānikaṃ dhammaṃ paccayā niyyāniko dhammo uppajjati hetupaccayā…  tīṇi. (Paṭiccasadisā.)

4727. Aniyyānikaṃ dhammaṃ paccayā aniyyāniko dhammo uppajjati hetupaccayā—  aniyyānikaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  (yāva ajjhattikā mahābhūtā) vatthuṃ paccayā aniyyānikā khandhā. Aniyyānikaṃ dhammaṃ paccayā niyyāniko dhammo uppajjati hetupaccayā—  vatthuṃ paccayā niyyānikā khandhā. Aniyyānikaṃ dhammaṃ paccayā niyyāniko ca aniyyāniko ca dhammā uppajjanti hetupaccayā—  vatthuṃ paccayā niyyānikā khandhā, mahābhūte paccayā cittasamuṭṭhānaṃ rūpaṃ. (3)

(307.)

4728. Niyyānikañca aniyyānikañca dhammaṃ paccayā niyyāniko dhammo uppajjati hetupaccayā—  niyyānikaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . Niyyānikañca aniyyānikañca dhammaṃ paccayā aniyyāniko dhammo uppajjati hetupaccayā—  niyyānike khandhe ca mahābhūte ca paccayā cittasamuṭṭhānaṃ rūpaṃ. Niyyānikañca aniyyānikañca dhammaṃ paccayā niyyāniko ca aniyyāniko ca dhammā uppajjanti hetupaccayā—  niyyānikaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  niyyānike khandhe ca mahābhūte ca paccayā cittasamuṭṭhānaṃ rūpaṃ. (3)


