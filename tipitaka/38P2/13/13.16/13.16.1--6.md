---
title: 13.16.1--6 Paṭiccādivāra
path: /tipitaka/38P2/13/13.16/13.16.1--6
ref: 259545
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.16 Niyataduka
    link: /tipitaka/38P2/13/13.16
prevL: /tipitaka/38P2/13/13.16
upL: /tipitaka/38P2/13/13.16
nextL: /tipitaka/38P2/13/13.16/13.16.7
---

# 13.16.1--6 Paṭiccādivāra

### Piṭṭhiduka

### Niyataduka

### Paṭiccādivāra

(329.)

4766. Niyataṃ dhammaṃ paṭicca niyato dhammo uppajjati hetupaccayā—  niyataṃ ekaṃ khandhaṃ paṭicca tayo khandhā…pe…  dve khandhe…pe… . Niyataṃ dhammaṃ paṭicca aniyato dhammo uppajjati hetupaccayā—  niyate khandhe paṭicca cittasamuṭṭhānaṃ rūpaṃ. (Saṃkhittaṃ. Pañcapi pañhā kātabbā. Yathā niyyānikadukaṃ evaṃ paṭiccavāropi sahajātavāropi paccayavāropi nissayavāropi saṃsaṭṭhavāropi sampayuttavāropi kātabbā, ninnānākaraṇaṃ āmasanaṃ nānaṃ.)


