---
title:  Upanissaya
path: /tipitaka/38P2/13/13.4/13.4.7/13.4.7.1--4/13.4.7.1--4.1/Upanissaya
ref: 265613
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.4 Bhāvanāyapahātabbahetukaduka
    link: /tipitaka/38P2/13/13.4
  - name: 13.4.7 Pañhāvāra
    link: /tipitaka/38P2/13/13.4/13.4.7
  - name: 13.4.7.1--4 Paccayānulomādi
    link: /tipitaka/38P2/13/13.4/13.4.7/13.4.7.1--4
  - name: 13.4.7.1--4.1 Vibhaṅgavāra
    link: /tipitaka/38P2/13/13.4/13.4.7/13.4.7.1--4/13.4.7.1--4.1
prevL: /tipitaka/38P2/13/13.4/13.4.7/13.4.7.1--4/13.4.7.1--4.1/Adhipatyadi
upL: /tipitaka/38P2/13/13.4/13.4.7/13.4.7.1--4/13.4.7.1--4.1
nextL: /tipitaka/38P2/13/13.4/13.4.7/13.4.7.1--4/13.4.7.1--4.1/Purejatadi
---

# Upanissaya

### Piṭṭhiduka

### Bhāvanāyapahātabbahetukaduka

### Pañhāvāra

### Paccayānulomādi

### Vibhaṅgavāra

### Upanissaya

(99.)

4279. Bhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  bhāvanāya pahātabbahetukā khandhā bhāvanāya pahātabbahetukānaṃ khandhānaṃ upanissayapaccayena paccayo. (Mūlaṃ kātabbaṃ.) Bhāvanāya pahātabbahetukā khandhā nabhāvanāya pahātabbahetukānaṃ khandhānaṃ mohassa ca upanissayapaccayena paccayo; sakabhaṇḍe chandarāgo parabhaṇḍe chandarāgassa upanissayapaccayena paccayo; sakapariggahe chandarāgo parapariggahe chandarāgassa upanissayapaccayena paccayo. (Mūlaṃ kātabbaṃ.) Bhāvanāya pahātabbahetukā khandhā uddhaccasahagatānaṃ khandhānaṃ mohassa ca upanissayapaccayena paccayo. (3)

(100.)

4280. Nabhāvanāya pahātabbahetuko dhammo nabhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti, diṭṭhiṃ gaṇhāti; sīlaṃ…pe…  paññaṃ…  nabhāvanāya pahātabbahetukaṃ rāgaṃ…  dosaṃ…  mohaṃ…  diṭṭhiṃ…  patthanaṃ…  kāyikaṃ sukhaṃ…  kāyikaṃ dukkhaṃ…pe…  senāsanaṃ upanissāya dānaṃ deti…pe…  pāṇaṃ hanati…pe…  saṃghaṃ bhindati; saddhā…pe…  senāsanaṃ saddhāya…pe…  paññāya…  nabhāvanāya pahātabbahetukassa rāgassa…  dosassa…  mohassa…  diṭṭhiyā…  patthanāya…  kāyikassa sukhassa…pe…  phalasamāpattiyā upanissayapaccayena paccayo. (1)

4281. Nabhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya mānaṃ jappeti…pe…  saddhā…pe…  senāsanaṃ bhāvanāya pahātabbahetukassa rāgassa…  dosassa…  mohassa…  mānassa…  patthanāya upanissayapaccayena paccayo. (2)

4282. Nabhāvanāya pahātabbahetuko dhammo bhāvanāya pahātabbahetukassa ca nabhāvanāya pahātabbahetukassa ca dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhā…pe…  paññā…  kāyikaṃ sukhaṃ…pe…  senāsanaṃ uddhaccasahagatānaṃ khandhānaṃ mohassa ca upanissayapaccayena paccayo. (Ghaṭanūpanissayāpi tīṇipi kātabbā.) (3)


