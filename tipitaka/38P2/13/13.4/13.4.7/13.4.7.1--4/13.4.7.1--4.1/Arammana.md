---
title:  Ārammaṇa
path: /tipitaka/38P2/13/13.4/13.4.7/13.4.7.1--4/13.4.7.1--4.1/Arammana
ref: 265611
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.4 Bhāvanāyapahātabbahetukaduka
    link: /tipitaka/38P2/13/13.4
  - name: 13.4.7 Pañhāvāra
    link: /tipitaka/38P2/13/13.4/13.4.7
  - name: 13.4.7.1--4 Paccayānulomādi
    link: /tipitaka/38P2/13/13.4/13.4.7/13.4.7.1--4
  - name: 13.4.7.1--4.1 Vibhaṅgavāra
    link: /tipitaka/38P2/13/13.4/13.4.7/13.4.7.1--4/13.4.7.1--4.1
prevL: /tipitaka/38P2/13/13.4/13.4.7/13.4.7.1--4/13.4.7.1--4.1/Hetu
upL: /tipitaka/38P2/13/13.4/13.4.7/13.4.7.1--4/13.4.7.1--4.1
nextL: /tipitaka/38P2/13/13.4/13.4.7/13.4.7.1--4/13.4.7.1--4.1/Adhipatyadi
---

# Ārammaṇa

### Piṭṭhiduka

### Bhāvanāyapahātabbahetukaduka

### Pañhāvāra

### Paccayānulomādi

### Vibhaṅgavāra

### Ārammaṇa

(95.)

4269. Bhāvanāya pahātabbahetuko dhammo bhāvanāya pahātabbahetukassa dhammassa ārammaṇapaccayena paccayo…  tīṇi. (Ārabbha dassanena pahātabbahetukadukasadisā.)

(96.)

4270. Nabhāvanāya pahātabbahetuko dhammo nabhāvanāya pahātabbahetukassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha nabhāvanāya pahātabbahetuko rāgo uppajjati, diṭṭhi…pe…  vicikicchā…pe…  nabhāvanāya pahātabbahetukaṃ domanassaṃ uppajjati, pubbe suciṇṇāni…pe…  jhānā…pe…  ariyā maggā…pe…  phalassa, āvajjanāya ārammaṇapaccayena paccayo; ariyā nabhāvanāya pahātabbahetuke pahīne kilese…pe…  pubbe samudāciṇṇe…pe…  cakkhuṃ…pe…  vatthuṃ nabhāvanāya pahātabbahetuke khandhe ca mohañca aniccato…pe…  vipassati assādeti abhinandati, taṃ ārabbha nabhāvanāya pahātabbahetuko rāgo uppajjati, diṭṭhi…pe…  vicikicchā…pe…  nabhāvanāya pahātabbahetukaṃ domanassaṃ uppajjati; dibbena cakkhunā rūpaṃ passati…pe…  anāgataṃsañāṇassa, āvajjanāya, mohassa ca ārammaṇapaccayena paccayo. (1)

4271. Nabhāvanāya pahātabbahetuko dhammo bhāvanāya pahātabbahetukassa dhammassa ārammaṇapaccayena paccayo—  dānaṃ…pe…  sīlaṃ…pe…  jhānaṃ…pe…  cakkhuṃ…pe…  vatthuṃ nabhāvanāya pahātabbahetuke khandhe ca mohañca assādeti abhinandati, taṃ ārabbha bhāvanāya pahātabbahetuko rāgo uppajjati, uddhaccaṃ…pe…  bhāvanāya pahātabbahetukaṃ domanassaṃ uppajjati. (2)

4272. Nabhāvanāya pahātabbahetuko dhammo bhāvanāya pahātabbahetukassa ca nabhāvanāya pahātabbahetukassa ca dhammassa ārammaṇapaccayena paccayo—  cakkhuṃ…pe…  vatthuṃ nabhāvanāya pahātabbahetuke khandhe ca mohañca ārabbha uddhaccasahagatā khandhā ca moho ca uppajjanti. (Ghaṭanārammaṇā tīṇipi kātabbā.) (3)


