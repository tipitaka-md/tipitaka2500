---
title:  Ārammaṇa
path: /tipitaka/38P2/13/13.2/13.2.7/13.2.7.1--4/13.2.7.1--4.1/Arammana
ref: 265583
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.2 Bhāvanāyapahātabbaduka
    link: /tipitaka/38P2/13/13.2
  - name: 13.2.7 Pañhāvāra
    link: /tipitaka/38P2/13/13.2/13.2.7
  - name: 13.2.7.1--4 Paccayānulomādi
    link: /tipitaka/38P2/13/13.2/13.2.7/13.2.7.1--4
  - name: 13.2.7.1--4.1 Vibhaṅgavāra
    link: /tipitaka/38P2/13/13.2/13.2.7/13.2.7.1--4/13.2.7.1--4.1
prevL: /tipitaka/38P2/13/13.2/13.2.7/13.2.7.1--4/13.2.7.1--4.1/Hetu
upL: /tipitaka/38P2/13/13.2/13.2.7/13.2.7.1--4/13.2.7.1--4.1
nextL: /tipitaka/38P2/13/13.2/13.2.7/13.2.7.1--4/13.2.7.1--4.1/Adhipati
---

# Ārammaṇa

### Piṭṭhiduka

### Bhāvanāyapahātabbaduka

### Pañhāvāra

### Paccayānulomādi

### Vibhaṅgavāra

### Ārammaṇa

(37.)

4146. Bhāvanāya pahātabbo dhammo bhāvanāya pahātabbassa dhammassa ārammaṇapaccayena paccayo—  bhāvanāya pahātabbaṃ rāgaṃ assādeti abhinandati, taṃ ārabbha bhāvanāya pahātabbo rāgo uppajjati, uddhaccaṃ uppajjati; bhāvanāya pahātabbaṃ domanassaṃ uppajjati; uddhaccaṃ ārabbha uddhaccaṃ uppajjati, bhāvanāya pahātabbaṃ domanassaṃ uppajjati; bhāvanāya pahātabbaṃ domanassaṃ ārabbha bhāvanāya pahātabbaṃ domanassaṃ uppajjati, uddhaccaṃ uppajjati. (1)

4147. Bhāvanāya pahātabbo dhammo nabhāvanāya pahātabbassa dhammassa ārammaṇapaccayena paccayo—  ariyā bhāvanāya pahātabbe pahīne kilese…pe…  vikkhambhite kilese…pe…  pubbe samudāciṇṇe…pe…  bhāvanāya pahātabbe khandhe aniccato…pe…  vipassati assādeti abhinandati, taṃ ārabbha nabhāvanāya pahātabbo rāgo uppajjati, diṭṭhi…pe…  vicikicchā…pe…  nabhāvanāya pahātabbaṃ domanassaṃ uppajjati; cetopariyañāṇena bhāvanāya pahātabbacittasamaṅgissa cittaṃ jānāti, bhāvanāya pahātabbā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)

(38.)

4148. Nabhāvanāya pahātabbo dhammo nabhāvanāya pahātabbassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha nabhāvanāya pahātabbo rāgo uppajjati, diṭṭhi…pe…  vicikicchā…pe…  nabhāvanāya pahātabbaṃ domanassaṃ uppajjati, pubbe…pe…  jhānā…pe…  ariyā maggā vuṭṭhahitvā…pe…  phalassa, āvajjanāya ārammaṇapaccayena paccayo; ariyā nabhāvanāya pahātabbe pahīne kilese…pe…  cakkhuṃ…pe…  vatthuṃ nabhāvanāya pahātabbe khandhe aniccato…pe…  vipassati assādeti abhinandati, taṃ ārabbha nabhāvanāya pahātabbo rāgo uppajjati, diṭṭhi…pe…  vicikicchā…pe…  nabhāvanāya pahātabbaṃ domanassaṃ uppajjati; dibbena cakkhunā rūpaṃ passati…pe…  yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)

4149. Nabhāvanāya pahātabbo dhammo bhāvanāya pahātabbassa dhammassa ārammaṇapaccayena paccayo—  dānaṃ…pe…  sīlaṃ…pe…  jhānaṃ…pe…  cakkhuṃ…pe…  vatthuṃ nabhāvanāya pahātabbe khandhe assādeti abhinandati, taṃ ārabbha bhāvanāya pahātabbo rāgo uppajjati, uddhaccaṃ uppajjati, bhāvanāya pahātabbaṃ domanassaṃ uppajjati. (2)


