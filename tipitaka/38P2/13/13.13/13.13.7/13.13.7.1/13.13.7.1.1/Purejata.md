---
title:  Purejāta
path: /tipitaka/38P2/13/13.13/13.13.7/13.13.7.1/13.13.7.1.1/Purejata
ref: 265716
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.13 Arūpāvacaraduka
    link: /tipitaka/38P2/13/13.13
  - name: 13.13.7 Pañhāvāra
    link: /tipitaka/38P2/13/13.13/13.13.7
  - name: 13.13.7.1 Paccayānuloma
    link: /tipitaka/38P2/13/13.13/13.13.7/13.13.7.1
  - name: 13.13.7.1.1 Vibhaṅgavāra
    link: /tipitaka/38P2/13/13.13/13.13.7/13.13.7.1/13.13.7.1.1
prevL: /tipitaka/38P2/13/13.13/13.13.7/13.13.7.1/13.13.7.1.1/Upanissaya
upL: /tipitaka/38P2/13/13.13/13.13.7/13.13.7.1/13.13.7.1.1
nextL: /tipitaka/38P2/13/13.13/13.13.7/13.13.7.1/13.13.7.1.1/Kamma
---

# Purejāta

### Piṭṭhiduka

### Arūpāvacaraduka

### Pañhāvāra

### Paccayānuloma

### Vibhaṅgavāra

### Purejāta

(287.)

4691. Naarūpāvacaro dhammo naarūpāvacarassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu naarūpāvacarānaṃ khandhānaṃ purejātapaccayena paccayo. Naarūpāvacaro dhammo arūpāvacarassa dhammassa purejātapaccayena paccayo. **Vatthupurejātaṃ**—  vatthu arūpāvacarānaṃ khandhānaṃ purejātapaccayena paccayo. (2)

4692. Pacchājātapaccayena paccayo…  dve…  āsevanapaccayena paccayo…  tīṇi.


