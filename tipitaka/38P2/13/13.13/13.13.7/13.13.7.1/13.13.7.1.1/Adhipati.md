
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [13 Piṭṭhiduka](/tipitaka/38P2/13.md) / [13.13 Arūpāvacaraduka](/tipitaka/38P2/13/13.13.md) / [13.13.7 Pañhāvāra](/tipitaka/38P2/13/13.13/13.13.7.md) / [13.13.7.1 Paccayānuloma](/tipitaka/38P2/13/13.13/13.13.7/13.13.7.1.md) / [13.13.7.1.1 Vibhaṅgavāra](/tipitaka/38P2/13/13.13/13.13.7/13.13.7.1/13.13.7.1.1.md)

# Adhipati

### Piṭṭhiduka

### Arūpāvacaraduka

### Pañhāvāra

### Paccayānuloma

### Vibhaṅgavāra

### Adhipati

(281.)

4683\. Arūpāvacaro dhammo arūpāvacarassa dhammassa adhipatipaccayena paccayo. **Sahajātādhipati**—  arūpāvacarādhipati sampayuttakānaṃ khandhānaṃ adhipatipaccayena paccayo. Arūpāvacaro dhammo naarūpāvacarassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  ākāsānañcāyatanaṃ garuṃ katvā paccavekkhati…pe…  nevasaññānāsaññāyatanaṃ garuṃ katvā paccavekkhati, arūpāvacare khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  arūpāvacarādhipati cittasamuṭṭhānānaṃ rūpānaṃ adhipatipaccayena paccayo. (Mūlaṃ kātabbaṃ.) Arūpāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)

(282.)

4684\. Naarūpāvacaro dhammo naarūpāvacarassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati; pubbe suciṇṇāni…pe…  jhānā…pe…  ariyā maggā vuṭṭhahitvā maggaṃ garuṃ katvā paccavekkhanti, phalaṃ…pe…  nibbānaṃ garuṃ katvā paccavekkhanti, nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ naarūpāvacare khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  naarūpāvacarādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)

[Go to previous page (Ārammaṇa)](/tipitaka/38P2/13/13.13/13.13.7/13.13.7.1/13.13.7.1.1/Arammana.md) / [Go to parent page (13.13.7.1.1 Vibhaṅgavāra)](/tipitaka/38P2/13/13.13/13.13.7/13.13.7.1/13.13.7.1.1.md) / [Go to next page (Anantarādi)](/tipitaka/38P2/13/13.13/13.13.7/13.13.7.1/13.13.7.1.1/Anantaradi.md)


