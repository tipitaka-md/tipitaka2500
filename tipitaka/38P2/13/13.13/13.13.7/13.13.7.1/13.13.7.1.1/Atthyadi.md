---
title:  Atthyādi
path: /tipitaka/38P2/13/13.13/13.13.7/13.13.7.1/13.13.7.1.1/Atthyadi
ref: 265720
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.13 Arūpāvacaraduka
    link: /tipitaka/38P2/13/13.13
  - name: 13.13.7 Pañhāvāra
    link: /tipitaka/38P2/13/13.13/13.13.7
  - name: 13.13.7.1 Paccayānuloma
    link: /tipitaka/38P2/13/13.13/13.13.7/13.13.7.1
  - name: 13.13.7.1.1 Vibhaṅgavāra
    link: /tipitaka/38P2/13/13.13/13.13.7/13.13.7.1/13.13.7.1.1
prevL: /tipitaka/38P2/13/13.13/13.13.7/13.13.7.1/13.13.7.1.1/Vippayutta
upL: /tipitaka/38P2/13/13.13/13.13.7/13.13.7.1/13.13.7.1.1
nextL: /tipitaka/38P2/13/13.13/13.13.7/13.13.7.1/13.13.7.1.2
---

# Atthyādi

### Piṭṭhiduka

### Arūpāvacaraduka

### Pañhāvāra

### Paccayānuloma

### Vibhaṅgavāra

### Atthyādi

(291.)

4699. Arūpāvacaro dhammo arūpāvacarassa dhammassa atthipaccayena paccayo—  sahajātaṃ…pe… . Arūpāvacaro dhammo naarūpāvacarassa dhammassa atthipaccayena paccayo—  sahajātaṃ, pacchājātaṃ…pe… . Arūpāvacaro dhammo arūpāvacarassa ca naarūpāvacarassa ca dhammassa atthipaccayena paccayo—  sahajātaṃ. (Saṃkhittaṃ.) (3)

4700. Naarūpāvacaro dhammo naarūpāvacarassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) Naarūpāvacaro dhammo arūpāvacarassa dhammassa atthipaccayena paccayo. **Purejātaṃ**—  vatthu arūpāvacarānaṃ khandhānaṃ atthipaccayena paccayo. (2)

(292.)

4701. Arūpāvacaro ca naarūpāvacaro ca dhammā arūpāvacarassa dhammassa atthipaccayena paccayo—  sahajātaṃ, purejātaṃ. **Sahajāto**—  arūpāvacaro eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe… . Arūpāvacaro ca naarūpāvacaro ca dhammā naarūpāvacarassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. **Sahajātā**—  arūpāvacarā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. **Pacchājātā**—  arūpāvacarā khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—  arūpāvacarā khandhā ca rūpajīvitindriyañca kaṭattārūpānaṃ atthipaccayena paccayo. (2)

4702. Natthipaccayena paccayo…  vigatapaccayena paccayo…  avigatapaccayena paccayo.


