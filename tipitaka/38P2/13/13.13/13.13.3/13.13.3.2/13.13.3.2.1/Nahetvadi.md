---
title:  Nahetvādi
path: /tipitaka/38P2/13/13.13/13.13.3/13.13.3.2/13.13.3.2.1/Nahetvadi
ref: 265709
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.13 Arūpāvacaraduka
    link: /tipitaka/38P2/13/13.13
  - name: 13.13.3 Paccayavāra
    link: /tipitaka/38P2/13/13.13/13.13.3
  - name: 13.13.3.2 Paccayapaccanīya
    link: /tipitaka/38P2/13/13.13/13.13.3/13.13.3.2
  - name: 13.13.3.2.1 Vibhaṅgavāra
    link: /tipitaka/38P2/13/13.13/13.13.3/13.13.3.2/13.13.3.2.1
prevL: /tipitaka/38P2/13/13.13/13.13.3/13.13.3.2/13.13.3.2.1
upL: /tipitaka/38P2/13/13.13/13.13.3/13.13.3.2/13.13.3.2.1
nextL: /tipitaka/38P2/13/13.13/13.13.3/13.13.3.2/13.13.3.2.2
---

# Nahetvādi

### Piṭṭhiduka

### Arūpāvacaraduka

### Paccayavāra

### Paccayapaccanīya

### Vibhaṅgavāra

### Nahetvādi

(276.)

4669. Naarūpāvacaraṃ dhammaṃ paccayā naarūpāvacaro dhammo uppajjati nahetupaccayā—  ahetukaṃ naarūpāvacaraṃ ekaṃ khandhaṃ…pe…  (yāva asaññasattā) cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā naarūpāvacarā khandhā, vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) Naārammaṇapaccayā…  tīṇi.

4670. Arūpāvacaraṃ dhammaṃ paccayā arūpāvacaro dhammo uppajjati naadhipatipaccayā—  arūpāvacare khandhe paccayā arūpāvacarādhipati, vipākaṃ arūpāvacaraṃ ekaṃ khandhaṃ…pe…  paṭisandhikkhaṇe…pe… . (1)

4671. Naarūpāvacaraṃ dhammaṃ paccayā naarūpāvacaro dhammo uppajjati naadhipatipaccayā—  naarūpāvacaraṃ ekaṃ khandhaṃ…pe…  paṭisandhikkhaṇe…pe…  (yāva asaññasattā) cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā naarūpāvacarā khandhā. (1)


