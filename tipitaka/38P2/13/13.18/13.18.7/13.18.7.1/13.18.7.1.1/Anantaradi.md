
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.18 Saraṇaduka](../../../../13.18.md) / [13.18.7 Pañhāvāra](../../../13.18.7.md) / [13.18.7.1 Paccayānuloma](../../13.18.7.1.md) / [13.18.7.1.1 Vibhaṅgavāra](../13.18.7.1.1.md)

# Anantarādi

* Piṭṭhiduka

* Saraṇaduka

* Pañhāvāra

* Paccayānuloma

* Vibhaṅgavāra

* Anantarādi

(354.)

4818\. Saraṇo dhammo saraṇassa dhammassa anantarapaccayena paccayo—  purimā purimā saraṇā khandhā pacchimānaṃ pacchimānaṃ saraṇānaṃ khandhānaṃ anantarapaccayena paccayo. Saraṇo dhammo araṇassa dhammassa anantarapaccayena paccayo—  saraṇā khandhā vuṭṭhānassa anantarapaccayena paccayo. (2)

(355.)

4819\. Araṇo dhammo araṇassa dhammassa anantarapaccayena paccayo—  purimā purimā araṇā khandhā pacchimānaṃ pacchimānaṃ araṇānaṃ khandhānaṃ anantarapaccayena paccayo; anulomaṃ gotrabhussa…pe…  phalasamāpattiyā anantarapaccayena paccayo. Araṇo dhammo saraṇassa dhammassa anantarapaccayena paccayo—  āvajjanā saraṇānaṃ khandhānaṃ anantarapaccayena paccayo. (2)

4820\. Samanantarapaccayena paccayo…  sahajātapaccayena paccayo…  pañca…  aññamaññapaccayena paccayo…  dve…  nissayapaccayena paccayo…  satta.

[Go to previous page (Adhipati)](Adhipati.md) / [Go to parent page (13.18.7.1.1 Vibhaṅgavāra)](../13.18.7.1.1.md) / [Go to next page (Upanissaya)](Upanissaya.md)


