---
title:  Upanissaya
path: /tipitaka/38P2/13/13.18/13.18.7/13.18.7.1/13.18.7.1.1/Upanissaya
ref: 265755
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.18 Saraṇaduka
    link: /tipitaka/38P2/13/13.18
  - name: 13.18.7 Pañhāvāra
    link: /tipitaka/38P2/13/13.18/13.18.7
  - name: 13.18.7.1 Paccayānuloma
    link: /tipitaka/38P2/13/13.18/13.18.7/13.18.7.1
  - name: 13.18.7.1.1 Vibhaṅgavāra
    link: /tipitaka/38P2/13/13.18/13.18.7/13.18.7.1/13.18.7.1.1
prevL: /tipitaka/38P2/13/13.18/13.18.7/13.18.7.1/13.18.7.1.1/Anantaradi
upL: /tipitaka/38P2/13/13.18/13.18.7/13.18.7.1/13.18.7.1.1
nextL: /tipitaka/38P2/13/13.18/13.18.7/13.18.7.1/13.18.7.1.1/Purejatadi
---

# Upanissaya

### Piṭṭhiduka

### Saraṇaduka

### Pañhāvāra

### Paccayānuloma

### Vibhaṅgavāra

### Upanissaya

(356.)

4821. Saraṇo dhammo saraṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  rāgaṃ upanissāya pāṇaṃ hanati…pe…  saṃghaṃ bhindati; dosaṃ…pe…  patthanaṃ upanissāya pāṇaṃ hanati…pe…  saṃghaṃ bhindati, rāgo…pe…  patthanā rāgassa…pe…  patthanāya upanissayapaccayena paccayo. Saraṇo dhammo araṇassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  rāgaṃ upanissāya dānaṃ deti, sīlaṃ…pe…  uposathakammaṃ karoti, jhānaṃ uppādeti, vipassanaṃ…pe…  maggaṃ…pe…  abhiññaṃ…pe…  samāpattiṃ uppādeti; dosaṃ…pe…  patthanaṃ upanissāya dānaṃ deti…pe…  samāpattiṃ uppādeti, rāgo…pe…  patthanā saddhāya…pe…  paññāya…  kāyikassa sukhassa…  kāyikassa dukkhassa…  maggassa…  phalasamāpattiyā upanissayapaccayena paccayo. (2)

(357.)

4822. Araṇo dhammo araṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti; sīlaṃ…pe…  paññaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ uppādeti; saddhā…pe…  senāsanaṃ saddhāya…pe…  paññāya…  kāyikassa sukhassa…  kāyikassa dukkhassa…  maggassa…  phalasamāpattiyā upanissayapaccayena paccayo. (1)

4823. Araṇo dhammo saraṇassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya mānaṃ jappeti, diṭṭhiṃ gaṇhāti; sīlaṃ…pe…  senāsanaṃ upanissāya pāṇaṃ hanati…pe…  saṃghaṃ bhindati; saddhā…pe…  senāsanaṃ rāgassa…pe…  patthanāya upanissayapaccayena paccayo. (2)


