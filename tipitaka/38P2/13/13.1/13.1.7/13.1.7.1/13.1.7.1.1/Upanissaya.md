---
title:  Upanissaya
path: /tipitaka/38P2/13/13.1/13.1.7/13.1.7.1/13.1.7.1.1/Upanissaya
ref: 265573
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.1 Dassanenapahātabbaduka
    link: /tipitaka/38P2/13/13.1
  - name: 13.1.7 Pañhāvāra
    link: /tipitaka/38P2/13/13.1/13.1.7
  - name: 13.1.7.1 Paccayānuloma
    link: /tipitaka/38P2/13/13.1/13.1.7/13.1.7.1
  - name: 13.1.7.1.1 Vibhaṅgavāra
    link: /tipitaka/38P2/13/13.1/13.1.7/13.1.7.1/13.1.7.1.1
prevL: /tipitaka/38P2/13/13.1/13.1.7/13.1.7.1/13.1.7.1.1/Anantara
upL: /tipitaka/38P2/13/13.1/13.1.7/13.1.7.1/13.1.7.1.1
nextL: /tipitaka/38P2/13/13.1/13.1.7/13.1.7.1/13.1.7.1.1/Purejata
---

# Upanissaya

### Piṭṭhiduka

### Dassanenapahātabbaduka

### Pañhāvāra

### Paccayānuloma

### Vibhaṅgavāra

### Upanissaya

(19.)

4103. Dassanena pahātabbo dhammo dassanena pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  dassanena pahātabbaṃ rāgaṃ upanissāya pāṇaṃ hanati…pe…  saṃghaṃ bhindati; dassanena pahātabbaṃ dosaṃ…  mohaṃ…  diṭṭhiṃ…  patthanaṃ upanissāya pāṇaṃ hanati…pe…  saṃghaṃ bhindati; dassanena pahātabbo rāgo…pe…  patthanā dassanena pahātabbassa rāgassa…pe…  patthanāya upanissayapaccayena paccayo. (1)

4104. Dassanena pahātabbo dhammo nadassanena pahātabbassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  dassanena pahātabbaṃ rāgaṃ upanissāya dānaṃ deti…pe…  samāpattiṃ uppādeti dassanena pahātabbaṃ dosaṃ…  mohaṃ…  diṭṭhiṃ…  patthanaṃ upanissāya dānaṃ deti…pe…  samāpattiṃ uppādeti; dassanena pahātabbo rāgo…pe…  patthanā saddhāya…pe…  paññāya…  nadassanena pahātabbassa rāgassa…  dosassa…  mohassa…  mānassa…  patthanāya…  kāyikassa sukhassa…pe…  phalasamāpattiyā upanissayapaccayena paccayo. (2)

(20.)

4105. Nadassanena pahātabbo dhammo nadassanena pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti, mānaṃ jappeti; sīlaṃ…pe…  paññaṃ, nadassanena pahātabbaṃ rāgaṃ…  dosaṃ…  mohaṃ…  mānaṃ…  patthanaṃ…  kāyikaṃ sukhaṃ…pe…  senāsanaṃ upanissāya dānaṃ deti…pe…  samāpattiṃ uppādeti, mānaṃ jappeti; saddhā…pe…  paññā, nadassanena pahātabbo rāgo…pe…  patthanā…  kāyikaṃ sukhaṃ…pe…  senāsanaṃ saddhāya…pe…  paññāya nadassanena pahātabbassa rāgassa…pe…  patthanāya…  kāyikassa sukhassa…  kāyikassa dukkhassa…  maggassa, phalasamāpattiyā upanissayapaccayena paccayo. (2)

4106. Nadassanena pahātabbo dhammo dassanena pahātabbassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya diṭṭhiṃ gaṇhāti; sīlaṃ…pe…  paññaṃ upanissāya diṭṭhiṃ gaṇhāti, nadassanena pahātabbaṃ rāgaṃ…  dosaṃ…  mohaṃ…  mānaṃ…  patthanaṃ…  kāyikaṃ sukhaṃ…pe…  senāsanaṃ upanissāya pāṇaṃ hanati…pe…  saṃghaṃ bhindati; saddhā…pe…  senāsanaṃ dassanena pahātabbassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. (2)


