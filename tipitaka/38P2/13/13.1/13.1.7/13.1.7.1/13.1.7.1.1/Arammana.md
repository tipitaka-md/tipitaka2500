---
title:  Ārammaṇa
path: /tipitaka/38P2/13/13.1/13.1.7/13.1.7.1/13.1.7.1.1/Arammana
ref: 265570
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.1 Dassanenapahātabbaduka
    link: /tipitaka/38P2/13/13.1
  - name: 13.1.7 Pañhāvāra
    link: /tipitaka/38P2/13/13.1/13.1.7
  - name: 13.1.7.1 Paccayānuloma
    link: /tipitaka/38P2/13/13.1/13.1.7/13.1.7.1
  - name: 13.1.7.1.1 Vibhaṅgavāra
    link: /tipitaka/38P2/13/13.1/13.1.7/13.1.7.1/13.1.7.1.1
prevL: /tipitaka/38P2/13/13.1/13.1.7/13.1.7.1/13.1.7.1.1/Hetu
upL: /tipitaka/38P2/13/13.1/13.1.7/13.1.7.1/13.1.7.1.1
nextL: /tipitaka/38P2/13/13.1/13.1.7/13.1.7.1/13.1.7.1.1/Adhipati
---

# Ārammaṇa

### Piṭṭhiduka

### Dassanenapahātabbaduka

### Pañhāvāra

### Paccayānuloma

### Vibhaṅgavāra

### Ārammaṇa

(14.)

4091. Dassanena pahātabbo dhammo dassanena pahātabbassa dhammassa ārammaṇapaccayena paccayo—  dassanena pahātabbaṃ rāgaṃ assādeti abhinandati, taṃ ārabbha dassanena pahātabbo rāgo uppajjati, diṭṭhi…pe…  vicikicchā uppajjati, dassanena pahātabbaṃ domanassaṃ uppajjati; dassanena pahātabbaṃ diṭṭhiṃ assādeti abhinandati, taṃ ārabbha dassanena pahātabbo rāgo uppajjati, diṭṭhi…pe…  vicikicchā…pe…  domanassaṃ uppajjati; vicikicchaṃ ārabbha vicikicchā uppajjati, diṭṭhi…pe…  domanassaṃ uppajjati; dassanena pahātabbaṃ domanassaṃ ārabbha dassanena pahātabbaṃ domanassaṃ uppajjati, diṭṭhi uppajjati, vicikicchā uppajjati. (1)

4092. Dassanena pahātabbo dhammo nadassanena pahātabbassa dhammassa ārammaṇapaccayena paccayo—  ariyā dassanena pahātabbe pahīne kilese paccavekkhanti, pubbe samudāciṇṇe…pe…  dassanena pahātabbe khandhe aniccato…pe…  vipassati, cetopariyañāṇena dassanena pahātabbacittasamaṅgissa cittaṃ jānāti, dassanena pahātabbā khandhā cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (2)

(15.)

4093. Nadassanena pahātabbo dhammo nadassanena pahātabbassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha nadassanena pahātabbo rāgo uppajjati; uddhaccaṃ…pe…  nadassanena pahātabbaṃ domanassaṃ uppajjati, pubbe suciṇṇāni…pe…  jhānā…pe…  ariyā maggā vuṭṭhahitvā maggaṃ paccavekkhanti…pe…  phalassa āvajjanāya ārammaṇapaccayena paccayo; ariyā nadassanena pahātabbe pahīne kilese paccavekkhanti, vikkhambhite kilese…pe…  pubbe…pe…  cakkhuṃ…pe…  vatthuṃ nadassanena pahātabbe khandhe aniccato…pe…  vipassati assādeti abhinandati, taṃ ārabbha nadassanena pahātabbo rāgo uppajjati, uddhaccaṃ…pe…  nadassanena pahātabbaṃ domanassaṃ uppajjati; dibbena cakkhunā rūpaṃ passati…pe…  anāgataṃsañāṇassa, āvajjanāya ārammaṇapaccayena paccayo. (1)

4094. Nadassanena pahātabbo dhammo dassanena pahātabbassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  cakkhuṃ…pe…  vatthuṃ nadassanena pahātabbe khandhe assādeti abhinandati, taṃ ārabbha dassanena pahātabbo rāgo uppajjati, diṭṭhi…pe…  vicikicchā…pe…  dassanena pahātabbaṃ domanassaṃ uppajjati. (2)


