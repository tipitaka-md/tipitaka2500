
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.1 Dassanenapahātabbaduka](../../../../13.1.md) / [13.1.7 Pañhāvāra](../../../13.1.7.md) / [13.1.7.1 Paccayānuloma](../../13.1.7.1.md) / [13.1.7.1.1 Vibhaṅgavāra](../13.1.7.1.1.md)

# Purejāta

* Piṭṭhiduka

* Dassanenapahātabbaduka

* Pañhāvāra

* Paccayānuloma

* Vibhaṅgavāra

* Purejāta

(21.)

4107\. Nadassanena pahātabbo dhammo nadassanena pahātabbassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato…pe…  vipassati assādeti abhinandati, taṃ ārabbha nadassanena pahātabbo rāgo…pe…  uddhaccaṃ…pe…  nadassanena pahātabbaṃ domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu nadassanena pahātabbānaṃ khandhānaṃ purejātapaccayena paccayo. (1)

4108\. Nadassanena pahātabbo dhammo dassanena pahātabbassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ assādeti abhinandati, taṃ ārabbha dassanena pahātabbo rāgo…pe…  diṭṭhi…pe…  vicikicchā…pe…  dassanena pahātabbaṃ domanassaṃ uppajjati. **Vatthupurejātaṃ**—  vatthu dassanena pahātabbānaṃ khandhānaṃ purejātapaccayena paccayo. (2)

[Go to previous page (Upanissaya)](Upanissaya.md) / [Go to parent page (13.1.7.1.1 Vibhaṅgavāra)](../13.1.7.1.1.md) / [Go to next page (Pacchājātāsevana)](Pacchajatasevana.md)


