
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.1 Dassanenapahātabbaduka](../../../../13.1.md) / [13.1.3 Paccayavāra](../../../13.1.3.md) / [13.1.3.1 Paccayānuloma](../../13.1.3.1.md) / [13.1.3.1.1 Vibhaṅgavāra](../13.1.3.1.1.md)

# Hetu

* Piṭṭhiduka

* Dassanenapahātabbaduka

* Paccayavāra

* Paccayānuloma

* Vibhaṅgavāra

* Hetu

(5.)

4066\. Dassanena pahātabbaṃ dhammaṃ paccayā dassanena pahātabbo dhammo uppajjati hetupaccayā…  tīṇi. (Paṭiccasadisā.)

(6.)

4067\. Nadassanena pahātabbaṃ dhammaṃ paccayā nadassanena pahātabbo dhammo uppajjati hetupaccayā—  nadassanena pahātabbaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  (yāva ajjhattikā mahābhūtā) vatthuṃ paccayā nadassanena pahātabbā khandhā. (1)

4068\. Nadassanena pahātabbaṃ dhammaṃ paccayā dassanena pahātabbo dhammo uppajjati hetupaccayā—  vatthuṃ paccayā dassanena pahātabbā khandhā. (2)

4069\. Nadassanena pahātabbaṃ dhammaṃ paccayā dassanena pahātabbo ca nadassanena pahātabbo ca dhammā uppajjanti hetupaccayā—  vatthuṃ paccayā dassanena pahātabbā khandhā, mahābhūte paccayā cittasamuṭṭhānaṃ. (3)

(7.)

4070\. Dassanena pahātabbañca nadassanena pahātabbañca dhammaṃ paccayā dassanena pahātabbo dhammo uppajjati hetupaccayā—  dassanena pahātabbaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . (1)

4071\. Dassanena pahātabbañca nadassanena pahātabbañca dhammaṃ paccayā nadassanena pahātabbo dhammo uppajjati hetupaccayā—  dassanena pahātabbe khandhe ca mahābhūte ca paccayā cittasamuṭṭhānaṃ rūpaṃ. (2)

4072\. Dassanena pahātabbañca nadassanena pahātabbañca dhammaṃ paccayā dassanena pahātabbo ca nadassanena pahātabbo ca dhammā uppajjanti hetupaccayā—  dassanena pahātabbaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  dassanena pahātabbe khandhe ca mahābhūte ca paccayā cittasamuṭṭhānaṃ rūpaṃ. (3)

[Go to previous page (13.1.3.1.1 Vibhaṅgavāra)](../13.1.3.1.1.md) / [Go to parent page (13.1.3.1.1 Vibhaṅgavāra)](../13.1.3.1.1.md) / [Go to next page (13.1.3.1.2 Saṅkhyāvāra)](../13.1.3.1.2.md)


