---
title:  Nahetu
path: /tipitaka/38P2/13/13.1/13.1.3/13.1.3.2/13.1.3.2.1/Nahetu
ref: 265567
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.1 Dassanenapahātabbaduka
    link: /tipitaka/38P2/13/13.1
  - name: 13.1.3 Paccayavāra
    link: /tipitaka/38P2/13/13.1/13.1.3
  - name: 13.1.3.2 Paccayapaccanīya
    link: /tipitaka/38P2/13/13.1/13.1.3/13.1.3.2
  - name: 13.1.3.2.1 Vibhaṅgavāra
    link: /tipitaka/38P2/13/13.1/13.1.3/13.1.3.2/13.1.3.2.1
prevL: /tipitaka/38P2/13/13.1/13.1.3/13.1.3.2/13.1.3.2.1
upL: /tipitaka/38P2/13/13.1/13.1.3/13.1.3.2/13.1.3.2.1
nextL: /tipitaka/38P2/13/13.1/13.1.3/13.1.3.2/13.1.3.2.2
---

# Nahetu

### Piṭṭhiduka

### Dassanenapahātabbaduka

### Paccayavāra

### Paccayapaccanīya

### Vibhaṅgavāra

### Nahetu

(9.)

4074. Dassanena pahātabbaṃ dhammaṃ paccayā dassanena pahātabbo dhammo uppajjati nahetupaccayā—  vicikicchāsahagate khandhe paccayā vicikicchāsahagato moho. (1)

4075. Nadassanena pahātabbaṃ dhammaṃ paccayā nadassanena pahātabbo dhammo uppajjati nahetupaccayā—  ahetukaṃ nadassanena pahātabbaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  (yāva asaññasattā) cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ; vatthuṃ paccayā ahetukā nadassanena pahātabbā khandhā, uddhaccasahagate khandhe paccayā uddhaccasahagato moho, vatthuṃ paccayā uddhaccasahagato moho. (1)

4076. Nadassanena pahātabbaṃ dhammaṃ paccayā dassanena pahātabbo dhammo uppajjati nahetupaccayā—  vatthuṃ paccayā vicikicchāsahagato moho. (2)

4077. Dassanena pahātabbañca nadassanena pahātabbañca dhammaṃ paccayā dassanena pahātabbo dhammo uppajjati nahetupaccayā—  vicikicchāsahagate khandhe ca vatthuñca paccayā vicikicchāsahagato moho. (1)


