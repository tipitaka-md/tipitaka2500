
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [13 Piṭṭhiduka](../../../../../13.md) / [13.1 Dassanenapahātabbaduka](../../../../13.1.md) / [13.1.1 Paṭiccavāra](../../../13.1.1.md) / [13.1.1.1 Paccayānuloma](../../13.1.1.1.md) / [13.1.1.1.1 Vibhaṅgavāra](../13.1.1.1.1.md)

# Hetu

* Piṭṭhiduka

* Dassanenapahātabbaduka

* Paṭiccavāra

* Paccayānuloma

* Vibhaṅgavāra

* Hetu

(1.)

4056\. Dassanena pahātabbaṃ dhammaṃ paṭicca dassanena pahātabbo dhammo uppajjati hetupaccayā—  dassanena pahātabbaṃ ekaṃ khandhaṃ paṭicca tayo khandhā…pe…  dve khandhe…pe… . (1)

4057\. Dassanena pahātabbaṃ dhammaṃ paṭicca nadassanena pahātabbo dhammo uppajjati hetupaccayā—  dassanena pahātabbe khandhe paṭicca cittasamuṭṭhānaṃ rūpaṃ. (2)

4058\. Dassanena pahātabbaṃ dhammaṃ paṭicca dassanena pahātabbo ca nadassanena pahātabbo ca dhammā uppajjanti hetupaccayā—  dassanena pahātabbaṃ ekaṃ khandhaṃ paṭicca tayo khandhā cittasamuṭṭhānañca…pe…  dve khandhe…pe… . (3)

4059\. Nadassanena pahātabbaṃ dhammaṃ paṭicca nadassanena pahātabbo dhammo uppajjati hetupaccayā—  nadassanena pahātabbaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe… . (1)

4060\. Dassanena pahātabbañca nadassanena pahātabbañca dhammaṃ paṭicca nadassanena pahātabbo dhammo uppajjati hetupaccayā—  dassanena pahātabbe khandhe ca mahābhūte ca paṭicca cittasamuṭṭhānaṃ rūpaṃ. (Saṃkhittaṃ.) (1)

[Go to previous page (13.1.1.1.1 Vibhaṅgavāra)](../13.1.1.1.1.md) / [Go to parent page (13.1.1.1.1 Vibhaṅgavāra)](../13.1.1.1.1.md) / [Go to next page (13.1.1.1.2 Saṅkhyāvāra)](../13.1.1.1.2.md)


