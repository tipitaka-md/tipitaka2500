---
title:  Hetu
path: /tipitaka/38P2/13/13.7/13.7.1/13.7.1.1/13.7.1.1.1/Hetu
ref: 265633
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.7 Sappītikaduka
    link: /tipitaka/38P2/13/13.7
  - name: 13.7.1 Paṭiccavāra
    link: /tipitaka/38P2/13/13.7/13.7.1
  - name: 13.7.1.1 Paccayānuloma
    link: /tipitaka/38P2/13/13.7/13.7.1/13.7.1.1
  - name: 13.7.1.1.1 Vibhaṅgavāra
    link: /tipitaka/38P2/13/13.7/13.7.1/13.7.1.1/13.7.1.1.1
prevL: /tipitaka/38P2/13/13.7/13.7.1/13.7.1.1/13.7.1.1.1
upL: /tipitaka/38P2/13/13.7/13.7.1/13.7.1.1/13.7.1.1.1
nextL: /tipitaka/38P2/13/13.7/13.7.1/13.7.1.1/13.7.1.1.2
---

# Hetu

### Piṭṭhiduka

### Sappītikaduka

### Paṭiccavāra

### Paccayānuloma

### Vibhaṅgavāra

### Hetu

(142.)

4379. Sappītikaṃ dhammaṃ paṭicca sappītiko dhammo uppajjati hetupaccayā—  sappītikaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe…pe… . Sappītikaṃ dhammaṃ paṭicca appītiko dhammo uppajjati hetupaccayā—  sappītike khandhe paṭicca pīti ca cittasamuṭṭhānañca rūpaṃ; paṭisandhikkhaṇe…pe… . Sappītikaṃ dhammaṃ paṭicca sappītiko ca appītiko ca dhammā uppajjanti hetupaccayā—  sappītikaṃ ekaṃ khandhaṃ paṭicca tayo khandhā pīti ca cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (3)

4380. Appītikaṃ dhammaṃ paṭicca appītiko dhammo uppajjati hetupaccayā—  appītikaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  pītiṃ paṭicca cittasamuṭṭhānaṃ rūpaṃ; paṭisandhikkhaṇe appītikaṃ ekaṃ khandhaṃ paṭicca tayo khandhā kaṭattā ca rūpaṃ, dve khandhe…pe…  pītiṃ paṭicca kaṭattārūpaṃ, khandhe paṭicca vatthu, vatthuṃ paṭicca khandhā, pītiṃ paṭicca vatthu, vatthuṃ paṭicca pīti, ekaṃ mahābhūtaṃ…pe… . (Yathā savitakkadukaṃ sabbattha, evaṃ sappītikadukaṃ kātabbaṃ, sabbattha pavattipaṭisandhi navapi pañhā.)


