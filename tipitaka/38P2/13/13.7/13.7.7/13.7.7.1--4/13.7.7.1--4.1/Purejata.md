---
title:  Purejāta
path: /tipitaka/38P2/13/13.7/13.7.7/13.7.7.1--4/13.7.7.1--4.1/Purejata
ref: 265642
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.7 Sappītikaduka
    link: /tipitaka/38P2/13/13.7
  - name: 13.7.7 Pañhāvāra
    link: /tipitaka/38P2/13/13.7/13.7.7
  - name: 13.7.7.1--4 Paccayānulomādi
    link: /tipitaka/38P2/13/13.7/13.7.7/13.7.7.1--4
  - name: 13.7.7.1--4.1 Vibhaṅgavāra
    link: /tipitaka/38P2/13/13.7/13.7.7/13.7.7.1--4/13.7.7.1--4.1
prevL: /tipitaka/38P2/13/13.7/13.7.7/13.7.7.1--4/13.7.7.1--4.1/Upanissaya
upL: /tipitaka/38P2/13/13.7/13.7.7/13.7.7.1--4/13.7.7.1--4.1
nextL: /tipitaka/38P2/13/13.7/13.7.7/13.7.7.1--4/13.7.7.1--4.1/Pacchajatadi
---

# Purejāta

### Piṭṭhiduka

### Sappītikaduka

### Pañhāvāra

### Paccayānulomādi

### Vibhaṅgavāra

### Purejāta

(161.)

4427. Appītiko dhammo appītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ appītikena cittena aniccato…pe…  vipassati, assādeti abhinandati, taṃ ārabbha appītiko rāgo…pe…  domanassaṃ uppajjati, pīti uppajjati, dibbena cakkhunā rūpaṃ passati…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu appītikānaṃ khandhānaṃ pītiyā ca purejātapaccayena paccayo. (1)

4428. Appītiko dhammo sappītikassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ sappītikena cittena aniccato…pe…  vipassati, assādeti abhinandati, taṃ ārabbha sappītiko rāgo uppajjati, diṭṭhi uppajjati. **Vatthupurejātaṃ**—  vatthu sappītikānaṃ khandhānaṃ purejātapaccayena paccayo. (2)

4429. Appītiko dhammo sappītikassa ca appītikassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ sappītikena cittena aniccato…pe…  vipassati assādeti abhinandati, taṃ ārabbha pīti ca sampayuttakā khandhā ca uppajjanti. **Vatthupurejātaṃ**—  vatthu sappītikānaṃ khandhānaṃ pītiyā ca purejātapaccayena paccayo. (3)


