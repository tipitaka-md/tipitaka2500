---
title:  Anantarādi
path: /tipitaka/38P2/13/13.11/13.11.7/13.11.7.1/13.11.7.1.1/Anantaradi
ref: 265670
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 13 Piṭṭhiduka
    link: /tipitaka/38P2/13
  - name: 13.11 Kāmāvacaraduka
    link: /tipitaka/38P2/13/13.11
  - name: 13.11.7 Pañhāvāra
    link: /tipitaka/38P2/13/13.11/13.11.7
  - name: 13.11.7.1 Paccayānuloma
    link: /tipitaka/38P2/13/13.11/13.11.7/13.11.7.1
  - name: 13.11.7.1.1 Vibhaṅgavāra
    link: /tipitaka/38P2/13/13.11/13.11.7/13.11.7.1/13.11.7.1.1
prevL: /tipitaka/38P2/13/13.11/13.11.7/13.11.7.1/13.11.7.1.1/Adhipati
upL: /tipitaka/38P2/13/13.11/13.11.7/13.11.7.1/13.11.7.1.1
nextL: /tipitaka/38P2/13/13.11/13.11.7/13.11.7.1/13.11.7.1.1/Upanissaya
---

# Anantarādi

### Piṭṭhiduka

### Kāmāvacaraduka

### Pañhāvāra

### Paccayānuloma

### Vibhaṅgavāra

### Anantarādi

(211.)

4555. Kāmāvacaro dhammo kāmāvacarassa dhammassa anantarapaccayena paccayo—  purimā purimā kāmāvacarā khandhā pacchimānaṃ pacchimānaṃ kāmāvacarānaṃ khandhānaṃ anantarapaccayena paccayo; anulomaṃ gotrabhussa…  anulomaṃ vodānassa…  āvajjanā kāmāvacarānaṃ khandhānaṃ anantarapaccayena paccayo.

4556. Kāmāvacaro dhammo nakāmāvacarassa dhammassa anantarapaccayena paccayo—  kāmāvacaraṃ cuticittaṃ nakāmāvacarassa upapatticittassa…  āvajjanā nakāmāvacarānaṃ khandhānaṃ anantarapaccayena paccayo; kāmāvacarā khandhā nakāmāvacarassa vuṭṭhānassa anantarapaccayena paccayo; paṭhamassa jhānassa parikammaṃ paṭhamassa jhānassa anantarapaccayena paccayo…pe…  catutthassa jhānassa…pe…  nevasaññānāsaññāyatanassa parikammaṃ…pe…  dibbassa cakkhussa…pe…  dibbāya sotadhātuyā…pe…  iddhividhañāṇassa…pe…  cetopariyañāṇassa…pe…  pubbenivāsānussatiñāṇassa…pe…  yathākammūpagañāṇassa…pe…  anāgataṃsañāṇassa parikammaṃ anāgataṃsañāṇassa anantarapaccayena paccayo; gotrabhu maggassa…  vodānaṃ maggassa…  anulomaṃ phalasamāpattiyā anantarapaccayena paccayo. (2)

(212.)

4557. Nakāmāvacaro dhammo nakāmāvacarassa dhammassa anantarapaccayena paccayo—  purimā purimā nakāmāvacarā khandhā pacchimānaṃ pacchimānaṃ nakāmāvacarānaṃ khandhānaṃ anantarapaccayena paccayo; maggo phalassa, phalaṃ phalassa, nirodhā vuṭṭhahantassa, nevasaññānāsaññāyatanaṃ phalasamāpattiyā anantarapaccayena paccayo. Nakāmāvacaro dhammo kāmāvacarassa dhammassa anantarapaccayena paccayo—  nakāmāvacaraṃ cuticittaṃ kāmāvacarassa upapatticittassa, nakāmāvacaraṃ bhavaṅgaṃ āvajjanāya, nakāmāvacarā khandhā kāmāvacarassa vuṭṭhānassa anantarapaccayena paccayo… . (2)

4558. Samanantarapaccayena paccayo…  sahajātapaccayena paccayo…  satta…  aññamaññapaccayena paccayo…  cha…  nissayapaccayena paccayo…  satta.


