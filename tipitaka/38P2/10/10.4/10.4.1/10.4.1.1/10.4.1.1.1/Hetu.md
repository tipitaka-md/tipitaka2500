---
title:  Hetu
path: /tipitaka/38P2/10/10.4/10.4.1/10.4.1.1/10.4.1.1.1/Hetu
ref: 265245
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.4 Cittasampayuttaduka
    link: /tipitaka/38P2/10/10.4
  - name: 10.4.1 Paṭiccavāra
    link: /tipitaka/38P2/10/10.4/10.4.1
  - name: 10.4.1.1 Paccayānuloma
    link: /tipitaka/38P2/10/10.4/10.4.1/10.4.1.1
  - name: 10.4.1.1.1 Vibhaṅgavāra
    link: /tipitaka/38P2/10/10.4/10.4.1/10.4.1.1/10.4.1.1.1
prevL: /tipitaka/38P2/10/10.4/10.4.1/10.4.1.1/10.4.1.1.1
upL: /tipitaka/38P2/10/10.4/10.4.1/10.4.1.1/10.4.1.1.1
nextL: /tipitaka/38P2/10/10.4/10.4.1/10.4.1.1/10.4.1.1.1/Arammana
---

# Hetu

### Mahantaraduka

### Cittasampayuttaduka

### Paṭiccavāra

### Paccayānuloma

### Vibhaṅgavāra

### Hetu

(144.)

2670. Cittasampayuttaṃ dhammaṃ paṭicca cittasampayutto dhammo uppajjati hetupaccayā—  cittasampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe…pe… . (1)

2671. Cittasampayuttaṃ dhammaṃ paṭicca cittavippayutto dhammo uppajjati hetupaccayā—  cittasampayutte khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (2)

2672. Cittasampayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā—  cittasampayuttaṃ ekaṃ khandhaṃ paṭicca dve khandhā cittasamuṭṭhānañca rūpaṃ, dve khandhe…pe…  paṭisandhikkhaṇe…pe… . (3)

(145.)

2673. Cittavippayuttaṃ dhammaṃ paṭicca cittavippayutto dhammo uppajjati hetupaccayā—  ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ…pe…  paṭisandhikkhaṇe…pe…  ekaṃ mahābhūtaṃ…pe…  mahābhūte paṭicca kaṭattārūpaṃ upādārūpaṃ. (1)

2674. Cittavippayuttaṃ dhammaṃ paṭicca cittasampayutto dhammo uppajjati hetupaccayā—  paṭisandhikkhaṇe vatthuṃ paṭicca cittasampayuttakā khandhā. (2)

2675. Cittavippayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā—  paṭisandhikkhaṇe vatthuṃ paṭicca cittasampayuttakā khandhā, mahābhūte paṭicca kaṭattārūpaṃ. (3)

(146.)

2676. Cittasampayuttañca cittavippayuttañca dhammaṃ paṭicca cittasampayutto dhammo uppajjati hetupaccayā—  paṭisandhikkhaṇe cittasampayuttaṃ ekaṃ khandhañca vatthuñca paṭicca dve khandhā, dve khandhe ca…pe… . (1)

2677. Cittasampayuttañca cittavippayuttañca dhammaṃ paṭicca cittavippayutto dhammo uppajjati hetupaccayā—  cittasampayutte khandhe ca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe cittasampayutte khandhe ca mahābhūte ca paṭicca kaṭattārūpaṃ. (2)

2678. Cittasampayuttañca cittavippayuttañca dhammaṃ paṭicca cittasampayutto ca cittavippayutto ca dhammā uppajjanti hetupaccayā—  paṭisandhikkhaṇe cittasampayuttaṃ ekaṃ khandhañca vatthuñca paṭicca dve khandhā, dve khandhe ca…pe…  cittasampayutte khandhe ca mahābhūte ca paṭicca kaṭattārūpaṃ. (3)


