---
title:  Kamma
path: /tipitaka/38P2/10/10.4/10.4.7/10.4.7.1/10.4.7.1.1/Kamma
ref: 265263
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.4 Cittasampayuttaduka
    link: /tipitaka/38P2/10/10.4
  - name: 10.4.7 Pañhāvāra
    link: /tipitaka/38P2/10/10.4/10.4.7
  - name: 10.4.7.1 Paccayānuloma
    link: /tipitaka/38P2/10/10.4/10.4.7/10.4.7.1
  - name: 10.4.7.1.1 Vibhaṅgavāra
    link: /tipitaka/38P2/10/10.4/10.4.7/10.4.7.1/10.4.7.1.1
prevL: /tipitaka/38P2/10/10.4/10.4.7/10.4.7.1/10.4.7.1.1/Pacchajatasevana
upL: /tipitaka/38P2/10/10.4/10.4.7/10.4.7.1/10.4.7.1.1
nextL: /tipitaka/38P2/10/10.4/10.4.7/10.4.7.1/10.4.7.1.1/Vipakahara
---

# Kamma

### Mahantaraduka

### Cittasampayuttaduka

### Pañhāvāra

### Paccayānuloma

### Vibhaṅgavāra

### Kamma

(172.)

2730. Cittasampayutto dhammo cittasampayuttassa dhammassa kammapaccayena paccayo—  sahajātā, nānākkhaṇikā. **Sahajātā**—  cittasampayuttā cetanā sampayuttakānaṃ khandhānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  cittasampayuttā cetanā vipākānaṃ khandhānaṃ kammapaccayena paccayo. (1)

2731. Cittasampayutto dhammo cittavippayuttassa dhammassa kammapaccayena paccayo—  sahajātā, nānākkhaṇikā. **Sahajātā**—  cittasampayuttā cetanā cittasamuṭṭhānānaṃ rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  cittasampayuttā cetanā kaṭattārūpānaṃ kammapaccayena paccayo. (2)

2732. Cittasampayutto dhammo cittasampayuttassa ca cittavippayuttassa ca dhammassa kammapaccayena paccayo—  sahajātā, nānākkhaṇikā. **Sahajātā**—  cittasampayuttā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe…pe… . **Nānākkhaṇikā**—  cittasampayuttā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (3)


