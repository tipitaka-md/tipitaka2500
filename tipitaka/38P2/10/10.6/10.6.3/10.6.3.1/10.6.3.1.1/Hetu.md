
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.6 Cittasamuṭṭhānaduka](../../../../10.6.md) / [10.6.3 Paccayavāra](../../../10.6.3.md) / [10.6.3.1 Paccayānuloma](../../10.6.3.1.md) / [10.6.3.1.1 Vibhaṅgavāra](../10.6.3.1.1.md)

# Hetu

* Mahantaraduka

* Cittasamuṭṭhānaduka

* Paccayavāra

* Paccayānuloma

* Vibhaṅgavāra

* Hetu

(201.)

2806\. Cittasamuṭṭhānaṃ dhammaṃ paccayā cittasamuṭṭhāno dhammo uppajjati hetupaccayā…  tīṇi. (Paṭiccavārasadisaṃ.)

2807\. Nocittasamuṭṭhānaṃ dhammaṃ paccayā nocittasamuṭṭhāno dhammo uppajjati hetupaccayā—  vatthuṃ paccayā cittaṃ; paṭisandhikkhaṇe…pe… . (Paṭiccavārasadisā.) (1)

2808\. Nocittasamuṭṭhānaṃ dhammaṃ paccayā cittasamuṭṭhāno dhammo uppajjati hetupaccayā—  cittaṃ paccayā sampayuttakā khandhā cittasamuṭṭhānañca rūpaṃ, vatthuṃ paccayā cittasamuṭṭhānā khandhā. (Paṭisandhikkhaṇe dvepi kātabbā.) (1)

2809\. Nocittasamuṭṭhānaṃ dhammaṃ paccayā cittasamuṭṭhāno ca nocittasamuṭṭhāno ca dhammā uppajjanti hetupaccayā—  vatthuṃ paccayā cittaṃ sampayuttakā ca khandhā; paṭisandhikkhaṇe dve. (Paṭiccavārasadisaṃ.) (3)

(202.)

2810\. Cittasamuṭṭhānañca nocittasamuṭṭhānañca dhammaṃ paccayā cittasamuṭṭhāno dhammo uppajjati hetupaccayā—  cittasamuṭṭhānaṃ ekaṃ khandhañca cittañca paccayā dve khandhā, dve khandhe…pe…  cittasamuṭṭhānaṃ ekaṃ khandhañca vatthuñca paccayā dve khandhā, dve khandhe…pe… . (Paṭisandhikkhaṇe dvepi paṭiccavārasadisā.) (1)

2811\. Cittasamuṭṭhānañca nocittasamuṭṭhānañca dhammaṃ paccayā nocittasamuṭṭhāno dhammo uppajjati hetupaccayā—  cittasamuṭṭhāne khandhe ca vatthuñca paccayā cittaṃ. (Paṭisandhikkhaṇe tīṇipi kātabbā paṭiccavārasadisā.) (2)

2812\. Cittasamuṭṭhānañca nocittasamuṭṭhānañca dhammaṃ paccayā cittasamuṭṭhāno ca nocittasamuṭṭhāno ca dhammā uppajjanti hetupaccayā—  cittasamuṭṭhānaṃ ekaṃ khandhañca vatthuñca paccayā dve khandhā cittañca, dve khandhe…pe… . (Paṭisandhikkhaṇe dvepi kātabbā paṭiccavārasadisā.) (3)

[Go to previous page (10.6.3.1.1 Vibhaṅgavāra)](../10.6.3.1.1.md) / [Go to parent page (10.6.3.1.1 Vibhaṅgavāra)](../10.6.3.1.1.md) / [Go to next page (Ārammaṇa)](Arammana.md)


