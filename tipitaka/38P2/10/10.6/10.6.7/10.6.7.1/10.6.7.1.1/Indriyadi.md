---
title:  Indriyādi
path: /tipitaka/38P2/10/10.6/10.6.7/10.6.7.1/10.6.7.1.1/Indriyadi
ref: 265291
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.6 Cittasamuṭṭhānaduka
    link: /tipitaka/38P2/10/10.6
  - name: 10.6.7 Pañhāvāra
    link: /tipitaka/38P2/10/10.6/10.6.7
  - name: 10.6.7.1 Paccayānuloma
    link: /tipitaka/38P2/10/10.6/10.6.7/10.6.7.1
  - name: 10.6.7.1.1 Vibhaṅgavāra
    link: /tipitaka/38P2/10/10.6/10.6.7/10.6.7.1/10.6.7.1.1
prevL: /tipitaka/38P2/10/10.6/10.6.7/10.6.7.1/10.6.7.1.1/Ahara
upL: /tipitaka/38P2/10/10.6/10.6.7/10.6.7.1/10.6.7.1.1
nextL: /tipitaka/38P2/10/10.6/10.6.7/10.6.7.1/10.6.7.1.1/Vippayutta
---

# Indriyādi

### Mahantaraduka

### Cittasamuṭṭhānaduka

### Pañhāvāra

### Paccayānuloma

### Vibhaṅgavāra

### Indriyādi

(225.)

2872. Cittasamuṭṭhāno dhammo cittasamuṭṭhānassa dhammassa indriyapaccayena paccayo…  tīṇi.

2873. Nocittasamuṭṭhāno dhammo nocittasamuṭṭhānassa dhammassa indriyapaccayena paccayo—  paṭisandhikkhaṇe nocittasamuṭṭhānā indriyā kaṭattārūpānaṃ indriyapaccayena paccayo; paṭisandhikkhaṇe…pe…  cakkhundriyaṃ cakkhuviññāṇassa…pe…  kāyindriyaṃ kāyaviññāṇassa…pe… . **Rūpajīvitindriyaṃ**—  kaṭattārūpānaṃ indriyapaccayena paccayo. (Mūlaṃ kātabbaṃ.) Nocittasamuṭṭhānā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo; paṭisandhikkhaṇe…pe…  cakkhundriyaṃ cakkhuviññāṇasahagatānaṃ khandhānaṃ…pe…  kāyindriyaṃ…pe… . (Mūlaṃ kātabbaṃ.) Paṭisandhikkhaṇe nocittasamuṭṭhānā indriyā sampayuttakānaṃ khandhānaṃ kaṭattā ca rūpānaṃ indriyapaccayena paccayo; cakkhundriyaṃ cakkhuviññāṇassa cakkhuviññāṇasahagatānañca khandhānaṃ…pe…  kāyindriyaṃ…pe… . (3)

(226.)

2874. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa indriyapaccayena paccayo—  cittasamuṭṭhānā ca nocittasamuṭṭhānā ca indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo; paṭisandhikkhaṇe…pe…  cakkhundriyañca upekkhindriyañca cakkhuviññāṇasahagatānaṃ khandhānaṃ…pe…  kāyindriyañca sukhindriyañca…pe…  kāyindriyañca dukkhindriyañca kāyaviññāṇasahagatānaṃ khandhānaṃ indriyapaccayena paccayo. (Mūlaṃ kātabbaṃ.) Paṭisandhikkhaṇe cittasamuṭṭhānā ca nocittasamuṭṭhānā ca indriyā kaṭattārūpānaṃ indriyapaccayena paccayo; cakkhundriyañca upekkhindriyañca cakkhuviññāṇassa…pe…  kāyindriyañca…pe… . (Mūlaṃ kātabbaṃ.) Paṭisandhikkhaṇe cittasamuṭṭhānā ca nocittasamuṭṭhānā ca indriyā sampayuttakānaṃ khandhānaṃ kaṭattā ca rūpānaṃ indriyapaccayena paccayo; cakkhundriyañca upekkhindriyañca cakkhuviññāṇassa sampayuttakānañca khandhānaṃ indriyapaccayena paccayo; kāyindriyaṃ ca…pe… . (3)

2875. Jhānapaccayena paccayo…  tīṇi…  maggapaccayena paccayo…  tīṇi…  sampayuttapaccayena paccayo…  pañca…pe… .


