---
title:  Atthyādi
path: /tipitaka/38P2/10/10.6/10.6.7/10.6.7.1/10.6.7.1.1/Atthyadi
ref: 265293
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.6 Cittasamuṭṭhānaduka
    link: /tipitaka/38P2/10/10.6
  - name: 10.6.7 Pañhāvāra
    link: /tipitaka/38P2/10/10.6/10.6.7
  - name: 10.6.7.1 Paccayānuloma
    link: /tipitaka/38P2/10/10.6/10.6.7/10.6.7.1
  - name: 10.6.7.1.1 Vibhaṅgavāra
    link: /tipitaka/38P2/10/10.6/10.6.7/10.6.7.1/10.6.7.1.1
prevL: /tipitaka/38P2/10/10.6/10.6.7/10.6.7.1/10.6.7.1.1/Vippayutta
upL: /tipitaka/38P2/10/10.6/10.6.7/10.6.7.1/10.6.7.1.1
nextL: /tipitaka/38P2/10/10.6/10.6.7/10.6.7.1/10.6.7.1.2
---

# Atthyādi

### Mahantaraduka

### Cittasamuṭṭhānaduka

### Pañhāvāra

### Paccayānuloma

### Vibhaṅgavāra

### Atthyādi

(230.)

2885. Cittasamuṭṭhāno dhammo cittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (1)

2886. Cittasamuṭṭhāno dhammo nocittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ. (Saṃkhittaṃ.) (2)

2887. Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa atthipaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (3)

2888. Nocittasamuṭṭhāno dhammo nocittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)

2889. Nocittasamuṭṭhāno dhammo cittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (2)

2890. Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ (Saṃkhittaṃ.) (3)

(231.)

2891. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ. **Sahajāto**—  cakkhuviññāṇasahagato eko khandho…pe…  (Saṃkhittaṃ.) (1)

2892. Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajātā**—  cakkhuviññāṇasahagatā khandhā ca cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā…pe… . **Sahajātā**—  cittasamuṭṭhānā…pe…  (paccayavārasadisaṃ paṭisandhipi pavattipi kātabbā sabbesampi pañhānaṃ.) **Pacchājātā**—  cittasamuṭṭhānā khandhā ca cittañca purejātassa imassa nocittasamuṭṭhānassa kāyassa atthipaccayena paccayo. **Pacchājātā**—  cittasamuṭṭhānā khandhā ca cittañca kabaḷīkāro āhāro ca imassa nocittasamuṭṭhānassa kāyassa atthipaccayena paccayo. **Pacchājātā**—  cittasamuṭṭhānā khandhā ca cittañca rūpajīvitindriyañca kaṭattārūpānaṃ atthipaccayena paccayo. (2)

2893. Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa atthipaccayena paccayo—  sahajātaṃ, purejātaṃ, pacchājātaṃ. **Sahajāto**—  cakkhuviññāṇasahagato…pe…  (Saṃkhittaṃ.) (3)

2894. Natthipaccayena paccayo…  vigatapaccayena paccayo…  avigatapaccayena paccayo.


