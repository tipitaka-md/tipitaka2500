---
title:  Hetu
path: /tipitaka/38P2/10/10.6/10.6.7/10.6.7.1/10.6.7.1.1/Hetu
ref: 265281
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.6 Cittasamuṭṭhānaduka
    link: /tipitaka/38P2/10/10.6
  - name: 10.6.7 Pañhāvāra
    link: /tipitaka/38P2/10/10.6/10.6.7
  - name: 10.6.7.1 Paccayānuloma
    link: /tipitaka/38P2/10/10.6/10.6.7/10.6.7.1
  - name: 10.6.7.1.1 Vibhaṅgavāra
    link: /tipitaka/38P2/10/10.6/10.6.7/10.6.7.1/10.6.7.1.1
prevL: /tipitaka/38P2/10/10.6/10.6.7/10.6.7.1/10.6.7.1.1
upL: /tipitaka/38P2/10/10.6/10.6.7/10.6.7.1/10.6.7.1.1
nextL: /tipitaka/38P2/10/10.6/10.6.7/10.6.7.1/10.6.7.1.1/Arammana
---

# Hetu

### Mahantaraduka

### Cittasamuṭṭhānaduka

### Pañhāvāra

### Paccayānuloma

### Vibhaṅgavāra

### Hetu

(210.)

2833. Cittasamuṭṭhāno dhammo cittasamuṭṭhānassa dhammassa hetupaccayena paccayo—  cittasamuṭṭhānā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1)

2834. Cittasamuṭṭhāno dhammo nocittasamuṭṭhānassa dhammassa hetupaccayena paccayo—  cittasamuṭṭhānā hetū cittassa hetupaccayena paccayo; paṭisandhikkhaṇe cittasamuṭṭhānā hetū cittassa kaṭattā ca rūpānaṃ hetupaccayena paccayo. (2)

2835. Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa hetupaccayena paccayo—  cittasamuṭṭhānā hetū sampayuttakānaṃ khandhānaṃ cittassa ca cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (3)


