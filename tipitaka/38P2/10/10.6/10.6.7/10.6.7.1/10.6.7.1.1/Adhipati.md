
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.6 Cittasamuṭṭhānaduka](../../../../10.6.md) / [10.6.7 Pañhāvāra](../../../10.6.7.md) / [10.6.7.1 Paccayānuloma](../../10.6.7.1.md) / [10.6.7.1.1 Vibhaṅgavāra](../10.6.7.1.1.md)

# Adhipati

* Mahantaraduka

* Cittasamuṭṭhānaduka

* Pañhāvāra

* Paccayānuloma

* Vibhaṅgavāra

* Adhipati

(213.)

2841\. Cittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  cittasamuṭṭhāne khandhe garuṃ katvā cittasamuṭṭhānā khandhā uppajjanti. **Sahajātādhipati**—  cittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (Tīṇipi ārammaṇādhipati, sahajātādhipatipi kātabbā.) (3)

2842\. Nocittasamuṭṭhāno dhammo nocittasamuṭṭhānassa dhammassa adhipatipaccayena paccayo. **Ārammaṇādhipati**—  ariyā maggā…pe…  nibbānaṃ garuṃ katvā…pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā cittaṃ uppajjati. (1)

2843\. Nocittasamuṭṭhāno dhammo cittasamuṭṭhānassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  ariyā maggā…pe…  nibbānaṃ garuṃ katvā paccavekkhanti…pe…  nocittasamuṭṭhāne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  nocittasamuṭṭhānādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (2)

2844\. Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa adhipatipaccayena paccayo. **Ārammaṇādhipati**—  ariyā maggā…pe…  nibbānaṃ garuṃ katvā paccavekkhanti…pe…  nocittasamuṭṭhāne khandhe garuṃ katvā…pe…  cittañca sampayuttakā ca khandhā uppajjanti. (3)

2845\. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva.)

[Go to previous page (Ārammaṇa)](Arammana.md) / [Go to parent page (10.6.7.1.1 Vibhaṅgavāra)](../10.6.7.1.1.md) / [Go to next page (Anantara-samanantara)](Anantara-samanantara.md)


