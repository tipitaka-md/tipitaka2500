
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.6 Cittasamuṭṭhānaduka](../../../../10.6.md) / [10.6.7 Pañhāvāra](../../../10.6.7.md) / [10.6.7.1 Paccayānuloma](../../10.6.7.1.md) / [10.6.7.1.1 Vibhaṅgavāra](../10.6.7.1.1.md)

# Vippayutta

* Mahantaraduka

* Cittasamuṭṭhānaduka

* Pañhāvāra

* Paccayānuloma

* Vibhaṅgavāra

* Vippayutta

(227.)

2876\. Cittasamuṭṭhāno dhammo cittasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

2877\. Cittasamuṭṭhāno dhammo nocittasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. **Sahajātaṃ**—  paṭisandhikkhaṇe. (Saṃkhittaṃ.) (2)

2878\. Cittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo…  pacchājātaṃ. (Saṃkhittaṃ.) (3)

(228.)

2879\. Nocittasamuṭṭhāno dhammo nocittasamuṭṭhānassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. **Sahajātaṃ**—  paṭisandhikkhaṇe cittaṃ kaṭattā rūpānaṃ vippayuttapaccayena paccayo, cittaṃ vatthussa vippayuttapaccayena paccayo, vatthu cittassa vippayuttapaccayena paccayo. **Purejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu cittassa vippayuttapaccayena paccayo. **Pacchājātā**—  nocittasamuṭṭhānā khandhā purejātassa imassa nocittasamuṭṭhānassa kāyassa vippayuttapaccayena paccayo. (1)

2880\. Nocittasamuṭṭhāno dhammo cittasamuṭṭhānassa dhammassa vippayuttapaccayena paccayo—  sahajātaṃ, purejātaṃ, pacchājātaṃ (Saṃkhittaṃ.) (2)

2881\. Nocittasamuṭṭhāno dhammo cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (3)

(229.)

2882\. Cittasamuṭṭhāno ca nocittasamuṭṭhāno ca dhammā cittasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

2883\. Cittasamuṭṭhāno ca nocittasamuṭṭhāno ca dhammā nocittasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (2)

2884\. Cittasamuṭṭhāno ca nocittasamuṭṭhāno ca dhammā cittasamuṭṭhānassa ca nocittasamuṭṭhānassa ca dhammassa vippayuttapaccayena paccayo…  pacchājātaṃ. (Saṃkhittaṃ.) (3)

[Go to previous page (Indriyādi)](Indriyadi.md) / [Go to parent page (10.6.7.1.1 Vibhaṅgavāra)](../10.6.7.1.1.md) / [Go to next page (Atthyādi)](Atthyadi.md)


