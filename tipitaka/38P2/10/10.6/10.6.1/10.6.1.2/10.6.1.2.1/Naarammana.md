---
title:  Naārammaṇa
path: /tipitaka/38P2/10/10.6/10.6.1/10.6.1.2/10.6.1.2.1/Naarammana
ref: 265274
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.6 Cittasamuṭṭhānaduka
    link: /tipitaka/38P2/10/10.6
  - name: 10.6.1 Paṭiccavāra
    link: /tipitaka/38P2/10/10.6/10.6.1
  - name: 10.6.1.2 Paccayapaccanīya
    link: /tipitaka/38P2/10/10.6/10.6.1/10.6.1.2
  - name: 10.6.1.2.1 Vibhaṅgavāra
    link: /tipitaka/38P2/10/10.6/10.6.1/10.6.1.2/10.6.1.2.1
prevL: /tipitaka/38P2/10/10.6/10.6.1/10.6.1.2/10.6.1.2.1/Nahetu
upL: /tipitaka/38P2/10/10.6/10.6.1/10.6.1.2/10.6.1.2.1
nextL: /tipitaka/38P2/10/10.6/10.6.1/10.6.1.2/10.6.1.2.2
---

# Naārammaṇa

### Mahantaraduka

### Cittasamuṭṭhānaduka

### Paṭiccavāra

### Paccayapaccanīya

### Vibhaṅgavāra

### Naārammaṇa

(196.)

2796. Cittasamuṭṭhānaṃ dhammaṃ paṭicca cittasamuṭṭhāno dhammo uppajjati naārammaṇapaccayā—  cittasamuṭṭhāne khandhe paṭicca cittasamuṭṭhānaṃ rūpaṃ, cittasamuṭṭhānaṃ ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ, upādārūpaṃ. (1)

2797. Cittasamuṭṭhānaṃ dhammaṃ paṭicca nocittasamuṭṭhāno dhammo uppajjati naārammaṇapaccayā—  paṭisandhikkhaṇe cittasamuṭṭhāne khandhe paṭicca kaṭattārūpaṃ. (2)

(197.)

2798. Nocittasamuṭṭhānaṃ dhammaṃ paṭicca nocittasamuṭṭhāno dhammo uppajjati naārammaṇapaccayā—  paṭisandhikkhaṇe cittaṃ paṭicca kaṭattārūpaṃ, cittaṃ paṭicca vatthu, ekaṃ mahābhūtaṃ…pe… . (Yāva asaññasattā.) (1)

2799. Nocittasamuṭṭhānaṃ dhammaṃ paṭicca cittasamuṭṭhāno dhammo uppajjati naārammaṇapaccayā—  cittaṃ paṭicca cittasamuṭṭhānaṃ rūpaṃ. (2)

2800. Cittasamuṭṭhānañca nocittasamuṭṭhānañca dhammaṃ paṭicca cittasamuṭṭhāno dhammo uppajjati naārammaṇapaccayā—  cittasamuṭṭhāne khandhe ca cittañca paṭicca cittasamuṭṭhānaṃ rūpaṃ, cittañca mahābhūte ca paṭicca cittasamuṭṭhānaṃ rūpaṃ. (1)

2801. Cittasamuṭṭhānañca nocittasamuṭṭhānañca dhammaṃ paṭicca nocittasamuṭṭhāno dhammo uppajjati naārammaṇapaccayā—  paṭisandhikkhaṇe cittasamuṭṭhāne khandhe ca cittañca paṭicca kaṭattārūpaṃ; paṭisandhikkhaṇe cittasamuṭṭhāne khandhe ca mahābhūte ca paṭicca kaṭattārūpaṃ. (Saṃkhittaṃ.) (2)


