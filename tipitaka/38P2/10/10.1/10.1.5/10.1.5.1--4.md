---
title: 10.1.5.1--4 Paccayānulomādi
path: /tipitaka/38P2/10/10.1/10.1.5/10.1.5.1--4
ref: 261206
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.1 Sārammaṇaduka
    link: /tipitaka/38P2/10/10.1
  - name: 10.1.5 Saṃsaṭṭhavāra
    link: /tipitaka/38P2/10/10.1/10.1.5
prevL: /tipitaka/38P2/10/10.1/10.1.5
upL: /tipitaka/38P2/10/10.1/10.1.5
nextL: /tipitaka/38P2/10/10.1/10.1.6
---

# 10.1.5.1--4 Paccayānulomādi

### Mahantaraduka

### Sārammaṇaduka

### Saṃsaṭṭhavāra

### Paccayānulomādi

(23.)

2368. Sārammaṇaṃ dhammaṃ saṃsaṭṭho sārammaṇo dhammo uppajjati hetupaccayā—  sārammaṇaṃ ekaṃ khandhaṃ saṃsaṭṭhā tayo khandhā…pe…  dve khandhe saṃsaṭṭhā dve khandhā; paṭisandhikkhaṇe…pe… .

(24.)

2369. Hetuyā ekaṃ, ārammaṇe ekaṃ, adhipatiyā ekaṃ (sabbattha ekaṃ), avigate ekaṃ.

===

2370. Anulomaṃ.



(25.)

2371. Sārammaṇaṃ dhammaṃ saṃsaṭṭho sārammaṇo dhammo uppajjati nahetupaccayā—  ahetukaṃ sārammaṇaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (Saṃkhittaṃ.)

(26.)

2372. Nahetuyā ekaṃ, naadhipatiyā ekaṃ, napurejāte ekaṃ, napacchājāte ekaṃ, naāsevane ekaṃ, nakamme ekaṃ, navipāke ekaṃ, najhāne ekaṃ, namagge ekaṃ, navippayutte ekaṃ.

===

2373. Paccanīyaṃ.




