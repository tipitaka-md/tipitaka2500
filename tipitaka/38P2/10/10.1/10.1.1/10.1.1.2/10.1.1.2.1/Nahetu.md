---
title:  Nahetu
path: /tipitaka/38P2/10/10.1/10.1.1/10.1.1.2/10.1.1.2.1/Nahetu
ref: 265167
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.1 Sārammaṇaduka
    link: /tipitaka/38P2/10/10.1
  - name: 10.1.1 Paṭiccavāra
    link: /tipitaka/38P2/10/10.1/10.1.1
  - name: 10.1.1.2 Paccayapaccanīya
    link: /tipitaka/38P2/10/10.1/10.1.1/10.1.1.2
  - name: 10.1.1.2.1 Vibhaṅgavāra
    link: /tipitaka/38P2/10/10.1/10.1.1/10.1.1.2/10.1.1.2.1
prevL: /tipitaka/38P2/10/10.1/10.1.1/10.1.1.2/10.1.1.2.1
upL: /tipitaka/38P2/10/10.1/10.1.1/10.1.1.2/10.1.1.2.1
nextL: /tipitaka/38P2/10/10.1/10.1.1/10.1.1.2/10.1.1.2.1/Naarammana
---

# Nahetu

### Mahantaraduka

### Sārammaṇaduka

### Paṭiccavāra

### Paccayapaccanīya

### Vibhaṅgavāra

### Nahetu

(6.)

2330. Sārammaṇaṃ dhammaṃ paṭicca sārammaṇo dhammo uppajjati nahetupaccayā—  ahetukaṃ sārammaṇaṃ ekaṃ khandhaṃ paṭicca tayo khandhā…pe…  dve khandhe…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

2331. Sārammaṇaṃ dhammaṃ paṭicca anārammaṇo dhammo uppajjati nahetupaccayā—  ahetuke sārammaṇe khandhe paṭicca cittasamuṭṭhānaṃ rūpaṃ; ahetukapaṭisandhikkhaṇe…pe… . (2)

2332. Sārammaṇaṃ dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukaṃ sārammaṇaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe… . (3)

(7.)

2333. Anārammaṇaṃ dhammaṃ paṭicca anārammaṇo dhammo uppajjati nahetupaccayā—  ekaṃ mahābhūtaṃ…pe…  asaññasattānaṃ ekaṃ mahābhūtaṃ…pe… . (1)

2334. Anārammaṇaṃ dhammaṃ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe vatthuṃ paṭicca sārammaṇā khandhā. (2)

2335. Anārammaṇaṃ dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe vatthuṃ paṭicca sārammaṇā khandhā, mahābhūte paṭicca kaṭattārūpaṃ. (3)

(8.)

2336. Sārammaṇañca anārammaṇañca dhammaṃ paṭicca sārammaṇo dhammo uppajjati nahetupaccayā—  ahetukapaṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā…pe…  dve khandhe ca…pe… . (1)

2337. Sārammaṇañca anārammaṇañca dhammaṃ paṭicca anārammaṇo dhammo uppajjati nahetupaccayā—  ahetuke sārammaṇe khandhe ca mahābhūte ca paṭicca cittasamuṭṭhānaṃ rūpaṃ; ahetukapaṭisandhikkhaṇe…pe… . (2)

2338. Sārammaṇañca anārammaṇañca dhammaṃ paṭicca sārammaṇo ca anārammaṇo ca dhammā uppajjanti nahetupaccayā—  ahetukapaṭisandhikkhaṇe sārammaṇaṃ ekaṃ khandhañca vatthuñca paṭicca tayo khandhā…pe…  dve khandhe ca…pe…  sārammaṇe khandhe ca mahābhūte ca paṭicca kaṭattārūpaṃ. (3)


