---
title:  Hetu
path: /tipitaka/38P2/10/10.1/10.1.3/10.1.3.1/10.1.3.1.1/Hetu
ref: 265170
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.1 Sārammaṇaduka
    link: /tipitaka/38P2/10/10.1
  - name: 10.1.3 Paccayavāra
    link: /tipitaka/38P2/10/10.1/10.1.3
  - name: 10.1.3.1 Paccayānuloma
    link: /tipitaka/38P2/10/10.1/10.1.3/10.1.3.1
  - name: 10.1.3.1.1 Vibhaṅgavāra
    link: /tipitaka/38P2/10/10.1/10.1.3/10.1.3.1/10.1.3.1.1
prevL: /tipitaka/38P2/10/10.1/10.1.3/10.1.3.1/10.1.3.1.1
upL: /tipitaka/38P2/10/10.1/10.1.3/10.1.3.1/10.1.3.1.1
nextL: /tipitaka/38P2/10/10.1/10.1.3/10.1.3.1/10.1.3.1.1/Arammana
---

# Hetu

### Mahantaraduka

### Sārammaṇaduka

### Paccayavāra

### Paccayānuloma

### Vibhaṅgavāra

### Hetu

(13.)

2346. Sārammaṇaṃ dhammaṃ paccayā sārammaṇo dhammo uppajjati hetupaccayā…  tīṇi. (Paṭiccasadisā.)

(14.)

2347. Anārammaṇaṃ dhammaṃ paccayā anārammaṇo dhammo uppajjati hetupaccayā—  ekaṃ mahābhūtaṃ…pe…  mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ. (1)

2348. Anārammaṇaṃ dhammaṃ paccayā sārammaṇo dhammo uppajjati hetupaccayā—  vatthuṃ paccayā sārammaṇā khandhā; paṭisandhikkhaṇe vatthuṃ paccayā sārammaṇā khandhā. (2)

2349. Anārammaṇaṃ dhammaṃ paccayā sārammaṇo ca anārammaṇo ca dhammā uppajjanti hetupaccayā—  vatthuṃ paccayā sārammaṇā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3)

(15.)

2350. Sārammaṇañca anārammaṇañca dhammaṃ paccayā sārammaṇo dhammo uppajjati hetupaccayā—  sārammaṇaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe… . (1)

2351. Sārammaṇañca anārammaṇañca dhammaṃ paccayā anārammaṇo dhammo uppajjati hetupaccayā—  sārammaṇe khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (2)

2352. Sārammaṇañca anārammaṇañca dhammaṃ paccayā sārammaṇo ca anārammaṇo ca dhammā uppajjanti hetupaccayā—  sārammaṇaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  sārammaṇe khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (3)


