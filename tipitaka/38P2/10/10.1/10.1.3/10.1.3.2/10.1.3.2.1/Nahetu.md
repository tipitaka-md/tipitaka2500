
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [10 Mahantaraduka](/tipitaka/38P2/10.md) / [10.1 Sārammaṇaduka](/tipitaka/38P2/10/10.1.md) / [10.1.3 Paccayavāra](/tipitaka/38P2/10/10.1/10.1.3.md) / [10.1.3.2 Paccayapaccanīya](/tipitaka/38P2/10/10.1/10.1.3/10.1.3.2.md) / [10.1.3.2.1 Vibhaṅgavāra](/tipitaka/38P2/10/10.1/10.1.3/10.1.3.2/10.1.3.2.1.md)

# Nahetu

### Mahantaraduka

### Sārammaṇaduka

### Paccayavāra

### Paccayapaccanīya

### Vibhaṅgavāra

### Nahetu

(18.)

2357\. Sārammaṇaṃ dhammaṃ paccayā sārammaṇo dhammo uppajjati nahetupaccayā…  tīṇi. (Paṭiccavārasadisaṃ.)

2358\. Anārammaṇaṃ dhammaṃ paccayā anārammaṇo dhammo uppajjati nahetupaccayā—  ekaṃ mahābhūtaṃ…pe…  asaññasattānaṃ ekaṃ mahābhūtaṃ…pe… . (1)

2359\. Anārammaṇaṃ dhammaṃ paccayā sārammaṇo dhammo uppajjati nahetupaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā sārammaṇā khandhā; paṭisandhikkhaṇe…pe…  vatthuṃ paccayā vicikicchāsahagato uddhaccasahagato moho. (2)

2360\. Anārammaṇaṃ dhammaṃ paccayā sārammaṇo ca anārammaṇo ca dhammā uppajjanti nahetupaccayā—  vatthuṃ paccayā ahetukā sārammaṇā khandhā, mahābhūte paccayā cittasamuṭṭhānaṃ rūpaṃ; paṭisandhikkhaṇe…pe… . (3)

(19.)

2361\. Sārammaṇañca anārammaṇañca dhammaṃ paccayā sārammaṇo dhammo uppajjati nahetupaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca…pe…  kāyaviññāṇasahagataṃ…pe…  ahetukaṃ sārammaṇaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)

2362\. Sārammaṇañca anārammaṇañca dhammaṃ paccayā anārammaṇo dhammo uppajjati nahetupaccayā—  ahetuke sārammaṇe khandhe ca mahābhūte ca paccayā cittasamuṭṭhānaṃ rūpaṃ; paṭisandhikkhaṇe…pe… . (2)

2363\. Sārammaṇañca anārammaṇañca dhammaṃ paccayā sārammaṇo ca anārammaṇo ca dhammā uppajjanti nahetupaccayā—  ahetukaṃ sārammaṇaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  ahetuke sārammaṇe khandhe ca mahābhūte ca paccayā cittasamuṭṭhānaṃ rūpaṃ; ahetukapaṭisandhikkhaṇe ahetukaṃ sārammaṇaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  ahetuke sārammaṇe khandhe ca mahābhūte ca paccayā kaṭattārūpaṃ…pe…  (Saṃkhittaṃ.) (3)

[Go to previous page (10.1.3.2.1 Vibhaṅgavāra)](/tipitaka/38P2/10/10.1/10.1.3/10.1.3.2/10.1.3.2.1.md) / [Go to parent page (10.1.3.2.1 Vibhaṅgavāra)](/tipitaka/38P2/10/10.1/10.1.3/10.1.3.2/10.1.3.2.1.md) / [Go to next page (10.1.3.2.2 Saṅkhyāvāra)](/tipitaka/38P2/10/10.1/10.1.3/10.1.3.2/10.1.3.2.2.md)


