
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.1 Sārammaṇaduka](../../../../10.1.md) / [10.1.7 Pañhāvāra](../../../10.1.7.md) / [10.1.7.1 Paccayānuloma](../../10.1.7.1.md) / [10.1.7.1.1 Vibhaṅgavāra](../10.1.7.1.1.md)

# Atthi

* Mahantaraduka

* Sārammaṇaduka

* Pañhāvāra

* Paccayānuloma

* Vibhaṅgavāra

* Atthi

(41.)

2403\. Sārammaṇo dhammo sārammaṇassa dhammassa atthipaccayena paccayo—  sārammaṇo eko khandho tiṇṇannaṃ khandhānaṃ atthipaccayena paccayo…pe…  dve khandhā…pe…  paṭisandhikkhaṇe…pe… . (1)

2404\. Sārammaṇo dhammo anārammaṇassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2)

2405\. Sārammaṇo dhammo sārammaṇassa ca anārammaṇassa ca dhammassa atthipaccayena paccayo. (Paṭiccasadisaṃ.) (3)

(42.)

2406\. Anārammaṇo dhammo anārammaṇassa dhammassa atthipaccayena paccayo—  sahajātaṃ, āhāraṃ, indriyaṃ. **Sahajātaṃ**—  ekaṃ mahābhūtaṃ…pe… . (Yāva asaññasattā.) (1)

2407\. Anārammaṇo dhammo sārammaṇassa dhammassa atthipaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu sārammaṇānaṃ khandhānaṃ atthipaccayena paccayo. **Purejātaṃ**—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu sārammaṇānaṃ khandhānaṃ atthipaccayena paccayo. (2)

(43.)

2408\. Sārammaṇo ca anārammaṇo ca dhammā sārammaṇassa dhammassa atthipaccayena paccayo—  sahajātaṃ, purejātaṃ. **Sahajāto**—  cakkhuviññāṇasahagato eko khandho ca cakkhāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe…  kāyaviññāṇasahagato eko khandho ca kāyāyatanañca tiṇṇannaṃ khandhānaṃ atthipaccayena paccayo…pe…  dve khandhā ca…pe…  sārammaṇo eko khandho ca vatthu ca tiṇṇannaṃ khandhānaṃ atthipaccayena paccayo…pe…  dve khandhā ca…pe…  paṭisandhikkhaṇe…pe… . (1)

2409\. Sārammaṇo ca anārammaṇo ca dhammā anārammaṇassa dhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. **Sahajātā**—  sārammaṇā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo; paṭisandhikkhaṇe…pe… . **Pacchājātā**—  sārammaṇā khandhā ca kabaḷīkāro āhāro ca imassa kāyassa atthipaccayena paccayo. **Pacchājātā**—  sārammaṇā khandhā ca rūpajīvitindriyañca kaṭattārūpānaṃ atthipaccayena paccayo. (2)

[Go to previous page (Vippayutta)](Vippayutta.md) / [Go to parent page (10.1.7.1.1 Vibhaṅgavāra)](../10.1.7.1.1.md) / [Go to next page (10.1.7.1.2 Saṅkhyāvāra)](../10.1.7.1.2.md)


