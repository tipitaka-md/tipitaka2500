---
title:  Adhipati
path: /tipitaka/38P2/10/10.1/10.1.7/10.1.7.1/10.1.7.1.1/Adhipati
ref: 265177
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.1 Sārammaṇaduka
    link: /tipitaka/38P2/10/10.1
  - name: 10.1.7 Pañhāvāra
    link: /tipitaka/38P2/10/10.1/10.1.7
  - name: 10.1.7.1 Paccayānuloma
    link: /tipitaka/38P2/10/10.1/10.1.7/10.1.7.1
  - name: 10.1.7.1.1 Vibhaṅgavāra
    link: /tipitaka/38P2/10/10.1/10.1.7/10.1.7.1/10.1.7.1.1
prevL: /tipitaka/38P2/10/10.1/10.1.7/10.1.7.1/10.1.7.1.1/Arammana
upL: /tipitaka/38P2/10/10.1/10.1.7/10.1.7.1/10.1.7.1.1
nextL: /tipitaka/38P2/10/10.1/10.1.7/10.1.7.1/10.1.7.1.1/Anantaradi
---

# Adhipati

### Mahantaraduka

### Sārammaṇaduka

### Pañhāvāra

### Paccayānuloma

### Vibhaṅgavāra

### Adhipati

(30.)

2380. Sārammaṇo dhammo sārammaṇassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati, pubbe suciṇṇāni…pe…  jhānā vuṭṭhahitvā jhānaṃ…pe…  ariyā maggā vuṭṭhahitvā maggaṃ garuṃ…pe…  phalaṃ garuṃ…pe…  sārammaṇe khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  sārammaṇādhipati sampayuttakānaṃ khandhānaṃ adhipatipaccayena paccayo. (1)

2381. Sārammaṇo dhammo anārammaṇassa dhammassa adhipatipaccayena paccayo. **Sahajātādhipati**—  sārammaṇādhipati cittasamuṭṭhānānaṃ rūpānaṃ adhipatipaccayena paccayo. (2)

2382. Sārammaṇo dhammo sārammaṇassa ca anārammaṇassa ca dhammassa adhipatipaccayena paccayo. **Sahajātādhipati**—  sārammaṇādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (3)

(31.)

2383. Anārammaṇo dhammo sārammaṇassa dhammassa adhipatipaccayena paccayo. **Ārammaṇādhipati**—  ariyā nibbānaṃ garuṃ katvā paccavekkhanti; nibbānaṃ gotrabhussa, vodānassa, maggassa, phalassa, adhipatipaccayena paccayo; cakkhuṃ…pe…  vatthuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)


