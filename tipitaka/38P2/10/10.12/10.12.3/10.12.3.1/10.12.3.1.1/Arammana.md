
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [10 Mahantaraduka](/tipitaka/38P2/10.md) / [10.12 Ajjhattikaduka](/tipitaka/38P2/10/10.12.md) / [10.12.3 Paccayavāra](/tipitaka/38P2/10/10.12/10.12.3.md) / [10.12.3.1 Paccayānuloma](/tipitaka/38P2/10/10.12/10.12.3/10.12.3.1.md) / [10.12.3.1.1 Vibhaṅgavāra](/tipitaka/38P2/10/10.12/10.12.3/10.12.3.1/10.12.3.1.1.md)

# Ārammaṇa

### Mahantaraduka

### Ajjhattikaduka

### Paccayavāra

### Paccayānuloma

### Vibhaṅgavāra

### Ārammaṇa

(334.)

3140\. Ajjhattikaṃ dhammaṃ paccayā ajjhattiko dhammo uppajjati ārammaṇapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ…pe… . Ajjhattikaṃ dhammaṃ paccayā bāhiro dhammo uppajjati ārammaṇapaccayā—  cakkhāyatanañca cakkhuviññāṇañca paccayā cakkhuviññāṇasahagatā khandhā…pe…  kāyāyatanañca…pe…  cittaṃ paccayā sampayuttakā khandhā; paṭisandhikkhaṇe…pe… . Ajjhattikaṃ dhammaṃ paccayā ajjhattiko ca bāhiro ca dhammā uppajjanti ārammaṇapaccayā—  cakkhāyatanaṃ paccayā cakkhuviññāṇaṃ sampayuttakā ca khandhā…pe…  kāyāyatanaṃ…pe… . (3)

3141\. Bāhiraṃ dhammaṃ paccayā bāhiro dhammo uppajjati ārammaṇapaccayā—  bāhiraṃ ekaṃ khandhaṃ paccayā dve khandhā, dve khandhe…pe…  paṭisandhikkhaṇe…pe…  vatthuṃ paccayā bāhirā khandhā. Bāhiraṃ dhammaṃ paccayā ajjhattiko dhammo uppajjati ārammaṇapaccayā—  bāhire khandhe paccayā cittaṃ, vatthuṃ paccayā cittaṃ (paṭisandhikkhaṇe dvepi kātabbā). Bāhiraṃ dhammaṃ paccayā ajjhattiko ca bāhiro ca dhammā uppajjanti ārammaṇapaccayā—  vatthuṃ paccayā cittañca sampayuttakā ca khandhā. (Paṭisandhikkhaṇe ekaṃ kātabbaṃ.) (3)

(335.)

3142\. Ajjhattikañca bāhirañca dhammaṃ paccayā ajjhattiko dhammo uppajjati ārammaṇapaccayā—  cakkhuviññāṇasahagate khandhe ca cakkhāyatanañca paccayā cakkhuviññāṇaṃ…pe…  kāyaviññāṇasahagate…pe… .

3143\. Ajjhattikañca bāhirañca dhammaṃ paccayā bāhiro dhammo uppajjati ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca cakkhuviññāṇañca paccayā dve khandhā, dve khandhe…pe…  kāyaviññāṇasahagataṃ…pe…  bāhiraṃ ekaṃ khandhañca cittañca paccayā dve khandhā, dve khandhe…pe…  cittañca vatthuñca paccayā bāhirā khandhā (paṭisandhikkhaṇe dvepi kātabbā). Ajjhattikañca bāhirañca dhammaṃ paccayā ajjhattiko ca bāhiro ca dhammā uppajjanti ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca paccayā dve khandhā cakkhuviññāṇañca, dve khandhe…pe…  (Saṃkhittaṃ.) (3)

[Go to previous page (Hetu)](/tipitaka/38P2/10/10.12/10.12.3/10.12.3.1/10.12.3.1.1/Hetu.md) / [Go to parent page (10.12.3.1.1 Vibhaṅgavāra)](/tipitaka/38P2/10/10.12/10.12.3/10.12.3.1/10.12.3.1.1.md) / [Go to next page (10.12.3.1.2 Saṅkhyāvāra)](/tipitaka/38P2/10/10.12/10.12.3/10.12.3.1/10.12.3.1.2.md)


