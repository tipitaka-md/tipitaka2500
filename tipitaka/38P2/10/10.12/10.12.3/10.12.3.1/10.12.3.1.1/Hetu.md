---
title:  Hetu
path: /tipitaka/38P2/10/10.12/10.12.3/10.12.3.1/10.12.3.1.1/Hetu
ref: 265348
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.12 Ajjhattikaduka
    link: /tipitaka/38P2/10/10.12
  - name: 10.12.3 Paccayavāra
    link: /tipitaka/38P2/10/10.12/10.12.3
  - name: 10.12.3.1 Paccayānuloma
    link: /tipitaka/38P2/10/10.12/10.12.3/10.12.3.1
  - name: 10.12.3.1.1 Vibhaṅgavāra
    link: /tipitaka/38P2/10/10.12/10.12.3/10.12.3.1/10.12.3.1.1
prevL: /tipitaka/38P2/10/10.12/10.12.3/10.12.3.1/10.12.3.1.1
upL: /tipitaka/38P2/10/10.12/10.12.3/10.12.3.1/10.12.3.1.1
nextL: /tipitaka/38P2/10/10.12/10.12.3/10.12.3.1/10.12.3.1.1/Arammana
---

# Hetu

### Mahantaraduka

### Ajjhattikaduka

### Paccayavāra

### Paccayānuloma

### Vibhaṅgavāra

### Hetu

(332.)

3137. Ajjhattikaṃ dhammaṃ paccayā ajjhattiko dhammo uppajjati hetupaccayā…  tīṇi. (Paṭiccasadisā.)

3138. Bāhiraṃ dhammaṃ paccayā bāhiro dhammo uppajjati hetupaccayā—  bāhiraṃ ekaṃ khandhaṃ paccayā dve khandhā cittasamuṭṭhānañca rūpaṃ, dve khandhe…pe…  (paṭisandhikkhaṇe dvepi kātabbā, yāva ajjhattikā mahābhūtā) vatthuṃ paccayā bāhirā khandhā. Bāhiraṃ dhammaṃ paccayā ajjhattiko dhammo uppajjati hetupaccayā—  bāhire khandhe paccayā cittaṃ, vatthuṃ paccayā cittaṃ (paṭisandhikkhaṇe dvepi kātabbā). Bāhiraṃ dhammaṃ paccayā ajjhattiko ca bāhiro ca dhammā uppajjanti hetupaccayā—  bāhiraṃ ekaṃ khandhaṃ paccayā dve khandhā cittañca cittasamuṭṭhānañca rūpaṃ, dve khandhe…pe…  vatthuṃ paccayā cittaṃ sampayuttakā ca khandhā. (Paṭisandhikkhaṇe dvepi kātabbā.) (3)

(333.)

3139. Ajjhattikañca bāhirañca dhammaṃ paccayā ajjhattiko dhammo uppajjati hetupaccayā—  paṭisandhikkhaṇe cittañca sampayuttake ca khandhe paccayā ajjhattikaṃ kaṭattārūpaṃ. Ajjhattikañca bāhirañca dhammaṃ paccayā bāhiro dhammo uppajjati hetupaccayā—  bāhiraṃ ekaṃ khandhañca cittañca paccayā dve khandhā cittasamuṭṭhānañca rūpaṃ, dve khandhe…pe…  cittañca mahābhūte ca paccayā cittasamuṭṭhānaṃ rūpaṃ, cittañca vatthuñca paccayā bāhirā khandhā (paṭisandhikkhaṇe tīṇipi kātabbā). Ajjhattikañca bāhirañca dhammaṃ paccayā ajjhattiko ca bāhiro ca dhammā uppajjanti hetupaccayā—  paṭisandhikkhaṇe bāhiraṃ ekaṃ khandhañca cittañca paccayā dve khandhā ajjhattikañca bāhirañca kaṭattārūpaṃ, dve khandhe…pe… . (3)


