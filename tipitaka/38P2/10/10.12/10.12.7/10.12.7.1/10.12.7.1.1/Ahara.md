
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [10 Mahantaraduka](/tipitaka/38P2/10.md) / [10.12 Ajjhattikaduka](/tipitaka/38P2/10/10.12.md) / [10.12.7 Pañhāvāra](/tipitaka/38P2/10/10.12/10.12.7.md) / [10.12.7.1 Paccayānuloma](/tipitaka/38P2/10/10.12/10.12.7/10.12.7.1.md) / [10.12.7.1.1 Vibhaṅgavāra](/tipitaka/38P2/10/10.12/10.12.7/10.12.7.1/10.12.7.1.1.md)

# Āhāra

### Mahantaraduka

### Ajjhattikaduka

### Pañhāvāra

### Paccayānuloma

### Vibhaṅgavāra

### Āhāra

(350.)

3185. Ajjhattiko dhammo ajjhattikassa dhammassa āhārapaccayena paccayo—  paṭisandhikkhaṇe ajjhattikā āhārā ajjhattikānaṃ kaṭattārūpānaṃ āhārapaccayena paccayo. (1)

3186. Ajjhattiko dhammo bāhirassa dhammassa āhārapaccayena paccayo—  ajjhattikā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe ajjhattikā āhārā sampayuttakānaṃ khandhānaṃ bāhirānañca kaṭattārūpānaṃ āhārapaccayena paccayo. (Mūlaṃ kātabbaṃ.) Paṭisandhikkhaṇe ajjhattikā āhārā sampayuttakānaṃ khandhānaṃ ajjhattikānañca bāhirānañca kaṭattārūpānaṃ āhārapaccayena paccayo. (3)

(351.)

3187. Bāhiro dhammo bāhirassa dhammassa āhārapaccayena paccayo—  bāhirā āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe…pe…  bāhiro kabaḷīkāro āhāro bāhirassa kāyassa āhārapaccayena paccayo. (1)

3188. Bāhiro dhammo ajjhattikassa dhammassa āhārapaccayena paccayo—  bāhirā āhārā cittassa āhārapaccayena paccayo; paṭisandhikkhaṇe bāhirā āhārā cittassa ajjhattikānañca kaṭattārūpānaṃ āhārapaccayena paccayo; bāhiro kabaḷīkāro āhāro ajjhattikassa kāyassa āhārapaccayena paccayo. (2)

3189. Bāhiro dhammo ajjhattikassa ca bāhirassa ca dhammassa āhārapaccayena paccayo—  bāhirā āhārā sampayuttakānaṃ khandhānaṃ cittassa ca cittasamuṭṭhānānañca rūpānaṃ āhārapaccayena paccayo; paṭisandhikkhaṇe bāhirā āhārā sampayuttakānaṃ khandhānaṃ cittassa ca ajjhattikānañca bāhirānañca kaṭattārūpānaṃ āhārapaccayena paccayo; bāhiro kabaḷīkāro āhāro ajjhattikassa ca bāhirassa ca kāyassa āhārapaccayena paccayo. (3)

(352.)

3190. Ajjhattiko ca bāhiro ca dhammā ajjhattikassa dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā ajjhattikānaṃ kaṭattārūpānaṃ āhārapaccayena paccayo. (1)

3191. Ajjhattiko ca bāhiro ca dhammā bāhirassa dhammassa āhārapaccayena paccayo—  ajjhattikā ca bāhirā ca āhārā sampayuttakānaṃ khandhānaṃ cittasamuṭṭhānānañca rūpānaṃ āhārapaccayena paccayo; paṭisandhikkhaṇe ajjhattikā ca bāhirā ca āhārā sampayuttakānaṃ khandhānaṃ bāhirānañca kaṭattārūpānaṃ āhārapaccayena paccayo. (2)

3192. Ajjhattiko ca bāhiro ca dhammā ajjhattikassa ca bāhirassa ca dhammassa āhārapaccayena paccayo—  paṭisandhikkhaṇe ajjhattikā ca bāhirā ca āhārā sampayuttakānaṃ khandhānaṃ ajjhattikānañca bāhirānañca kaṭattārūpānaṃ āhārapaccayena paccayo. (3)

[Go to previous page (Kamma-vipāka)](/tipitaka/38P2/10/10.12/10.12.7/10.12.7.1/10.12.7.1.1/Kamma-vipaka.md) / [Go to parent page (10.12.7.1.1 Vibhaṅgavāra)](/tipitaka/38P2/10/10.12/10.12.7/10.12.7.1/10.12.7.1.1.md) / [Go to next page (Indriya)](/tipitaka/38P2/10/10.12/10.12.7/10.12.7.1/10.12.7.1.1/Indriya.md)


