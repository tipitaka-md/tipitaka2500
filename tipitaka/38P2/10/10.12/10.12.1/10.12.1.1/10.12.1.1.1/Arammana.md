
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.12 Ajjhattikaduka](../../../../10.12.md) / [10.12.1 Paṭiccavāra](../../../10.12.1.md) / [10.12.1.1 Paccayānuloma](../../10.12.1.1.md) / [10.12.1.1.1 Vibhaṅgavāra](../10.12.1.1.1.md)

# Ārammaṇa

* Mahantaraduka

* Ajjhattikaduka

* Paṭiccavāra

* Paccayānuloma

* Vibhaṅgavāra

* Ārammaṇa

(321.)

3106\. Ajjhattikaṃ dhammaṃ paṭicca bāhiro dhammo uppajjati ārammaṇapaccayā—  cittaṃ paṭicca sampayuttakā khandhā; paṭisandhikkhaṇe cittaṃ paṭicca sampayuttakā khandhā. (1)

3107\. Bāhiraṃ dhammaṃ paṭicca bāhiro dhammo uppajjati ārammaṇapaccayā—  bāhiraṃ ekaṃ khandhaṃ paṭicca dve khandhā, dve khandhe…pe…  paṭisandhikkhaṇe…pe…  vatthuṃ paṭicca khandhā. (1)

3108\. Bāhiraṃ dhammaṃ paṭicca ajjhattiko dhammo uppajjati ārammaṇapaccayā—  bāhire khandhe paṭicca cittaṃ; paṭisandhikkhaṇe bāhire khandhe paṭicca cittaṃ, paṭisandhikkhaṇe vatthuṃ paṭicca cittaṃ. (2)

3109\. Bāhiraṃ dhammaṃ paṭicca ajjhattiko ca bāhiro ca dhammā uppajjanti ārammaṇapaccayā—  bāhiraṃ ekaṃ khandhaṃ paṭicca dve khandhā cittañca, dve khandhe…pe…  paṭisandhikkhaṇe bāhiraṃ ekaṃ khandhaṃ paṭicca dve khandhā cittañca, dve khandhe…pe…  paṭisandhikkhaṇe vatthuṃ paṭicca cittaṃ sampayuttakā ca khandhā. (3)

3110\. Ajjhattikañca bāhirañca dhammaṃ paṭicca bāhiro dhammo uppajjati ārammaṇapaccayā—  bāhiraṃ ekaṃ khandhañca cittañca paṭicca dve khandhā, dve khandhe ca…pe…  paṭisandhikkhaṇe bāhiraṃ ekaṃ khandhañca cittañca paṭicca dve khandhā, dve khandhe ca…pe…  paṭisandhikkhaṇe bāhiraṃ ekaṃ khandhañca cittañca vatthuñca paṭicca dve khandhā, dve khandhe ca…pe…  (Saṃkhittaṃ.) (1)

[Go to previous page (Hetu)](Hetu.md) / [Go to parent page (10.12.1.1.1 Vibhaṅgavāra)](../10.12.1.1.1.md) / [Go to next page (10.12.1.1.2 Saṅkhyāvāra)](../10.12.1.1.2.md)


