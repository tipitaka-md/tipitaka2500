---
title:  Nahetu
path: /tipitaka/38P2/10/10.2/10.2.1/10.2.1.2/10.2.1.2.1/Nahetu
ref: 265193
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.2 Cittaduka
    link: /tipitaka/38P2/10/10.2
  - name: 10.2.1 Paṭiccavāra
    link: /tipitaka/38P2/10/10.2/10.2.1
  - name: 10.2.1.2 Paccayapaccanīya
    link: /tipitaka/38P2/10/10.2/10.2.1/10.2.1.2
  - name: 10.2.1.2.1 Vibhaṅgavāra
    link: /tipitaka/38P2/10/10.2/10.2.1/10.2.1.2/10.2.1.2.1
prevL: /tipitaka/38P2/10/10.2/10.2.1/10.2.1.2/10.2.1.2.1
upL: /tipitaka/38P2/10/10.2/10.2.1/10.2.1.2/10.2.1.2.1
nextL: /tipitaka/38P2/10/10.2/10.2.1/10.2.1.2/10.2.1.2.1/Naarammana
---

# Nahetu

### Mahantaraduka

### Cittaduka

### Paṭiccavāra

### Paccayapaccanīya

### Vibhaṅgavāra

### Nahetu

(53.)

2433. Cittaṃ dhammaṃ paṭicca nocitto dhammo uppajjati nahetupaccayā—  ahetukaṃ cittaṃ paṭicca sampayuttakā khandhā cittasamuṭṭhānañca rūpaṃ; ahetukapaṭisandhikkhaṇe cittaṃ…pe…  vicikicchāsahagataṃ uddhaccasahagataṃ cittaṃ paṭicca vicikicchāsahagato uddhaccasahagato moho. (1)

2434. Nocittaṃ dhammaṃ paṭicca nocitto dhammo uppajjati nahetupaccayā—  ahetukaṃ nocittaṃ ekaṃ khandhaṃ paṭicca dve khandhā cittasamuṭṭhānañca rūpaṃ, dve khandhe…pe…  ahetukapaṭisandhikkhaṇe…pe…  (yāva asaññasattā) vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

2435. Nocittaṃ dhammaṃ paṭicca citto dhammo uppajjati nahetupaccayā—  ahetuke nocitte khandhe paṭicca cittaṃ; ahetukapaṭisandhikkhaṇe nocitte khandhe paṭicca cittaṃ; ahetukapaṭisandhikkhaṇe vatthuṃ paṭicca cittaṃ. (2)

2436. Nocittaṃ dhammaṃ paṭicca citto ca nocitto ca dhammā uppajjanti nahetupaccayā—  ahetukaṃ nocittaṃ ekaṃ khandhaṃ paṭicca dve khandhā cittañca cittasamuṭṭhānañca rūpaṃ, dve khandhe…pe…  ahetukapaṭisandhikkhaṇe…pe…  ahetukapaṭisandhikkhaṇe vatthuṃ paṭicca cittañca sampayuttakā ca khandhā. (3)

2437. Cittañca nocittañca dhammaṃ paṭicca nocitto dhammo uppajjati nahetupaccayā—  ahetukaṃ nocittaṃ ekaṃ khandhañca cittañca paṭicca dve khandhā cittasamuṭṭhānañca rūpaṃ, dve khandhe ca…pe…  ahetukapaṭisandhikkhaṇe nocittaṃ ekaṃ khandhañca cittañca paṭicca dve khandhā kaṭattā ca rūpaṃ, dve khandhe ca…pe…  ahetukapaṭisandhikkhaṇe cittañca vatthuñca paṭicca nocittā khandhā, vicikicchāsahagataṃ uddhaccasahagataṃ cittañca sampayuttake ca khandhe paṭicca vicikicchāsahagato uddhaccasahagato moho. (1)


