---
title:  Hetu
path: /tipitaka/38P2/10/10.2/10.2.1/10.2.1.1/10.2.1.1.1/Hetu
ref: 265190
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.2 Cittaduka
    link: /tipitaka/38P2/10/10.2
  - name: 10.2.1 Paṭiccavāra
    link: /tipitaka/38P2/10/10.2/10.2.1
  - name: 10.2.1.1 Paccayānuloma
    link: /tipitaka/38P2/10/10.2/10.2.1/10.2.1.1
  - name: 10.2.1.1.1 Vibhaṅgavāra
    link: /tipitaka/38P2/10/10.2/10.2.1/10.2.1.1/10.2.1.1.1
prevL: /tipitaka/38P2/10/10.2/10.2.1/10.2.1.1/10.2.1.1.1
upL: /tipitaka/38P2/10/10.2/10.2.1/10.2.1.1/10.2.1.1.1
nextL: /tipitaka/38P2/10/10.2/10.2.1/10.2.1.1/10.2.1.1.1/Arammana
---

# Hetu

### Mahantaraduka

### Cittaduka

### Paṭiccavāra

### Paccayānuloma

### Vibhaṅgavāra

### Hetu

(50.)

2422. Cittaṃ dhammaṃ paṭicca nocitto dhammo uppajjati hetupaccayā—  cittaṃ paṭicca sampayuttakā khandhā cittasamuṭṭhānañca rūpaṃ; paṭisandhikkhaṇe cittaṃ paṭicca sampayuttakā khandhā kaṭattā ca rūpaṃ. (1)

2423. Nocittaṃ dhammaṃ paṭicca nocitto dhammo uppajjati hetupaccayā—  nocittaṃ ekaṃ khandhaṃ paṭicca dve khandhā cittasamuṭṭhānañca rūpaṃ, dve khandhe paṭicca eko khandho cittasamuṭṭhānañca rūpaṃ; paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ paṭicca…pe… . (1)

2424. Nocittaṃ dhammaṃ paṭicca citto dhammo uppajjati hetupaccayā—  nocitte khandhe paṭicca cittaṃ; paṭisandhikkhaṇe nocitte khandhe paṭicca cittaṃ; paṭisandhikkhaṇe vatthuṃ paṭicca cittaṃ. (2)

2425. Nocittaṃ dhammaṃ paṭicca citto ca nocitto ca dhammā uppajjanti hetupaccayā—  nocittaṃ ekaṃ khandhaṃ paṭicca dve khandhā cittañca cittasamuṭṭhānañca rūpaṃ, dve khandhe…pe…  paṭisandhikkhaṇe nocittaṃ ekaṃ khandhaṃ paṭicca dve khandhā cittañca kaṭattā ca rūpaṃ, dve khandhe paṭicca eko khandho cittañca kaṭattā ca rūpaṃ; paṭisandhikkhaṇe vatthuṃ paṭicca cittañca sampayuttakā ca khandhā. (3)

2426. Cittañca nocittañca dhammaṃ paṭicca nocitto dhammo uppajjati hetupaccayā—  nocittaṃ ekaṃ khandhañca cittañca paṭicca dve khandhā cittasamuṭṭhānañca rūpaṃ, dve khandhe ca…pe…  cittañca mahābhūte ca paṭicca cittasamuṭṭhānaṃ rūpaṃ; paṭisandhikkhaṇe nocittaṃ ekaṃ khandhañca cittañca paṭicca dve khandhā kaṭattā ca rūpaṃ, dve khandhe…pe…  paṭisandhikkhaṇe cittañca vatthuñca paṭicca nocittā khandhā; paṭisandhikkhaṇe cittañca mahābhūte ca paṭicca kaṭattārūpaṃ. (1)


