---
title:  Anantarādi
path: /tipitaka/38P2/10/10.2/10.2.7/10.2.7.1/10.2.7.1.1/Anantaradi
ref: 265207
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.2 Cittaduka
    link: /tipitaka/38P2/10/10.2
  - name: 10.2.7 Pañhāvāra
    link: /tipitaka/38P2/10/10.2/10.2.7
  - name: 10.2.7.1 Paccayānuloma
    link: /tipitaka/38P2/10/10.2/10.2.7/10.2.7.1
  - name: 10.2.7.1.1 Vibhaṅgavāra
    link: /tipitaka/38P2/10/10.2/10.2.7/10.2.7.1/10.2.7.1.1
prevL: /tipitaka/38P2/10/10.2/10.2.7/10.2.7.1/10.2.7.1.1/Adhipati
upL: /tipitaka/38P2/10/10.2/10.2.7/10.2.7.1/10.2.7.1.1
nextL: /tipitaka/38P2/10/10.2/10.2.7/10.2.7.1/10.2.7.1.1/Upanissaya
---

# Anantarādi

### Mahantaraduka

### Cittaduka

### Pañhāvāra

### Paccayānuloma

### Vibhaṅgavāra

### Anantarādi

(75.)

2497. Citto dhammo cittassa dhammassa anantarapaccayena paccayo—  purimaṃ purimaṃ cittaṃ pacchimassa pacchimassa cittassa anantarapaccayena paccayo. (1)

2498. Citto dhammo nocittassa dhammassa anantarapaccayena paccayo—  purimaṃ purimaṃ cittaṃ pacchimānaṃ pacchimānaṃ nocittānaṃ khandhānaṃ anantarapaccayena paccayo; cittaṃ vuṭṭhānassa anantarapaccayena paccayo. (2)

2499. Citto dhammo cittassa ca nocittassa ca dhammassa anantarapaccayena paccayo—  purimaṃ purimaṃ cittaṃ pacchimassa pacchimassa cittassa sampayuttakānañca khandhānaṃ anantarapaccayena paccayo. (3)

(76.)

2500. Nocitto dhammo nocittassa dhammassa anantarapaccayena paccayo—  purimā purimā nocittā khandhā…pe…  phalasamāpattiyā anantarapaccayena paccayo. (Ime dve pūretukāmena kātabbā, purimagamanasadisaṃ.)

2501. Citto ca nocitto ca dhammā cittassa dhammassa anantarapaccayena paccayo—  purimaṃ purimaṃ cittañca sampayuttakā ca khandhā pacchimassa pacchimassa cittassa anantarapaccayena paccayo. (Mūlaṃ pucchitabbaṃ.) Purimaṃ purimaṃ cittañca sampayuttakā ca khandhā pacchimānaṃ pacchimānaṃ nocittānaṃ khandhānaṃ anantarapaccayena paccayo—  cittañca sampayuttakā ca khandhā vuṭṭhānassa anantarapaccayena paccayo. (Mūlaṃ pucchitabbaṃ.) Purimaṃ purimaṃ cittañca sampayuttakā ca khandhā pacchimassa pacchimassa cittassa sampayuttakānañca khandhānaṃ anantarapaccayena paccayo. (3)

2502. Samanantarapaccayena paccayo…  sahajātapaccayena paccayo…  aññamaññapaccayena paccayo (paṭiccavārasadisā)…  nissayapaccayena paccayo…  pañca. (Paccayavārasadisā.)


