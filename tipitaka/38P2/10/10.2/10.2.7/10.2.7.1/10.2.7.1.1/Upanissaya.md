
[Home](/) / [38P2 Dhammānuloma (1), Dukapaṭṭhānapāḷi (2)](../../../../...md) / [10 Mahantaraduka](../../../...md) / [10.2 Cittaduka](../../...md) / [10.2.7 Pañhāvāra](../...md) / [10.2.7.1 Paccayānuloma](...md) / [10.2.7.1.1 Vibhaṅgavāra](../38P2/10/10.2/10.2.7/10.2.7.1/10.2.7.1.1.md)

# Upanissaya

* Mahantaraduka

* Cittaduka

* Pañhāvāra

* Paccayānuloma

* Vibhaṅgavāra

* Upanissaya

(77.)

2503\. Citto dhammo cittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  cittaṃ cittassa upanissayapaccayena paccayo…  tīṇi.

2504\. Nocitto dhammo nocittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  mānaṃ jappeti, diṭṭhiṃ gaṇhāti; sīlaṃ…pe…  senāsanaṃ upanissāya dānaṃ deti…pe…  saṃghaṃ bhindati; saddhā…pe…  senāsanaṃ saddhāya…pe…  maggassa, phalasamāpattiyā upanissayapaccayena paccayo. (1)

2505\. Nocitto dhammo cittassa dhammassa upanissayapaccayena paccayo. (Ime dvepi pūretukāmena sabbattha kātabbā, paṭhamagamanasadisaṃ ninnānākaraṇaṃ.)

2506\. Citto ca nocitto ca dhammā cittassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  cittañca sampayuttakā ca khandhā cittassa upanissayapaccayena paccayo…  tīṇi.

[Go to previous page (Anantarādi)](Anantaradi.md) / [Go to parent page (10.2.7.1.1 Vibhaṅgavāra)](../38P2/10/10.2/10.2.7/10.2.7.1/10.2.7.1.1.md) / [Go to next page (Purejāta)](Purejata.md)


