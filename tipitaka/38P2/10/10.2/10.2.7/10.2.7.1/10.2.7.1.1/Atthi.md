---
title:  Atthi
path: /tipitaka/38P2/10/10.2/10.2.7/10.2.7.1/10.2.7.1.1/Atthi
ref: 265214
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.2 Cittaduka
    link: /tipitaka/38P2/10/10.2
  - name: 10.2.7 Pañhāvāra
    link: /tipitaka/38P2/10/10.2/10.2.7
  - name: 10.2.7.1 Paccayānuloma
    link: /tipitaka/38P2/10/10.2/10.2.7/10.2.7.1
  - name: 10.2.7.1.1 Vibhaṅgavāra
    link: /tipitaka/38P2/10/10.2/10.2.7/10.2.7.1/10.2.7.1.1
prevL: /tipitaka/38P2/10/10.2/10.2.7/10.2.7.1/10.2.7.1.1/Vippayutta
upL: /tipitaka/38P2/10/10.2/10.2.7/10.2.7.1/10.2.7.1.1
nextL: /tipitaka/38P2/10/10.2/10.2.7/10.2.7.1/10.2.7.1.2
---

# Atthi

### Mahantaraduka

### Cittaduka

### Pañhāvāra

### Paccayānuloma

### Vibhaṅgavāra

### Atthi

(83.)

2523. Citto dhammo nocittassa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (1)

2524. Nocitto dhammo nocittassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)

2525. Nocitto dhammo cittassa dhammassa atthipaccayena paccayo—  sahajātaṃ, purejātaṃ. **Sahajātā**—  nocittā khandhā cittassa atthipaccayena paccayo; paṭisandhikkhaṇe…pe…  paṭisandhikkhaṇe vatthu cittassa atthipaccayena paccayo. **Purejātaṃ**—  cakkhuṃ…pe…  vatthuṃ aniccato…pe… . (Purejātasadisaṃ, saṃkhittaṃ.) (2)

2526. Nocitto dhammo cittassa ca nocittassa ca dhammassa atthipaccayena paccayo—  sahajātaṃ, purejātaṃ. **Sahajāto**—  nocitto eko khandho dvinnaṃ khandhānaṃ cittassa ca cittasamuṭṭhānānañca rūpānaṃ atthipaccayena paccayo; paṭisandhikkhaṇe nocitto eko khandho…pe…  paṭisandhikkhaṇe vatthu cittassa sampayuttakānañca khandhānaṃ atthipaccayena paccayo. **Purejātaṃ**—  cakkhuṃ…pe…  vatthuṃ…pe… . (Purejātasadisaṃ, saṃkhittaṃ.) (3)

(84.)

2527. Citto ca nocitto ca dhammā nocittassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—  nocitto eko khandho ca cittañca dvinnaṃ khandhānaṃ cittasamuṭṭhānānañca rūpānaṃ atthipaccayena paccayo; dve khandhā ca…pe… . **Sahajātaṃ**—  cittañca vatthuñca nocittānaṃ khandhānaṃ atthipaccayena paccayo (paṭisandhikkhaṇepi dve). **Sahajātaṃ**—  cittañca sampayuttakā ca khandhā cittasamuṭṭhānānaṃ rūpānaṃ atthipaccayena paccayo. **Sahajātaṃ**—  cittañca mahābhūtā ca cittasamuṭṭhānānaṃ rūpānaṃ atthipaccayena paccayo (paṭisandhikkhaṇepi dve). **Pacchājātaṃ**—  cittañca sampayuttakā ca khandhā purejātassa imassa kāyassa atthipaccayena paccayo. **Pacchājātaṃ**—  cittañca sampayuttakā ca khandhā kabaḷīkāro āhāro ca imassa kāyassa atthipaccayena paccayo. **Pacchājātaṃ**—  cittañca sampayuttakā ca khandhā rūpajīvitindriyañca kaṭattārūpānaṃ atthipaccayena paccayo. (1)


