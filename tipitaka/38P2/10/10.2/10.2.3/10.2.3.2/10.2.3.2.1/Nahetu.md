
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.2 Cittaduka](../../../../10.2.md) / [10.2.3 Paccayavāra](../../../10.2.3.md) / [10.2.3.2 Paccayapaccanīya](../../10.2.3.2.md) / [10.2.3.2.1 Vibhaṅgavāra](../10.2.3.2.1.md)

# Nahetu

* Mahantaraduka

* Cittaduka

* Paccayavāra

* Paccayapaccanīya

* Vibhaṅgavāra

* Nahetu

(64.)

2466\. Cittaṃ dhammaṃ paccayā nocitto dhammo uppajjati nahetupaccayā—  ahetukaṃ cittaṃ paccayā sampayuttakā khandhā cittasamuṭṭhānañca rūpaṃ; ahetukapaṭisandhikkhaṇe…pe…  vicikicchāsahagataṃ uddhaccasahagataṃ cittaṃ paccayā vicikicchāsahagato uddhaccasahagato moho. (1)

(65.)

2467\. Nocittaṃ dhammaṃ paccayā nocitto dhammo uppajjati nahetupaccayā—  ahetukaṃ nocittaṃ ekaṃ khandhaṃ paccayā dve khandhā cittasamuṭṭhānañca rūpaṃ, dve khandhe…pe…  ahetukapaṭisandhikkhaṇe…pe…  (yāva asaññasattā), cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ paccayā kāyaviññāṇasahagatā khandhā, vatthuṃ paccayā ahetukā nocittā khandhā vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)

2468\. Nocittaṃ dhammaṃ paccayā citto dhammo uppajjati nahetupaccayā—  ahetuke nocitte khandhe paccayā cittaṃ, vatthuṃ paccayā cittaṃ; ahetukapaṭisandhikkhaṇe…pe…  ahetukapaṭisandhikkhaṇe vatthuṃ paccayā cittaṃ, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. (2)

2469\. Nocittaṃ dhammaṃ paccayā citto ca nocitto ca dhammā uppajjanti nahetupaccayā—  ahetukaṃ nocittaṃ ekaṃ khandhaṃ paccayā dve khandhā cittañca cittasamuṭṭhānañca rūpaṃ, dve khandhe…pe…  vatthuṃ paccayā cittañca sampayuttakā ca khandhā; ahetukapaṭisandhikkhaṇe…pe…  ahetukapaṭisandhikkhaṇe vatthuṃ paccayā cittañca sampayuttakā ca khandhā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ…pe…  (3)

2470\. Cittañca nocittañca dhammaṃ paccayā nocitto dhammo uppajjati nahetupaccayā—  ahetukaṃ nocittaṃ ekaṃ khandhañca cittañca paccayā dve khandhā cittasamuṭṭhānañca rūpaṃ, dve khandhe ca…pe…  cittañca vatthuñca paccayā nocittā khandhā; ahetukapaṭisandhikkhaṇe…pe…  ahetukapaṭisandhikkhaṇe cittañca vatthuñca paccayā nocittā khandhā, cakkhāyatanañca cakkhuviññāṇañca paccayā cakkhuviññāṇasahagatā khandhā…pe…  kāyāyatanaṃ ca…pe…  vicikicchāsahagate uddhaccasahagate khandhe ca cittañca paccayā vicikicchāsahagato uddhaccasahagato moho. (1) (Saṃkhittaṃ.)

[Go to previous page (10.2.3.2.1 Vibhaṅgavāra)](../10.2.3.2.1.md) / [Go to parent page (10.2.3.2.1 Vibhaṅgavāra)](../10.2.3.2.1.md) / [Go to next page (10.2.3.2.2 Saṅkhyāvāra)](../10.2.3.2.2.md)


