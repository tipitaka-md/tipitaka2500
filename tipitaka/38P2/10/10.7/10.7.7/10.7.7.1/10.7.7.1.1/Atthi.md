
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.7 Cittasahabhūduka](../../../../10.7.md) / [10.7.7 Pañhāvāra](../../../10.7.7.md) / [10.7.7.1 Paccayānuloma](../../10.7.7.1.md) / [10.7.7.1.1 Vibhaṅgavāra](../10.7.7.1.1.md)

# Atthi

* Mahantaraduka

* Cittasahabhūduka

* Pañhāvāra

* Paccayānuloma

* Vibhaṅgavāra

* Atthi

(268.)

2977\. Cittasahabhū dhammo cittasahabhussa dhammassa atthipaccayena paccayo—  cittasahabhū eko khandho…pe… . (Paṭiccasadisaṃ.) (1)

2978\. Cittasahabhū dhammo nocittasahabhussa dhammassa atthipaccayena paccayo—  sahajātaṃ, pacchājātaṃ. (Saṃkhittaṃ.) (2)

2979\. Cittasahabhū dhammo cittasahabhussa ca nocittasahabhussa ca dhammassa atthipaccayena paccayo—  cittasahabhū eko khandho…pe… . (Paṭiccasadisaṃ.) (3)

2980\. Nocittasahabhū dhammo nocittasahabhussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. (Saṃkhittaṃ.) (1)

2981\. Nocittasahabhū dhammo cittasahabhussa dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (2)

2982\. Nocittasahabhū dhammo cittasahabhussa ca nocittasahabhussa ca dhammassa atthipaccayena paccayo—  sahajātaṃ, purejātaṃ. (Saṃkhittaṃ.) (3)

(269.)

2983\. Cittasahabhū ca nocittasahabhū ca dhammā cittasahabhussa dhammassa atthipaccayena paccayo—  sahajātaṃ, purejātaṃ. **Sahajāto**—  cakkhuviññāṇasahagato eko khandho ca cakkhāyatanañca cakkhuviññāṇañca dvinnaṃ khandhānaṃ…pe…  dve khandhā ca…pe… . (Sabbaṃ paṭisandhiyaṃ kātabbaṃ, sahajātaṃ purejātampi.) (1)

2984\. Cittasahabhū ca nocittasahabhū ca dhammā nocittasahabhussa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajātā**—  cakkhuviññāṇasahagatā khandhā cakkhāyatanañca cakkhuviññāṇassa atthipaccayena paccayo…pe…  kāyaviññāṇasahagatā…pe…  cittasahabhū khandhā ca cittañca nocittasahabhūnaṃ cittasamuṭṭhānānaṃ rūpānaṃ atthipaccayena paccayo. **Sahajātā**—  cittasahabhū khandhā ca vatthu ca cittassa atthipaccayena paccayo. **Sahajātā**—  cittasahabhū khandhā ca mahābhūtā ca nocittasahabhūnaṃ cittasamuṭṭhānānaṃ rūpānaṃ atthipaccayena paccayo (paṭisandhikkhaṇe tīṇipi kātabbā). **Pacchājātā**—  cittasahabhū khandhā ca cittañca purejātassa imassa nocittasahabhussa kāyassa atthipaccayena paccayo. **Pacchājātā**—  cittasahabhū khandhā ca kabaḷīkāro āhāro ca imassa nocittasahabhussa kāyassa atthipaccayena paccayo. **Pacchājātā**—  cittasahabhū khandhā ca rūpajīvitindriyañca kaṭattārūpānaṃ atthipaccayena paccayo. (2)

2985\. Cittasahabhū ca nocittasahabhū ca dhammā cittasahabhussa ca nocittasahabhussa ca dhammassa atthipaccayena paccayo—  sahajātaṃ, purejātaṃ. **Sahajāto**—  cakkhuviññāṇasahagato eko khandho ca cakkhāyatanaṃ ca…pe… . (Paccayavārasadisaṃ.) (3)

[Go to previous page (Vippayutta)](Vippayutta.md) / [Go to parent page (10.7.7.1.1 Vibhaṅgavāra)](../10.7.7.1.1.md) / [Go to next page (10.7.7.1.2 Saṅkhyāvāra)](../10.7.7.1.2.md)


