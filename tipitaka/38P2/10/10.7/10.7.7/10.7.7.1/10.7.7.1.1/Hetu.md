---
title:  Hetu
path: /tipitaka/38P2/10/10.7/10.7.7/10.7.7.1/10.7.7.1.1/Hetu
ref: 265307
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.7 Cittasahabhūduka
    link: /tipitaka/38P2/10/10.7
  - name: 10.7.7 Pañhāvāra
    link: /tipitaka/38P2/10/10.7/10.7.7
  - name: 10.7.7.1 Paccayānuloma
    link: /tipitaka/38P2/10/10.7/10.7.7/10.7.7.1
  - name: 10.7.7.1.1 Vibhaṅgavāra
    link: /tipitaka/38P2/10/10.7/10.7.7/10.7.7.1/10.7.7.1.1
prevL: /tipitaka/38P2/10/10.7/10.7.7/10.7.7.1/10.7.7.1.1
upL: /tipitaka/38P2/10/10.7/10.7.7/10.7.7.1/10.7.7.1.1
nextL: /tipitaka/38P2/10/10.7/10.7.7/10.7.7.1/10.7.7.1.1/Arammana
---

# Hetu

### Mahantaraduka

### Cittasahabhūduka

### Pañhāvāra

### Paccayānuloma

### Vibhaṅgavāra

### Hetu

(257.)

2953. Cittasahabhū dhammo cittasahabhussa dhammassa hetupaccayena paccayo—  cittasahabhū hetū sampayuttakānaṃ khandhānaṃ cittasahabhūnaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1)

2954. Cittasahabhū dhammo nocittasahabhussa dhammassa hetupaccayena paccayo—  cittasahabhū hetū cittassa nocittasahabhūnaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe cittasahabhū hetū cittassa kaṭattā ca rūpānaṃ hetupaccayena paccayo. (2)

2955. Cittasahabhū dhammo cittasahabhussa ca nocittasahabhussa ca dhammassa hetupaccayena paccayo; cittasahabhū hetū sampayuttakānaṃ khandhānaṃ cittassa ca cittasahabhūnañca nocittasahabhūnañca cittasamuṭṭhānānaṃ rūpānaṃ hetupaccayena paccayo. (3)


