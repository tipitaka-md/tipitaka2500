
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.14 Upādinnaduka](../../../../10.14.md) / [10.14.7 Pañhāvāra](../../../10.14.7.md) / [10.14.7.1 Paccayānuloma](../../10.14.7.1.md) / [10.14.7.1.1 Vibhaṅgavāra](../10.14.7.1.1.md)

# Kamma

* Mahantaraduka

* Upādinnaduka

* Pañhāvāra

* Paccayānuloma

* Vibhaṅgavāra

* Kamma

(457.)

3475\. Upādinno dhammo upādinnassa dhammassa kammapaccayena paccayo—  upādinnā cetanā sampayuttakānaṃ khandhānaṃ kammapaccayena paccayo; paṭisandhikkhaṇe upādinnā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)

3476\. Upādinno dhammo anupādinnassa dhammassa kammapaccayena paccayo—  upādinnā cetanā cittasamuṭṭhānānaṃ rūpānaṃ kammapaccayena paccayo. (2)

3477\. Upādinno dhammo upādinnassa ca anupādinnassa ca dhammassa kammapaccayena paccayo—  upādinnā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

3478\. Anupādinno dhammo anupādinnassa dhammassa kammapaccayena paccayo—  anupādinnā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (1)

3479\. Anupādinno dhammo upādinnassa dhammassa kammapaccayena paccayo. **Nānākkhaṇikā**—  anupādinnā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)

[Go to previous page (Pacchājātāsevana)](Pacchajatasevana.md) / [Go to parent page (10.14.7.1.1 Vibhaṅgavāra)](../10.14.7.1.1.md) / [Go to next page (Vipāka)](Vipaka.md)


