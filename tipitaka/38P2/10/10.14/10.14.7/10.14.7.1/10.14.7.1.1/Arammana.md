
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.14 Upādinnaduka](../../../../10.14.md) / [10.14.7 Pañhāvāra](../../../10.14.7.md) / [10.14.7.1 Paccayānuloma](../../10.14.7.1.md) / [10.14.7.1.1 Vibhaṅgavāra](../10.14.7.1.1.md)

# Ārammaṇa

* Mahantaraduka

* Upādinnaduka

* Pañhāvāra

* Paccayānuloma

* Vibhaṅgavāra

* Ārammaṇa

(446.)

3448\. Upādinno dhammo upādinnassa dhammassa ārammaṇapaccayena paccayo—  cakkhuṃ…pe…  kāyaṃ upādinne rūpe…  gandhe…  rase…  phoṭṭhabbe…  vatthuṃ upādinne khandhe aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, upādinnaṃ rūpāyatanaṃ cakkhuviññāṇassa…pe…  upādinnaṃ gandhāyatanaṃ ghānaviññāṇassa…pe…  phoṭṭhabbāyatanaṃ kāyaviññāṇassa ārammaṇapaccayena paccayo. (1)

3449\. Upādinno dhammo anupādinnassa dhammassa ārammaṇapaccayena paccayo—  cakkhuṃ…pe…  kāyaṃ upādinne rūpe…  gandhe…  rase…  phoṭṭhabbe…  vatthuṃ upādinne khandhe aniccato…pe…  domanassaṃ uppajjati; dibbena cakkhunā upādinnaṃ rūpaṃ passati. Cetopariyañāṇena upādinnacittasamaṅgissa cittaṃ jānāti, upādinnā khandhā iddhividhañāṇassa, cetopariyañāṇassa, pubbenivāsānussatiñāṇassa, anāgataṃsañāṇassa, āvajjanāya ārammaṇapaccayena paccayo. (2)

(447.)

3450\. Anupādinno dhammo anupādinnassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati assādeti abhinandati, taṃ ārabbha rāgo…pe…  domanassaṃ uppajjati; pubbe suciṇṇāni…pe…  jhānā…pe…  ariyā maggā vuṭṭhahitvā maggaṃ paccavekkhanti, phalaṃ…pe…  nibbānaṃ…pe…  nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo. Ariyā pahīne kilese…pe…  vikkhambhite kilese…pe…  pubbe…pe…  anupādinne rūpe…  sadde…  gandhe…  rase…  phoṭṭhabbe anupādinne khandhe aniccato…pe…  domanassaṃ uppajjati; dibbena cakkhunā anupādinnaṃ rūpaṃ passati, dibbāya sotadhātuyā saddaṃ suṇāti. Cetopariyañāṇena anupādinnacittasamaṅgissa cittaṃ jānāti, ākāsānañcāyatanaṃ…pe…  ākiñcaññāyatanaṃ…pe…  anupādinnā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)

3451\. Anupādinno dhammo upādinnassa dhammassa ārammaṇapaccayena paccayo—  anupādinne rūpe…  sadde…  gandhe…  rase…  phoṭṭhabbe anupādinne khandhe aniccato…pe…  domanassaṃ uppajjati; kusalākusale niruddhe vipāko tadārammaṇatā uppajjati, ākāsānañcāyatanakusalaṃ viññāṇañcāyatanavipākassa…pe…  ākiñcaññāyatanakusalaṃ…pe…  anupādinnaṃ rūpāyatanaṃ cakkhuviññāṇassa…pe…  saddāyatanaṃ…pe…  phoṭṭhabbāyatanaṃ kāyaviññāṇassa ārammaṇapaccayena paccayo. (2)

[Go to previous page (Hetu)](Hetu.md) / [Go to parent page (10.14.7.1.1 Vibhaṅgavāra)](../10.14.7.1.1.md) / [Go to next page (Adhipati)](Adhipati.md)


