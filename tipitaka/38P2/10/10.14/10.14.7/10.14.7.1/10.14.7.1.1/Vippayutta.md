
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [10 Mahantaraduka](/tipitaka/38P2/10.md) / [10.14 Upādinnaduka](/tipitaka/38P2/10/10.14.md) / [10.14.7 Pañhāvāra](/tipitaka/38P2/10/10.14/10.14.7.md) / [10.14.7.1 Paccayānuloma](/tipitaka/38P2/10/10.14/10.14.7/10.14.7.1.md) / [10.14.7.1.1 Vibhaṅgavāra](/tipitaka/38P2/10/10.14/10.14.7/10.14.7.1/10.14.7.1.1.md)

# Vippayutta

### Mahantaraduka

### Upādinnaduka

### Pañhāvāra

### Paccayānuloma

### Vibhaṅgavāra

### Vippayutta

(462.)

3496\. Upādinno dhammo upādinnassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. **Sahajātā**—  paṭisandhikkhaṇe upādinnā khandhā kaṭattārūpānaṃ vippayuttapaccayena paccayo, khandhā vatthussa vippayuttapaccayena paccayo, vatthu khandhānaṃ vippayuttapaccayena paccayo. **Purejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu upādinnānaṃ khandhānaṃ vippayuttapaccayena paccayo. **Pacchājātā**—  upādinnā khandhā purejātassa imassa upādinnassa kāyassa vippayuttapaccayena paccayo. (1)

3497\. Upādinno dhammo anupādinnassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. **Sahajātā**—  upādinnā khandhā cittasamuṭṭhānānaṃ rūpānaṃ vippayuttapaccayena paccayo. **Purejātaṃ**—  vatthu anupādinnānaṃ khandhānaṃ vippayuttapaccayena paccayo. **Pacchājātā**—  upādinnā khandhā purejātassa imassa anupādinnassa kāyassa vippayuttapaccayena paccayo. (2)

3498\. Upādinno dhammo upādinnassa ca anupādinnassa ca dhammassa vippayuttapaccayena paccayo. **Pacchājātā**—  upādinnā khandhā purejātassa imassa upādinnassa ca anupādinnassa ca kāyassa vippayuttapaccayena paccayo. (3)

(463.)

3499\. Anupādinno dhammo anupādinnassa dhammassa vippayuttapaccayena paccayo—  sahajātaṃ, pacchājātaṃ. **Sahajātā**—  anupādinnā khandhā cittasamuṭṭhānānaṃ rūpānaṃ vippayuttapaccayena paccayo. **Pacchājātā**—  anupādinnā khandhā purejātassa imassa anupādinnassa kāyassa vippayuttapaccayena paccayo. (1)

3500\. Anupādinno dhammo upādinnassa dhammassa vippayuttapaccayena paccayo. **Pacchājātā**—  anupādinnā khandhā purejātassa imassa upādinnassa kāyassa vippayuttapaccayena paccayo. (2)

3501\. Anupādinno dhammo upādinnassa ca anupādinnassa ca dhammassa vippayuttapaccayena paccayo. **Pacchājātā**—  anupādinnā khandhā purejātassa imassa upādinnassa ca anupādinnassa ca kāyassa vippayuttapaccayena paccayo. (3)

[Go to previous page (Indriyādi)](/tipitaka/38P2/10/10.14/10.14.7/10.14.7.1/10.14.7.1.1/Indriyadi.md) / [Go to parent page (10.14.7.1.1 Vibhaṅgavāra)](/tipitaka/38P2/10/10.14/10.14.7/10.14.7.1/10.14.7.1.1.md) / [Go to next page (Atthyādi)](/tipitaka/38P2/10/10.14/10.14.7/10.14.7.1/10.14.7.1.1/Atthyadi.md)


