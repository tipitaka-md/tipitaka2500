---
title:  Hetu
path: /tipitaka/38P2/10/10.14/10.14.7/10.14.7.1/10.14.7.1.1/Hetu
ref: 265426
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.14 Upādinnaduka
    link: /tipitaka/38P2/10/10.14
  - name: 10.14.7 Pañhāvāra
    link: /tipitaka/38P2/10/10.14/10.14.7
  - name: 10.14.7.1 Paccayānuloma
    link: /tipitaka/38P2/10/10.14/10.14.7/10.14.7.1
  - name: 10.14.7.1.1 Vibhaṅgavāra
    link: /tipitaka/38P2/10/10.14/10.14.7/10.14.7.1/10.14.7.1.1
prevL: /tipitaka/38P2/10/10.14/10.14.7/10.14.7.1/10.14.7.1.1
upL: /tipitaka/38P2/10/10.14/10.14.7/10.14.7.1/10.14.7.1.1
nextL: /tipitaka/38P2/10/10.14/10.14.7/10.14.7.1/10.14.7.1.1/Arammana
---

# Hetu

### Mahantaraduka

### Upādinnaduka

### Pañhāvāra

### Paccayānuloma

### Vibhaṅgavāra

### Hetu

(445.)

3444. Upādinno dhammo upādinnassa dhammassa hetupaccayena paccayo—  upādinnā hetū sampayuttakānaṃ khandhānaṃ hetupaccayena paccayo; paṭisandhikkhaṇe upādinnā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1)

3445. Upādinno dhammo anupādinnassa dhammassa hetupaccayena paccayo—  upādinnā hetū cittasamuṭṭhānānaṃ rūpānaṃ hetupaccayena paccayo. (2)

3446. Upādinno dhammo upādinnassa ca anupādinnassa ca dhammassa hetupaccayena paccayo—  upādinnā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)

3447. Anupādinno dhammo anupādinnassa dhammassa hetupaccayena paccayo—  anupādinnā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (1)


