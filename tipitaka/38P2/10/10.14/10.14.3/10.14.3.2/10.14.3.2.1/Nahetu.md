---
title:  Nahetu
path: /tipitaka/38P2/10/10.14/10.14.3/10.14.3.2/10.14.3.2.1/Nahetu
ref: 265424
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.14 Upādinnaduka
    link: /tipitaka/38P2/10/10.14
  - name: 10.14.3 Paccayavāra
    link: /tipitaka/38P2/10/10.14/10.14.3
  - name: 10.14.3.2 Paccayapaccanīya
    link: /tipitaka/38P2/10/10.14/10.14.3/10.14.3.2
  - name: 10.14.3.2.1 Vibhaṅgavāra
    link: /tipitaka/38P2/10/10.14/10.14.3/10.14.3.2/10.14.3.2.1
prevL: /tipitaka/38P2/10/10.14/10.14.3/10.14.3.2/10.14.3.2.1
upL: /tipitaka/38P2/10/10.14/10.14.3/10.14.3.2/10.14.3.2.1
nextL: /tipitaka/38P2/10/10.14/10.14.3/10.14.3.2/10.14.3.2.2
---

# Nahetu

### Mahantaraduka

### Upādinnaduka

### Paccayavāra

### Paccayapaccanīya

### Vibhaṅgavāra

### Nahetu

(438.)

3426. Upādinnaṃ dhammaṃ paccayā upādinno dhammo uppajjati nahetupaccayā—  ahetukaṃ upādinnaṃ ekaṃ khandhaṃ paccayā tayo khandhā…pe…  dve khandhe…pe…  ahetukapaṭisandhikkhaṇe…pe…  khandhe paccayā vatthu, vatthuṃ paccayā khandhā, ekaṃ mahābhūtaṃ…pe…  mahābhūte paccayā kaṭattārūpaṃ upādārūpaṃ, asaññasattānaṃ ekaṃ mahābhūtaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ…pe…  vatthuṃ paccayā ahetukā upādinnā khandhā. (1)

3427. Upādinnaṃ dhammaṃ paccayā anupādinno dhammo uppajjati nahetupaccayā—  ahetuke upādinne khandhe paccayā cittasamuṭṭhānaṃ rūpaṃ, vatthuṃ paccayā ahetukā anupādinnā khandhā, vatthuṃ paccayā vicikicchāsahagato uddhaccasahagato moho. (2)

3428. Upādinnaṃ dhammaṃ paccayā upādinno ca anupādinno ca dhammā uppajjanti nahetupaccayā—  ahetukaṃ upādinnaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe… . (3)

(439.)

3429. Anupādinnaṃ dhammaṃ paccayā anupādinno dhammo uppajjati nahetupaccayā—  ahetukaṃ anupādinnaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…pe…  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1)

3430. Upādinnañca anupādinnañca dhammaṃ paccayā anupādinno dhammo uppajjati nahetupaccayā—  ahetuke upādinne khandhe ca mahābhūte ca paccayā cittasamuṭṭhānaṃ rūpaṃ, ahetukaṃ anupādinnaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1) (Saṃkhittaṃ.)


