---
title:  Ārammaṇa
path: /tipitaka/38P2/10/10.3/10.3.3/10.3.3.1/10.3.3.1.1/Arammana
ref: 265225
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.3 Cetasikaduka
    link: /tipitaka/38P2/10/10.3
  - name: 10.3.3 Paccayavāra
    link: /tipitaka/38P2/10/10.3/10.3.3
  - name: 10.3.3.1 Paccayānuloma
    link: /tipitaka/38P2/10/10.3/10.3.3/10.3.3.1
  - name: 10.3.3.1.1 Vibhaṅgavāra
    link: /tipitaka/38P2/10/10.3/10.3.3/10.3.3.1/10.3.3.1.1
prevL: /tipitaka/38P2/10/10.3/10.3.3/10.3.3.1/10.3.3.1.1/Hetu
upL: /tipitaka/38P2/10/10.3/10.3.3/10.3.3.1/10.3.3.1.1
nextL: /tipitaka/38P2/10/10.3/10.3.3/10.3.3.1/10.3.3.1.2
---

# Ārammaṇa

### Mahantaraduka

### Cetasikaduka

### Paccayavāra

### Paccayānuloma

### Vibhaṅgavāra

### Ārammaṇa

(108.)

2585. Cetasikaṃ dhammaṃ paccayā cetasiko dhammo uppajjati ārammaṇapaccayā…  tīṇi. (Paṭiccasadisā.)

2586. Acetasikaṃ dhammaṃ paccayā acetasiko dhammo uppajjati ārammaṇapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā cittaṃ; paṭisandhikkhaṇe…pe… . (1)

2587. Acetasikaṃ dhammaṃ paccayā cetasiko dhammo uppajjati ārammaṇapaccayā—  cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ paccayā…pe…  cittaṃ paccayā sampayuttakā khandhā, vatthuṃ paccayā cetasikā khandhā. (Paṭisandhikkhaṇe dvepi kātabbā.) (2)

2588. Acetasikaṃ dhammaṃ paccayā cetasiko ca acetasiko ca dhammā uppajjanti ārammaṇapaccayā—  cakkhāyatanaṃ paccayā cakkhuviññāṇaṃ sampayuttakā ca khandhā…pe…  kāyāyatanaṃ paccayā…pe…  vatthuṃ paccayā cittaṃ sampayuttakā ca khandhā. (Paṭisandhikkhaṇe ekaṃ.) (3)

(109.)

2589. Cetasikañca acetasikañca dhammaṃ paccayā cetasiko dhammo uppajjati ārammaṇapaccayā—  cakkhuviññāṇasahagataṃ ekaṃ khandhañca cakkhuviññāṇañca paccayā dve khandhā, dve khandhe ca…pe…  cakkhuviññāṇasahagataṃ ekaṃ khandhañca cakkhāyatanañca paccayā dve khandhā, dve khandhe ca…pe…  kāyaviññāṇasahagataṃ…pe…  cetasikaṃ ekaṃ khandhañca cittañca paccayā dve khandhā, dve khandhe ca…pe…  cetasikaṃ ekaṃ khandhañca vatthuñca paccayā dve khandhā, dve khandhe ca…pe… . (Paṭisandhikkhaṇe dve.) (1)

2590. Cetasikañca acetasikañca dhammaṃ paccayā acetasiko dhammo uppajjati ārammaṇapaccayā—  cakkhuviññāṇasahagate khandhe ca cakkhāyatanañca paccayā cakkhuviññāṇaṃ…pe…  kāyaviññāṇasahagate…pe…  cetasike khandhe ca vatthuñca paccayā cittaṃ. (Paṭisandhikkhaṇe ekaṃ.) (2)

2591. Cetasikañca acetasikañca dhammaṃ paccayā cetasiko ca acetasiko ca dhammā uppajjanti ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca paccayā dve khandhā cakkhuviññāṇañca, dve khandhe ca…pe…  cetasikaṃ ekaṃ khandhañca vatthuñca paccayā dve khandhā cittañca, dve khandhe ca…pe… . (Paṭisandhikkhaṇe ekaṃ, saṃkhittaṃ.) (3)


