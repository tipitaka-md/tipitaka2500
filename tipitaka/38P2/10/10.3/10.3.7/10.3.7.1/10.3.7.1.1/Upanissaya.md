---
title:  Upanissaya
path: /tipitaka/38P2/10/10.3/10.3.7/10.3.7.1/10.3.7.1.1/Upanissaya
ref: 265236
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.3 Cetasikaduka
    link: /tipitaka/38P2/10/10.3
  - name: 10.3.7 Pañhāvāra
    link: /tipitaka/38P2/10/10.3/10.3.7
  - name: 10.3.7.1 Paccayānuloma
    link: /tipitaka/38P2/10/10.3/10.3.7/10.3.7.1
  - name: 10.3.7.1.1 Vibhaṅgavāra
    link: /tipitaka/38P2/10/10.3/10.3.7/10.3.7.1/10.3.7.1.1
prevL: /tipitaka/38P2/10/10.3/10.3.7/10.3.7.1/10.3.7.1.1/Anantaradi
upL: /tipitaka/38P2/10/10.3/10.3.7/10.3.7.1/10.3.7.1.1
nextL: /tipitaka/38P2/10/10.3/10.3.7/10.3.7.1/10.3.7.1.1/Purejata
---

# Upanissaya

### Mahantaraduka

### Cetasikaduka

### Pañhāvāra

### Paccayānuloma

### Vibhaṅgavāra

### Upanissaya

(127.)

2626. Cetasiko dhammo cetasikassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  cetasikā khandhā cetasikānaṃ khandhānaṃ upanissayapaccayena paccayo. (Mūlaṃ pucchitabbaṃ, tīṇi upanissayā.) Cetasikā khandhā cittassa upanissayapaccayena paccayo. (Mūlaṃ pucchitabbaṃ, tīṇi upanissayā.) Cetasikā khandhā cetasikānaṃ khandhānaṃ cittassa ca upanissayapaccayena paccayo. (3)

(128.)

2627. Acetasiko dhammo acetasikassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ cittaṃ upanissāya dānaṃ deti…pe…  saṃghaṃ bhindati; utuṃ…  bhojanaṃ…  senāsanaṃ cittaṃ saddhāya…pe…  paññāya…  rāgassa…pe…  patthanāya kāyikassa sukhassa, kāyikassa dukkhassa, maggassa, phalasamāpattiyā upanissayapaccayena paccayo. (1)

2628. Acetasiko dhammo cetasikassa dhammassa upanissayapaccayena paccayo—  ārammaṇūpanissayo, anantarūpanissayo pakatūpanissayo…pe… . **Pakatūpanissayo**—  utuṃ…  bhojanaṃ…  senāsanaṃ cittaṃ upanissāya dānaṃ deti…pe… . (Tīṇi, paṭhamagamanasadisaṃ ninnānākaraṇaṃ.)

2629. Cetasiko ca acetasiko ca dhammā cetasikassa dhammassa upanissayapaccayena paccayo…  tīṇi.


