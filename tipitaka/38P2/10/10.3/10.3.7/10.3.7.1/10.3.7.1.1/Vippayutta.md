---
title:  Vippayutta
path: /tipitaka/38P2/10/10.3/10.3.7/10.3.7.1/10.3.7.1.1/Vippayutta
ref: 265241
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.3 Cetasikaduka
    link: /tipitaka/38P2/10/10.3
  - name: 10.3.7 Pañhāvāra
    link: /tipitaka/38P2/10/10.3/10.3.7
  - name: 10.3.7.1 Paccayānuloma
    link: /tipitaka/38P2/10/10.3/10.3.7/10.3.7.1
  - name: 10.3.7.1.1 Vibhaṅgavāra
    link: /tipitaka/38P2/10/10.3/10.3.7/10.3.7.1/10.3.7.1.1
prevL: /tipitaka/38P2/10/10.3/10.3.7/10.3.7.1/10.3.7.1.1/Vipakadi
upL: /tipitaka/38P2/10/10.3/10.3.7/10.3.7.1/10.3.7.1.1
nextL: /tipitaka/38P2/10/10.3/10.3.7/10.3.7.1/10.3.7.1.1/Atthi
---

# Vippayutta

### Mahantaraduka

### Cetasikaduka

### Pañhāvāra

### Paccayānuloma

### Vibhaṅgavāra

### Vippayutta

(133.)

2641. Cetasiko dhammo acetasikassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1)

2642. Acetasiko dhammo acetasikassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. **Sahajātaṃ**—  cittaṃ cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe cittaṃ kaṭattārūpānaṃ vippayuttapaccayena paccayo; cittaṃ vatthussa vippayuttapaccayena paccayo; vatthu cittassa vippayuttapaccayena paccayo. **Purejātaṃ**—  cakkhāyatanaṃ cakkhuviññāṇassa vippayuttapaccayena paccayo…pe…  kāyāyatanaṃ kāyaviññāṇassa…pe…  vatthu cittassa vippayuttapaccayena paccayo. **Pacchājātaṃ**—  cittaṃ purejātassa imassa kāyassa vippayuttapaccayena paccayo. (1)

2643. Acetasiko dhammo cetasikassa dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu cetasikānaṃ khandhānaṃ vippayuttapaccayena paccayo. **Purejātaṃ**—  cakkhāyatanaṃ cakkhuviññāṇasahagatānaṃ khandhānaṃ…pe…  kāyāyatanaṃ kāyaviññāṇasahagatānaṃ khandhānaṃ…pe…  vatthu cetasikānaṃ khandhānaṃ vippayuttapaccayena paccayo. (2)

2644. Acetasiko dhammo cetasikassa ca acetasikassa ca dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu cetasikānaṃ khandhānaṃ cittassa ca vippayuttapaccayena paccayo. **Purejātaṃ**—  cakkhāyatanaṃ cakkhuviññāṇassa sampayuttakānañca khandhānaṃ…pe…  kāyāyatanaṃ kāyaviññāṇassa sampayuttakānañca khandhānaṃ…pe…  vatthu cittassa sampayuttakānañca khandhānaṃ vippayuttapaccayena paccayo. (3)

2645. Cetasiko ca acetasiko ca dhammā acetasikassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.)


