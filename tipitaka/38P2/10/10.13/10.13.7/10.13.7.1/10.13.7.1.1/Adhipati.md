
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.13 Upādāduka](../../../../10.13.md) / [10.13.7 Pañhāvāra](../../../10.13.7.md) / [10.13.7.1 Paccayānuloma](../../10.13.7.1.md) / [10.13.7.1.1 Vibhaṅgavāra](../10.13.7.1.1.md)

# Adhipati

* Mahantaraduka

* Upādāduka

* Pañhāvāra

* Paccayānuloma

* Vibhaṅgavāra

* Adhipati

(396.)

3323\. Upādā dhammo noupādā dhammassa adhipatipaccayena paccayo. **Ārammaṇādhipati**—  cakkhuṃ…pe…  kāyaṃ…  rūpe…pe…  rase vatthuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)

3324\. Noupādā dhammo noupādā dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ katvā taṃ garuṃ katvā paccavekkhati assādeti abhinandati, taṃ garuṃ katvā rāgo uppajjati, diṭṭhi uppajjati. Pubbe suciṇṇāni…pe…  jhānā vuṭṭhahitvā jhānaṃ…pe…  ariyā maggā vuṭṭhahitvā maggaṃ garuṃ katvā…pe…  phalaṃ…pe…  nibbānaṃ garuṃ katvā paccavekkhanti. Nibbānaṃ gotrabhussa, vodānassa, maggassa, phalassa adhipatipaccayena paccayo; phoṭṭhabbe noupādā khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  noupādādhipati sampayuttakānaṃ khandhānaṃ noupādā ca cittasamuṭṭhānānaṃ rūpānaṃ adhipatipaccayena paccayo. (1)

3325\. Noupādā dhammo upādā dhammassa adhipatipaccayena paccayo. **Sahajātādhipati**—  noupādādhipati upādā cittasamuṭṭhānānaṃ rūpānaṃ adhipatipaccayena paccayo. (2)

3326\. Noupādā dhammo upādā ca noupādā ca dhammassa adhipatipaccayena paccayo. **Sahajātādhipati**—  noupādādhipati sampayuttakānaṃ khandhānaṃ upādā ca noupādā ca cittasamuṭṭhānānaṃ rūpānaṃ adhipatipaccayena paccayo. (3)

[Go to previous page (Ārammaṇa)](Arammana.md) / [Go to parent page (10.13.7.1.1 Vibhaṅgavāra)](../10.13.7.1.1.md) / [Go to next page (Anantarādi)](Anantaradi.md)


