---
title: 10.13.5.1--4 Paccayānulomādi
path: /tipitaka/38P2/10/10.13/10.13.5/10.13.5.1--4
ref: 261320
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.13 Upādāduka
    link: /tipitaka/38P2/10/10.13
  - name: 10.13.5 Saṃsaṭṭhavāra
    link: /tipitaka/38P2/10/10.13/10.13.5
prevL: /tipitaka/38P2/10/10.13/10.13.5
upL: /tipitaka/38P2/10/10.13/10.13.5
nextL: /tipitaka/38P2/10/10.13/10.13.6
---

# 10.13.5.1--4 Paccayānulomādi

### Mahantaraduka

### Upādāduka

### Saṃsaṭṭhavāra

### Paccayānulomādi

(393.)

3311. Noupādā dhammaṃ saṃsaṭṭho noupādā dhammo uppajjati hetupaccayā—  noupādā ekaṃ khandhaṃ saṃsaṭṭhā tayo khandhā…pe…  dve khandhe saṃsaṭṭhā dve khandhā; paṭisandhikkhaṇe…pe…  (Saṃkhittaṃ.)

3312. Hetuyā ekaṃ, ārammaṇe ekaṃ, adhipatiyā ekaṃ (sabbattha ekaṃ), avigate ekaṃ.

===

3313. Anulomaṃ.



3314. Noupādā dhammaṃ saṃsaṭṭho noupādā dhammo uppajjati nahetupaccayā—  ahetukaṃ noupādā ekaṃ khandhaṃ saṃsaṭṭhā tayo khandhā…pe…  dve khandhe…pe…  ahetukapaṭisandhikkhaṇe…pe…  vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (Saṃkhittaṃ.)

3315. Nahetuyā ekaṃ, naadhipatiyā ekaṃ, napurejāte ekaṃ, napacchājāte ekaṃ, naāsevane ekaṃ, nakamme ekaṃ, navipāke ekaṃ, najhāne ekaṃ, namagge ekaṃ, navippayutte ekaṃ.

===

3316. Paccanīyaṃ.




