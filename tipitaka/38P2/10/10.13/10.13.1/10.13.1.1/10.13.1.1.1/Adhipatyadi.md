
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [10 Mahantaraduka](../../../../../10.md) / [10.13 Upādāduka](../../../../10.13.md) / [10.13.1 Paṭiccavāra](../../../10.13.1.md) / [10.13.1.1 Paccayānuloma](../../10.13.1.1.md) / [10.13.1.1.1 Vibhaṅgavāra](../10.13.1.1.1.md)

# Adhipatyādi

* Mahantaraduka

* Upādāduka

* Paṭiccavāra

* Paccayānuloma

* Vibhaṅgavāra

* Adhipatyādi

(372.)

3246\. Noupādā dhammaṃ paṭicca noupādā dhammo uppajjati adhipatipaccayā—  noupādā ekaṃ khandhaṃ paṭicca tayo khandhā noupādā ca cittasamuṭṭhānaṃ rūpaṃ…pe…  dve khandhe…pe… . (1)

3247\. Noupādā dhammaṃ paṭicca upādā dhammo uppajjati adhipatipaccayā—  noupādā khandhe paṭicca upādā cittasamuṭṭhānaṃ rūpaṃ, mahābhūte paṭicca upādā cittasamuṭṭhānaṃ rūpaṃ. (2)

3248\. Noupādā dhammaṃ paṭicca upādā ca noupādā ca dhammā uppajjanti adhipatipaccayā—  noupādā ekaṃ khandhaṃ paṭicca tayo khandhā upādā ca noupādā ca cittasamuṭṭhānaṃ rūpaṃ…pe…  dve khandhe…pe… . (3)

3249\. Anantarapaccayā tīṇi, samanantarapaccayā tīṇi, sahajātapaccayā pañca.

[Go to previous page (Ārammaṇa)](Arammana.md) / [Go to parent page (10.13.1.1.1 Vibhaṅgavāra)](../10.13.1.1.1.md) / [Go to next page (Aññamañña)](Annamanna.md)


