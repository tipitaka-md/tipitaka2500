---
title:  Nakamma
path: /tipitaka/38P2/10/10.13/10.13.1/10.13.1.2/10.13.1.2.1/Nakamma
ref: 265375
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.13 Upādāduka
    link: /tipitaka/38P2/10/10.13
  - name: 10.13.1 Paṭiccavāra
    link: /tipitaka/38P2/10/10.13/10.13.1
  - name: 10.13.1.2 Paccayapaccanīya
    link: /tipitaka/38P2/10/10.13/10.13.1/10.13.1.2
  - name: 10.13.1.2.1 Vibhaṅgavāra
    link: /tipitaka/38P2/10/10.13/10.13.1/10.13.1.2/10.13.1.2.1
prevL: /tipitaka/38P2/10/10.13/10.13.1/10.13.1.2/10.13.1.2.1/Naarammanadi
upL: /tipitaka/38P2/10/10.13/10.13.1/10.13.1.2/10.13.1.2.1
nextL: /tipitaka/38P2/10/10.13/10.13.1/10.13.1.2/10.13.1.2.1/Navipaka
---

# Nakamma

### Mahantaraduka

### Upādāduka

### Paṭiccavāra

### Paccayapaccanīya

### Vibhaṅgavāra

### Nakamma

(377.)

3265. Noupādā dhammaṃ paṭicca noupādā dhammo uppajjati nakammapaccayā—  noupādā khandhe paṭicca sampayuttakā cetanā; bāhiraṃ āhārasamuṭṭhānaṃ utusamuṭṭhānaṃ…pe…  dve mahābhūte paṭicca dve mahābhūtā. (1)

3266. Noupādā dhammaṃ paṭicca upādā dhammo uppajjati nakammapaccayā—  bāhire āhārasamuṭṭhāne utusamuṭṭhāne mahābhūte paṭicca upādārūpaṃ. (2)

3267. Noupādā dhammaṃ paṭicca upādā ca noupādā ca dhammā uppajjanti nakammapaccayā—  bāhiraṃ āhārasamuṭṭhānaṃ utusamuṭṭhānaṃ ekaṃ mahābhūtaṃ paṭicca tayo mahābhūtā upādā ca rūpaṃ…pe…  dve mahābhūte…pe… . (3)


