---
title:  Nahetvādi
path: /tipitaka/38P2/10/10.13/10.13.3/10.13.3.2/10.13.3.2.1/Nahetvadi
ref: 265385
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.13 Upādāduka
    link: /tipitaka/38P2/10/10.13
  - name: 10.13.3 Paccayavāra
    link: /tipitaka/38P2/10/10.13/10.13.3
  - name: 10.13.3.2 Paccayapaccanīya
    link: /tipitaka/38P2/10/10.13/10.13.3/10.13.3.2
  - name: 10.13.3.2.1 Vibhaṅgavāra
    link: /tipitaka/38P2/10/10.13/10.13.3/10.13.3.2/10.13.3.2.1
prevL: /tipitaka/38P2/10/10.13/10.13.3/10.13.3.2/10.13.3.2.1
upL: /tipitaka/38P2/10/10.13/10.13.3/10.13.3.2/10.13.3.2.1
nextL: /tipitaka/38P2/10/10.13/10.13.3/10.13.3.2/10.13.3.2.1/Nakammadi
---

# Nahetvādi

### Mahantaraduka

### Upādāduka

### Paccayavāra

### Paccayapaccanīya

### Vibhaṅgavāra

### Nahetvādi

(389.)

3293. Upādā dhammaṃ paccayā noupādā dhammo uppajjati nahetupaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā noupādā khandhā; ahetukapaṭisandhikkhaṇe…pe…  vatthuṃ paccayā vicikicchāsahagato uddhaccasahagato moho. (1)

3294. Noupādā dhammaṃ paccayā noupādā dhammo uppajjati nahetupaccayā—  ahetukaṃ noupādā ekaṃ khandhaṃ paccayā tayo khandhā noupādā ca cittasamuṭṭhānaṃ rūpaṃ…pe…  dve khandhe…pe…  ahetukapaṭisandhikkhaṇe…pe…  ekaṃ mahābhūtaṃ…pe…  (yāva asaññasattā) vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (Tīṇipi paṭiccasadisā, ninnānākaraṇā.) (3)

3295. Upādā ca noupādā ca dhammaṃ paccayā noupādā dhammo uppajjati nahetupaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca…pe…  kāyaviññāṇasahagataṃ…pe…  ahetukaṃ noupādā ekaṃ khandhañca vatthuñca paccayā tayo khandhā…pe…  dve khandhe ca…pe…  paṭisandhikkhaṇe…pe…  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)

===

3296. Naārammaṇapaccayā tīṇi, naāsevanapaccayā pañca.




