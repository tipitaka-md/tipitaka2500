---
title:  Ārammaṇa
path: /tipitaka/38P2/10/10.9/10.9.7/10.9.7.1/10.9.7.1.1/Arammana
ref: 265332
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.9 Cittasaṃsaṭṭhasamuṭṭhānaduka
    link: /tipitaka/38P2/10/10.9
  - name: 10.9.7 Pañhāvāra
    link: /tipitaka/38P2/10/10.9/10.9.7
  - name: 10.9.7.1 Paccayānuloma
    link: /tipitaka/38P2/10/10.9/10.9.7/10.9.7.1
  - name: 10.9.7.1.1 Vibhaṅgavāra
    link: /tipitaka/38P2/10/10.9/10.9.7/10.9.7.1/10.9.7.1.1
prevL: /tipitaka/38P2/10/10.9/10.9.7/10.9.7.1/10.9.7.1.1/Hetu
upL: /tipitaka/38P2/10/10.9/10.9.7/10.9.7.1/10.9.7.1.1
nextL: /tipitaka/38P2/10/10.9/10.9.7/10.9.7.1/10.9.7.1.1/Adhipati
---

# Ārammaṇa

### Mahantaraduka

### Cittasaṃsaṭṭhasamuṭṭhānaduka

### Pañhāvāra

### Paccayānuloma

### Vibhaṅgavāra

### Ārammaṇa

(301.)

3057. Cittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa dhammassa ārammaṇapaccayena paccayo—  cittasaṃsaṭṭhasamuṭṭhāne khandhe ārabbha cittasaṃsaṭṭhasamuṭṭhānā khandhā uppajjanti. (Mūlaṃ kātabbaṃ.) Cittasaṃsaṭṭhasamuṭṭhāne khandhe ārabbha cittaṃ uppajjati. (Mūlaṃ kātabbaṃ.) Cittasaṃsaṭṭhasamuṭṭhāne khandhe ārabbha cittañca sampayuttakā ca khandhā uppajjanti. (3)

3058. Nocittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa ārammaṇapaccayena paccayo—  ariyā maggā vuṭṭhahitvā maggaṃ paccavekkhanti…pe…  nibbānaṃ paccavekkhanti. Nibbānaṃ gotrabhussa…pe… . (Saṃkhittaṃ. Yathā cittasahabhūduke ārammaṇaṃ evaṃ kātabbaṃ, ninnānākaraṇaṃ. Navapi pañhā.)


