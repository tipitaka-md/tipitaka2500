---
title:  Ārammaṇa
path: /tipitaka/38P2/10/10.9/10.9.3/10.9.3.1/10.9.3.1.1/Arammana
ref: 265325
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 10 Mahantaraduka
    link: /tipitaka/38P2/10
  - name: 10.9 Cittasaṃsaṭṭhasamuṭṭhānaduka
    link: /tipitaka/38P2/10/10.9
  - name: 10.9.3 Paccayavāra
    link: /tipitaka/38P2/10/10.9/10.9.3
  - name: 10.9.3.1 Paccayānuloma
    link: /tipitaka/38P2/10/10.9/10.9.3/10.9.3.1
  - name: 10.9.3.1.1 Vibhaṅgavāra
    link: /tipitaka/38P2/10/10.9/10.9.3/10.9.3.1/10.9.3.1.1
prevL: /tipitaka/38P2/10/10.9/10.9.3/10.9.3.1/10.9.3.1.1/Hetu
upL: /tipitaka/38P2/10/10.9/10.9.3/10.9.3.1/10.9.3.1.1
nextL: /tipitaka/38P2/10/10.9/10.9.3/10.9.3.1/10.9.3.1.2
---

# Ārammaṇa

### Mahantaraduka

### Cittasaṃsaṭṭhasamuṭṭhānaduka

### Paccayavāra

### Paccayānuloma

### Vibhaṅgavāra

### Ārammaṇa

(291.)

3036. Cittasaṃsaṭṭhasamuṭṭhānaṃ dhammaṃ paccayā cittasaṃsaṭṭhasamuṭṭhāno dhammo uppajjati ārammaṇapaccayā…  tīṇi. (Paṭiccasadisā.)

3037. Nocittasaṃsaṭṭhasamuṭṭhānaṃ dhammaṃ paccayā nocittasaṃsaṭṭhasamuṭṭhāno dhammo uppajjati ārammaṇapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ…pe…  vatthuṃ paccayā cittaṃ; paṭisandhikkhaṇe…pe… . (1)

3038. Nocittasaṃsaṭṭhasamuṭṭhānaṃ dhammaṃ paccayā cittasaṃsaṭṭhasamuṭṭhāno dhammo uppajjati ārammaṇapaccayā—  cakkhāyatanaṃ paccayā cakkhuviññāṇasahagatā khandhā…pe…  kāyāyatanaṃ…pe…  cittaṃ paccayā sampayuttakā khandhā, vatthuṃ paccayā cittasaṃsaṭṭhasamuṭṭhānā khandhā. (Paṭisandhikkhaṇe dvepi kātabbā.) (2)

3039. Nocittasaṃsaṭṭhasamuṭṭhānaṃ dhammaṃ paccayā cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā uppajjanti ārammaṇapaccayā—  cakkhāyatanaṃ paccayā cakkhuviññāṇaṃ sampayuttakā ca khandhā…pe…  kāyāyatanaṃ…pe…  vatthuṃ paccayā cittaṃ sampayuttakā ca khandhā. (Paṭisandhikkhaṇe ekaṃ kātabbaṃ.) (3)

(292.)

3040. Cittasaṃsaṭṭhasamuṭṭhānañca nocittasaṃsaṭṭhasamuṭṭhānañca dhammaṃ paccayā cittasaṃsaṭṭhasamuṭṭhāno dhammo uppajjati ārammaṇapaccayā—  cakkhuviññāṇasahagataṃ ekaṃ khandhañca cakkhāyatanañca cakkhuviññāṇañca paccayā dve khandhā, dve khandhe…pe…  kāyaviññāṇasahagataṃ…pe…  cittasaṃsaṭṭhasamuṭṭhānaṃ ekaṃ khandhañca cittañca paccayā dve khandhā, dve khandhe…pe…  cittasaṃsaṭṭhasamuṭṭhānaṃ ekaṃ khandhañca vatthuñca paccayā dve khandhā, dve khandhe…pe… . (Paṭisandhikkhaṇe dve kātabbā.) (1)

3041. Cittasaṃsaṭṭhasamuṭṭhānañca nocittasaṃsaṭṭhasamuṭṭhānañca dhammaṃ paccayā nocittasaṃsaṭṭhasamuṭṭhāno dhammo uppajjati ārammaṇapaccayā—  cakkhuviññāṇasahagate khandhe ca cakkhāyatanañca paccayā cakkhuviññāṇaṃ…pe…  kāyaviññāṇasahagate…pe…  cittasaṃsaṭṭhasamuṭṭhāne khandhe ca vatthuñca paccayā cittaṃ. (Paṭisandhikkhaṇe ekaṃ kātabbaṃ.) (2)

3042. Cittasaṃsaṭṭhasamuṭṭhānañca nocittasaṃsaṭṭhasamuṭṭhānañca dhammaṃ paccayā cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā uppajjanti ārammaṇapaccayā—  cittasaṃsaṭṭhasamuṭṭhānaṃ ekaṃ khandhañca vatthuñca paccayā dve khandhā cittañca, dve khandhe…pe… . (Paṭisandhikkhaṇe ekaṃ kātabbaṃ, saṃkhittaṃ.) (3)


