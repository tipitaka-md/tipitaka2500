
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [9 Parāmāsagocchaka](/tipitaka/38P2/9.md) / [9.4 Parāmāsaparāmaṭṭhaduka](/tipitaka/38P2/9/9.4.md) / [9.4.1 Paṭiccavāra](/tipitaka/38P2/9/9.4/9.4.1.md) / [9.4.1.1--4 Paccayānulomādi](/tipitaka/38P2/9/9.4/9.4.1/9.4.1.1--4.md) / [9.4.1.1--4.1 Vibhaṅgavāra](/tipitaka/38P2/9/9.4/9.4.1/9.4.1.1--4/9.4.1.1--4.1.md)

# Hetu

### Parāmāsagocchaka

### Parāmāsaparāmaṭṭhaduka

### Paṭiccavāra

### Paccayānulomādi

### Vibhaṅgavāra

### Hetu

(86.)

2297. Parāmāsañceva parāmaṭṭhañca dhammaṃ paṭicca parāmaṭṭho ceva no ca parāmāso dhammo uppajjati hetupaccayā—  parāmāsaṃ paṭicca sampayuttakā khandhā cittasamuṭṭhānañca rūpaṃ. (1)

2298. Parāmaṭṭhañceva no ca parāmāsaṃ dhammaṃ paṭicca parāmaṭṭho ceva no ca parāmāso dhammo uppajjati hetupaccayā—  parāmaṭṭhañceva no ca parāmāsaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe… . (Yāva ajjhattikā mahābhūtā.) (1)

2299. Parāmaṭṭhañceva no ca parāmāsaṃ dhammaṃ paṭicca parāmāso ceva parāmaṭṭho ca dhammo uppajjati hetupaccayā—  parāmaṭṭhe ceva no ca parāmāse khandhe paṭicca parāmāso. (2)

2300. Parāmaṭṭhañceva no ca parāmāsaṃ dhammaṃ paṭicca parāmāso ceva parāmaṭṭho ca parāmaṭṭho ceva no ca parāmāso ca dhammā uppajjanti hetupaccayā—  parāmaṭṭhañceva no ca parāmāsaṃ ekaṃ khandhaṃ paṭicca tayo khandhā parāmāso ca cittasamuṭṭhānañca rūpaṃ…pe…  dve khandhe…pe… . (3)

2301. Parāmāsañceva parāmaṭṭhañca parāmaṭṭhañceva no ca parāmāsañca dhammaṃ paṭicca parāmaṭṭho ceva no ca parāmāso dhammo uppajjati hetupaccayā—  parāmaṭṭhañceva no ca parāmāsaṃ ekaṃ khandhañca parāmāsañca paṭicca tayo khandhā cittasamuṭṭhānañca rūpaṃ…pe…  dve khandhe ca…pe…  (Saṃkhittaṃ.)

[Go to previous page (9.4.1.1--4.1 Vibhaṅgavāra)](/tipitaka/38P2/9/9.4/9.4.1/9.4.1.1--4/9.4.1.1--4.1.md) / [Go to parent page (9.4.1.1--4.1 Vibhaṅgavāra)](/tipitaka/38P2/9/9.4/9.4.1/9.4.1.1--4/9.4.1.1--4.1.md) / [Go to next page (9.4.2--6 Sahajāta-paccaya-nissaya-saṃsaṭṭha-sampayuttavāra)](/tipitaka/38P2/9/9.4/9.4.2--6.md)


