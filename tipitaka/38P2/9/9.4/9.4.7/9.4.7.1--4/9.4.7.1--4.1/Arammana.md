
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [9 Parāmāsagocchaka](../../../../../9.md) / [9.4 Parāmāsaparāmaṭṭhaduka](../../../../9.4.md) / [9.4.7 Pañhāvāra](../../../9.4.7.md) / [9.4.7.1--4 Paccayānulomādi](../../9.4.7.1--4.md) / [9.4.7.1--4.1 Vibhaṅgavāra](../9.4.7.1--4.1.md)

# Ārammaṇa

* Parāmāsagocchaka

* Parāmāsaparāmaṭṭhaduka

* Pañhāvāra

* Paccayānulomādi

* Vibhaṅgavāra

* Ārammaṇa

(88.)

2306\. Parāmāso ceva parāmaṭṭho ca dhammo parāmāsassa ceva parāmaṭṭhassa ca dhammassa ārammaṇapaccayena paccayo…  tīṇi. (Ārabbha kātabbāni parāmāsadukasadisaṃ.)

(89.)

2307\. Parāmaṭṭho ceva no ca parāmāso dhammo parāmaṭṭhassa ceva no ca parāmāsassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati, assādeti abhinandati, taṃ ārabbha rāgo…pe…  vicikicchā, uddhaccaṃ, domanassaṃ uppajjati, pubbe…pe…  jhānā…pe…  ariyā gotrabhuṃ paccavekkhanti, vodānaṃ paccavekkhanti, pahīne kilese…pe…  vikkhambhite kilese…pe…  pubbe…pe…  cakkhuṃ…pe…  vatthuṃ parāmaṭṭhe ceva no ca parāmāse khandhe aniccato…pe…  domanassaṃ uppajjati. Dibbena cakkhunā rūpaṃ passati. (Yāva āvajjanā sabbaṃ kātabbaṃ.) (1)

2308\. Parāmaṭṭho ceva no ca parāmāso dhammo parāmāsassa ceva parāmaṭṭhassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  cakkhuṃ…pe…  vatthuṃ parāmaṭṭhe ceva no ca parāmāse khandhe assādeti abhinandati, taṃ ārabbha diṭṭhi uppajjati. (2)

2309\. Parāmaṭṭho ceva no ca parāmāso dhammo parāmāsassa ceva parāmaṭṭhassa ca parāmaṭṭhassa ceva no ca parāmāsassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  cakkhuṃ…pe…  vatthuṃ parāmaṭṭhe ceva no ca parāmāse khandhe assādeti abhinandati, taṃ ārabbha parāmāso ca sampayuttakā ca khandhā uppajjanti. (3)

2310\. (Evaṃ itarepi tīṇi ārabbha kātabbāni. Imaṃ dukaṃ parāmāsadukasadisaṃ. Lokuttaraṃ yahiṃ na labbhati tahiṃ na kātabbaṃ.)

---

2311\. Parāmāsaparāmaṭṭhadukaṃ niṭṭhitaṃ.



[Go to previous page (Hetu)](Hetu.md) / [Go to parent page (9.4.7.1--4.1 Vibhaṅgavāra)](../9.4.7.1--4.1.md) / [Go to next page (9.5 Parāmāsavippayuttaparāmaṭṭhaduka)](../../../../9.5.md)


