
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [9 Parāmāsagocchaka](../../../../../9.md) / [9.3 Parāmāsasampayuttaduka](../../../../9.3.md) / [9.3.3 Paccayavāra](../../../9.3.3.md) / [9.3.3.1 Paccayānuloma](../../9.3.3.1.md) / [9.3.3.1.1 Vibhaṅgavāra](../9.3.3.1.1.md)

# Hetu

* Parāmāsagocchaka

* Parāmāsasampayuttaduka

* Paccayavāra

* Paccayānuloma

* Vibhaṅgavāra

* Hetu

(54.)

2228\. Parāmāsasampayuttaṃ dhammaṃ paccayā parāmāsasampayutto dhammo uppajjati hetupaccayā…  tīṇi. (Paṭiccavārasadiso.)

2229\. Parāmāsavippayuttaṃ dhammaṃ paccayā parāmāsavippayutto dhammo uppajjati hetupaccayā—  parāmāsavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  (yāva ajjhattikā mahābhūtā) vatthuṃ paccayā parāmāsavippayuttā khandhā. (1)

2230\. Parāmāsavippayuttaṃ dhammaṃ paccayā parāmāsasampayutto dhammo uppajjati hetupaccayā—  vatthuṃ paccayā parāmāsasampayuttakā khandhā. (2)

2231\. Parāmāsavippayuttaṃ dhammaṃ paccayā parāmāsasampayutto ca parāmāsavippayutto ca dhammā uppajjanti hetupaccayā—  vatthuṃ paccayā parāmāsasampayuttakā khandhā, mahābhūte paccayā cittasamuṭṭhānaṃ rūpaṃ. (3)

(55.)

2232\. Parāmāsasampayuttañca parāmāsavippayuttañca dhammaṃ paccayā parāmāsasampayutto dhammo uppajjati hetupaccayā—  parāmāsasampayuttaṃ ekaṃ khandhañca vatthuñca paccayā tayo khandhā…pe…  dve khandhe…pe… . (1)

2233\. Parāmāsasampayuttañca parāmāsavippayuttañca dhammaṃ paccayā parāmāsavippayutto dhammo uppajjati hetupaccayā—  parāmāsasampayutte khandhe ca mahābhūte ca paccayā cittasamuṭṭhānaṃ rūpaṃ. (2)

2234\. Parāmāsasampayuttañca parāmāsavippayuttañca dhammaṃ paccayā parāmāsasampayutto ca parāmāsavippayutto ca dhammā uppajjanti hetupaccayā—  parāmāsasampayuttaṃ ekaṃ khandhañca vatthuñca paccayā tayo khandhā…pe…  dve khandhe…pe…  parāmāsasampayutte khandhe ca mahābhūte ca paccayā cittasamuṭṭhānaṃ rūpaṃ. (Saṃkhittaṃ.) (3)

[Go to previous page (9.3.3.1.1 Vibhaṅgavāra)](../9.3.3.1.1.md) / [Go to parent page (9.3.3.1.1 Vibhaṅgavāra)](../9.3.3.1.1.md) / [Go to next page (9.3.3.1.2 Saṅkhyāvāra)](../9.3.3.1.2.md)


