
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [9 Parāmāsagocchaka](../../../../../9.md) / [9.1 Parāmāsaduka](../../../../9.1.md) / [9.1.7 Pañhāvāra](../../../9.1.7.md) / [9.1.7.1 Paccayānuloma](../../9.1.7.1.md) / [9.1.7.1.1 Vibhaṅgavāra](../9.1.7.1.1.md)

# Ārammaṇa

* Parāmāsagocchaka

* Parāmāsaduka

* Pañhāvāra

* Paccayānuloma

* Vibhaṅgavāra

* Ārammaṇa

(18.)

2159\. Parāmāso dhammo parāmāsassa dhammassa ārammaṇapaccayena paccayo—  parāmāsaṃ ārabbha parāmāso uppajjati. (Mūlaṃ kātabbaṃ.) Parāmāsaṃ ārabbha noparāmāsā khandhā uppajjanti. (Mūlaṃ kātabbaṃ.) Parāmāsaṃ ārabbha parāmāso ca sampayuttakā ca khandhā uppajjanti. (3)

(19.)

2160\. Noparāmāso dhammo noparāmāsassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ katvā taṃ paccavekkhati, assādeti abhinandati, taṃ ārabbha rāgo…pe…  vicikicchā…  uddhaccaṃ…  domanassaṃ uppajjati; pubbe suciṇṇāni…pe…  jhānā vuṭṭhahitvā jhānaṃ…pe…  ariyā maggā vuṭṭhahitvā maggaṃ paccavekkhanti, phalaṃ paccavekkhanti, nibbānaṃ paccavekkhanti. Nibbānaṃ gotrabhussa, vodānassa, maggassa, phalassa, āvajjanāya ārammaṇapaccayena paccayo; ariyā noparāmāse pahīne kilese…pe…  vikkhambhite kilese…pe…  pubbe…pe…  cakkhuṃ…pe…  vatthuṃ noparāmāse khandhe aniccato…pe…  vipassati, assādeti abhinandati, taṃ ārabbha rāgo…pe…  vicikicchā…  uddhaccaṃ…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Cetopariyañāṇena noparāmāsacittasamaṅgissa cittaṃ jānāti, ākāsānañcāyatanaṃ viññāṇañcāyatanassa…pe…  ākiñcaññāyatanaṃ nevasaññānāsaññāyatanassa…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  noparāmāsā khandhā iddhividhañāṇassa, cetopariyañāṇassa, pubbenivāsānussatiñāṇassa, yathākammūpagañāṇassa, anāgataṃsañāṇassa, āvajjanāya ārammaṇapaccayena paccayo. (1)

2161\. Noparāmāso dhammo parāmāsassa dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  taṃ assādeti abhinandati, taṃ ārabbha diṭṭhi uppajjati, pubbe…pe…  jhānā…pe…  cakkhuṃ…pe…  vatthuṃ noparāmāse khandhe assādeti abhinandati, taṃ ārabbha diṭṭhi uppajjati. (2)

2162\. Noparāmāso dhammo parāmāsassa ca noparāmāsassa ca dhammassa ārammaṇapaccayena paccayo—  dānaṃ…pe…  sīlaṃ…pe…  uposathakammaṃ…pe…  taṃ assādeti abhinandati, taṃ ārabbha parāmāso ca sampayuttakā ca khandhā uppajjanti, pubbe…pe…  jhānā…pe…  cakkhuṃ…pe…  vatthuṃ noparāmāse khandhe assādeti abhinandati, taṃ ārabbha parāmāso ca sampayuttakā ca khandhā uppajjanti. (3)

(20.)

2163\. Parāmāso ca noparāmāso ca dhammā parāmāsassa dhammassa ārammaṇapaccayena paccayo—  parāmāsañca sampayuttake ca khandhe ārabbha parāmāso uppajjati…  tīṇi.

[Go to previous page (Hetu)](Hetu.md) / [Go to parent page (9.1.7.1.1 Vibhaṅgavāra)](../9.1.7.1.1.md) / [Go to next page (Adhipati)](Adhipati.md)


