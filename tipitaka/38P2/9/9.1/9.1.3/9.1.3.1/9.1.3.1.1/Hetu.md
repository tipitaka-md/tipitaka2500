---
title:  Hetu
path: /tipitaka/38P2/9/9.1/9.1.3/9.1.3.1/9.1.3.1.1/Hetu
ref: 265120
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 9 Parāmāsagocchaka
    link: /tipitaka/38P2/9
  - name: 9.1 Parāmāsaduka
    link: /tipitaka/38P2/9/9.1
  - name: 9.1.3 Paccayavāra
    link: /tipitaka/38P2/9/9.1/9.1.3
  - name: 9.1.3.1 Paccayānuloma
    link: /tipitaka/38P2/9/9.1/9.1.3/9.1.3.1
  - name: 9.1.3.1.1 Vibhaṅgavāra
    link: /tipitaka/38P2/9/9.1/9.1.3/9.1.3.1/9.1.3.1.1
prevL: /tipitaka/38P2/9/9.1/9.1.3/9.1.3.1/9.1.3.1.1
upL: /tipitaka/38P2/9/9.1/9.1.3/9.1.3.1/9.1.3.1.1
nextL: /tipitaka/38P2/9/9.1/9.1.3/9.1.3.1/9.1.3.1.2
---

# Hetu

### Parāmāsagocchaka

### Parāmāsaduka

### Paccayavāra

### Paccayānuloma

### Vibhaṅgavāra

### Hetu

(10.)

2144. Parāmāsaṃ dhammaṃ paccayā noparāmāso dhammo uppajjati hetupaccayā—  parāmāsaṃ paccayā sampayuttakā khandhā cittasamuṭṭhānañca rūpaṃ. (1)

2145. Noparāmāsaṃ dhammaṃ paccayā noparāmāso dhammo uppajjati hetupaccayā—  noparāmāsaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  (yāva ajjhattikā mahābhūtā), vatthuṃ paccayā noparāmāsā khandhā. (1)

2146. Noparāmāsaṃ dhammaṃ paccayā parāmāso dhammo uppajjati hetupaccayā—  noparāmāse khandhe paccayā parāmāso, vatthuṃ paccayā parāmāso. (2)

2147. Noparāmāsaṃ dhammaṃ paccayā parāmāso ca noparāmāso ca dhammā uppajjanti hetupaccayā—  noparāmāsaṃ ekaṃ khandhaṃ paccayā tayo khandhā parāmāso ca cittasamuṭṭhānañca rūpaṃ…pe…  dve khandhe…pe…  vatthuṃ paccayā parāmāso, mahābhūte paccayā cittasamuṭṭhānaṃ rūpaṃ, vatthuṃ paccayā parāmāso ca sampayuttakā ca khandhā. (3)

(11.)

2148. Parāmāsañca noparāmāsañca dhammaṃ paccayā noparāmāso dhammo uppajjati hetupaccayā—  noparāmāsaṃ ekaṃ khandhañca parāmāsañca paccayā tayo khandhā cittasamuṭṭhānañca rūpaṃ…pe…  dve khandhe ca…pe…  parāmāsañca sampayuttake ca khandhe paccayā cittasamuṭṭhānaṃ rūpaṃ, parāmāsañca mahābhūte ca paccayā cittasamuṭṭhānaṃ rūpaṃ, parāmāsañca vatthuñca paccayā noparāmāsā khandhā. (Saṃkhittaṃ.) (1)


