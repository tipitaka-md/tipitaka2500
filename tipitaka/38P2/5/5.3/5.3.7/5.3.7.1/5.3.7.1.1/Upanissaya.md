
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [5 Ganthagocchaka](/tipitaka/38P2/5.md) / [5.3 Ganthasampayuttaduka](/tipitaka/38P2/5/5.3.md) / [5.3.7 Pañhāvāra](/tipitaka/38P2/5/5.3/5.3.7.md) / [5.3.7.1 Paccayānuloma](/tipitaka/38P2/5/5.3/5.3.7/5.3.7.1.md) / [5.3.7.1.1 Vibhaṅgavāra](/tipitaka/38P2/5/5.3/5.3.7/5.3.7.1/5.3.7.1.1.md)

# Upanissaya

### Ganthagocchaka

### Ganthasampayuttaduka

### Pañhāvāra

### Paccayānuloma

### Vibhaṅgavāra

### Upanissaya

(82.)

1795. Ganthasampayutto dhammo ganthasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  ganthasampayuttā khandhā ganthasampayuttakānaṃ khandhānaṃ upanissayapaccayena paccayo. (Mūlaṃ pucchitabbaṃ, tīṇipi upanissayā.) Ganthasampayuttā khandhā ganthavippayuttānaṃ khandhānaṃ upanissayapaccayena paccayo. (Mūlaṃ, tīṇipi upanissayā.) Ganthasampayuttā khandhā diṭṭhigatavippayuttalobhasahagatānaṃ khandhānaṃ lobhassa ca upanissayapaccayena paccayo; domanassasahagatānaṃ khandhānaṃ paṭighassa ca upanissayapaccayena paccayo. (3)

(83.)

1796. Ganthavippayutto dhammo ganthavippayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti…  mānaṃ jappeti…  sīlaṃ…pe…  paññaṃ…  rāgaṃ…  dosaṃ…  mohaṃ…  mānaṃ…  patthanaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ upanissāya dānaṃ deti…pe…  samāpattiṃ uppādeti…  pāṇaṃ hanati…pe…  saṃghaṃ bhindati; saddhā…pe…  paññā, rāgo…pe…  patthanā…pe…  senāsanaṃ saddhāya…pe…  paññāya…  rāgassa…  dosassa…  mohassa…  mānassa…  patthanāya…pe…  phalasamāpattiyā upanissayapaccayena paccayo. (1)

1797. Ganthavippayutto dhammo ganthasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya mānaṃ jappeti, diṭṭhiṃ gaṇhāti; sīlaṃ…pe…  paññaṃ…  rāgaṃ…pe…  mānaṃ…  patthanaṃ…pe…  senāsanaṃ upanissāya pāṇaṃ hanati…pe…  saṃghaṃ bhindati; saddhā…pe…  senāsanaṃ rāgassa…  dosassa…  mohassa…  mānassa…  diṭṭhiyā…  patthanāya upanissayapaccayena paccayo. (2)

1798. Ganthavippayutto dhammo ganthasampayuttassa ca ganthavippayuttassa ca dhammassa upanissayapaccayena paccayo (tīṇi upanissayā); saddhaṃ upanissāya mānaṃ jappeti; sīlaṃ…pe…  paññaṃ…  rāgaṃ…  dosaṃ…  mohaṃ…  mānaṃ…  patthanaṃ…  kāyikaṃ sukhaṃ…pe…  senāsanaṃ upanissāya pāṇaṃ hanati…pe…  saṃghaṃ bhindati; saddhā…pe…  paññā…  rāgo…  doso…  moho…  māno…  patthanā…pe…  senāsanaṃ diṭṭhigatavippayuttalobhasahagatānaṃ khandhānaṃ lobhassa ca domanassasahagatānaṃ khandhānaṃ paṭighassa ca upanissayapaccayena paccayo. (3)

(84.)

1799. Ganthasampayutto ca ganthavippayutto ca dhammā ganthasampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca ganthasampayuttakānaṃ khandhānaṃ upanissayapaccayena paccayo. (Mūlaṃ kātabbaṃ.) Diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca ganthavippayuttānaṃ khandhānaṃ diṭṭhigatavippayuttalobhassa ca paṭighassa ca upanissayapaccayena paccayo. (Mūlaṃ pucchitabbaṃ.) Diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca diṭṭhigatavippayuttalobhasahagatānaṃ khandhānaṃ lobhassa ca domanassasahagatānaṃ khandhānaṃ paṭighassa ca upanissayapaccayena paccayo. (3)

[Go to previous page](/tipitaka/38P2/5/5.3/5.3.7/5.3.7.1/5.3.7.1.1/Samanantaradi.md) / [Go to parent page](/tipitaka/38P2/5/5.3/5.3.7/5.3.7.1/5.3.7.1.1.md) / [Go to next page](/tipitaka/38P2/5/5.3/5.3.7/5.3.7.1/5.3.7.1.1/Purejata.md)


