
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [5 Ganthagocchaka](/tipitaka/38P2/5.md) / [5.3 Ganthasampayuttaduka](/tipitaka/38P2/5/5.3.md) / [5.3.7 Pañhāvāra](/tipitaka/38P2/5/5.3/5.3.7.md) / [5.3.7.1 Paccayānuloma](/tipitaka/38P2/5/5.3/5.3.7/5.3.7.1.md) / [5.3.7.1.1 Vibhaṅgavāra](/tipitaka/38P2/5/5.3/5.3.7/5.3.7.1/5.3.7.1.1.md)

# Purejāta

### Ganthagocchaka

### Ganthasampayuttaduka

### Pañhāvāra

### Paccayānuloma

### Vibhaṅgavāra

### Purejāta

(85.)

1800\. Ganthavippayutto dhammo ganthavippayuttassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ aniccato vipassati, assādeti abhinandati, taṃ ārabbha ganthavippayutto rāgo uppajjati, vicikicchā…pe…  uddhaccaṃ…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe… . **Vatthupurejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu ganthavippayuttānaṃ khandhānaṃ diṭṭhigatavippayuttassa lobhassa ca paṭighassa ca purejātapaccayena paccayo. (1)

1801\. Ganthavippayutto dhammo ganthasampayuttassa dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ assādeti abhinandati, taṃ ārabbha ganthasampayutto rāgo uppajjati, diṭṭhi…pe…  domanassaṃ uppajjati. **Vatthupurejātaṃ**—  vatthu ganthasampayuttakānaṃ khandhānaṃ purejātapaccayena paccayo. (2)

1802\. Ganthavippayutto dhammo ganthasampayuttassa ca ganthavippayuttassa ca dhammassa purejātapaccayena paccayo—  ārammaṇapurejātaṃ, vatthupurejātaṃ. **Ārammaṇapurejātaṃ**—  cakkhuṃ…pe…  vatthuṃ ārabbha diṭṭhigatavippayuttalobhasahagatā khandhā ca lobho ca domanassasahagatā khandhā ca paṭighañca uppajjanti. **Vatthupurejātaṃ**—  vatthu diṭṭhigatavippayuttalobhasahagatānaṃ khandhānaṃ lobhassa ca domanassasahagatānaṃ khandhānaṃ paṭighassa ca purejātapaccayena paccayo. (3)

[Go to previous page (Upanissaya)](/tipitaka/38P2/5/5.3/5.3.7/5.3.7.1/5.3.7.1.1/Upanissaya.md) / [Go to parent page (5.3.7.1.1 Vibhaṅgavāra)](/tipitaka/38P2/5/5.3/5.3.7/5.3.7.1/5.3.7.1.1.md) / [Go to next page (Pacchājāta)](/tipitaka/38P2/5/5.3/5.3.7/5.3.7.1/5.3.7.1.1/Pacchajata.md)


