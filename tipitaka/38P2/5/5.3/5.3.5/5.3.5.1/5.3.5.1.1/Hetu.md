---
title:  Hetu
path: /tipitaka/38P2/5/5.3/5.3.5/5.3.5.1/5.3.5.1.1/Hetu
ref: 265032
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 5 Ganthagocchaka
    link: /tipitaka/38P2/5
  - name: 5.3 Ganthasampayuttaduka
    link: /tipitaka/38P2/5/5.3
  - name: 5.3.5 Saṃsaṭṭhavāra
    link: /tipitaka/38P2/5/5.3/5.3.5
  - name: 5.3.5.1 Paccayānuloma
    link: /tipitaka/38P2/5/5.3/5.3.5/5.3.5.1
  - name: 5.3.5.1.1 Vibhaṅgavāra
    link: /tipitaka/38P2/5/5.3/5.3.5/5.3.5.1/5.3.5.1.1
prevL: /tipitaka/38P2/5/5.3/5.3.5/5.3.5.1/5.3.5.1.1
upL: /tipitaka/38P2/5/5.3/5.3.5/5.3.5.1/5.3.5.1.1
nextL: /tipitaka/38P2/5/5.3/5.3.5/5.3.5.1/5.3.5.1.2
---

# Hetu

### Ganthagocchaka

### Ganthasampayuttaduka

### Saṃsaṭṭhavāra

### Paccayānuloma

### Vibhaṅgavāra

### Hetu

(62.)

1755. Ganthasampayuttaṃ dhammaṃ saṃsaṭṭho ganthasampayutto dhammo uppajjati hetupaccayā—  ganthasampayuttaṃ ekaṃ khandhaṃ saṃsaṭṭhā tayo khandhā…pe…  dve khandhe…pe… . (1)

1756. Ganthasampayuttaṃ dhammaṃ saṃsaṭṭho ganthavippayutto dhammo uppajjati hetupaccayā—  diṭṭhigatavippayuttalobhasahagate khandhe saṃsaṭṭho lobho, domanassasahagate khandhe saṃsaṭṭhaṃ paṭighaṃ. (2)

1757. Ganthasampayuttaṃ dhammaṃ saṃsaṭṭho ganthasampayutto ca ganthavippayutto ca dhammā uppajjanti hetupaccayā—  diṭṭhigatavippayuttalobhasahagataṃ ekaṃ khandhaṃ saṃsaṭṭhā tayo khandhā lobho ca…pe…  dve khandhe…pe…  domanassasahagataṃ ekaṃ khandhaṃ saṃsaṭṭhā tayo khandhā paṭighañca…pe…  dve khandhe…pe… . (3)

(63.)

1758. Ganthavippayuttaṃ dhammaṃ saṃsaṭṭho ganthavippayutto dhammo uppajjati hetupaccayā—  ganthavippayuttaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  paṭisandhikkhaṇe…pe… . (1)

1759. Ganthavippayuttaṃ dhammaṃ saṃsaṭṭho ganthasampayutto dhammo uppajjati hetupaccayā—  diṭṭhigatavippayuttaṃ lobhaṃ saṃsaṭṭhā sampayuttakā khandhā, paṭighaṃ saṃsaṭṭhā sampayuttakā khandhā. (2)

1760. Ganthasampayuttañca ganthavippayuttañca dhammaṃ saṃsaṭṭho ganthasampayutto dhammo uppajjati hetupaccayā—  diṭṭhigatavippayuttaṃ lobhasahagataṃ ekaṃ khandhañca lobhañca saṃsaṭṭhā tayo khandhā…pe…  dve khandhe…pe…  domanassasahagataṃ ekaṃ khandhañca paṭighañca saṃsaṭṭhā tayo khandhā…pe…  dve khandhe…pe…  (Saṃkhittaṃ.)


