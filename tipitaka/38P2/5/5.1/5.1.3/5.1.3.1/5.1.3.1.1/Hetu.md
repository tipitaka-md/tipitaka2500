
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [5 Ganthagocchaka](../../../../../5.md) / [5.1 Ganthaduka](../../../../5.1.md) / [5.1.3 Paccayavāra](../../../5.1.3.md) / [5.1.3.1 Paccayānuloma](../../5.1.3.1.md) / [5.1.3.1.1 Vibhaṅgavāra](../5.1.3.1.1.md)

# Hetu

* Ganthagocchaka

* Ganthaduka

* Paccayavāra

* Paccayānuloma

* Vibhaṅgavāra

* Hetu

(11.)

1635\. Ganthaṃ dhammaṃ paccayā gantho dhammo uppajjati hetupaccayā…  tīṇi. (Paṭiccavārasadiso.)

1636\. Noganthaṃ dhammaṃ paccayā nogantho dhammo uppajjati hetupaccayā—  noganthaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā. Ekaṃ mahābhūtaṃ…pe…  vatthuṃ paccayā noganthā khandhā. (1)

1637\. Noganthaṃ dhammaṃ paccayā gantho dhammo uppajjati hetupaccayā—  noganthe khandhe paccayā ganthā, vatthuṃ paccayā ganthā. (2)

1638\. Noganthaṃ dhammaṃ paccayā gantho ca nogantho ca dhammā uppajjanti hetupaccayā—  noganthaṃ ekaṃ khandhaṃ paccayā tayo khandhā ganthā ca cittasamuṭṭhānañca rūpaṃ…pe…  dve khandhe…pe…  vatthuṃ paccayā ganthā sampayuttakā ca khandhā. (3)

(12.)

1639\. Ganthañca noganthañca dhammaṃ paccayā gantho dhammo uppajjati hetupaccayā—  sīlabbataparāmāsaṃ kāyaganthañca sampayuttake ca khandhe paccayā abhijjhākāyagantho (cakkaṃ). Sīlabbataparāmāsaṃ kāyaganthañca vatthuñca paccayā abhijjhākāyagantho. (Cakkaṃ.) (1)

1640\. Ganthañca noganthañca dhammaṃ paccayā nogantho dhammo uppajjati hetupaccayā—  noganthaṃ ekaṃ khandhañca ganthe ca paccayā tayo khandhā cittasamuṭṭhānañca rūpaṃ…pe…  dve khandhe…pe…  ganthe ca vatthuñca paccayā noganthā khandhā. (2)

1641\. Ganthañca noganthañca dhammaṃ paccayā gantho ca nogantho ca dhammā uppajjanti hetupaccayā—  noganthaṃ ekaṃ khandhañca sīlabbataparāmāsaṃ kāyaganthañca paccayā tayo khandhā abhijjhākāyagantho ca cittasamuṭṭhānañca rūpaṃ…pe…  dve khandhe…pe… . (Cakkaṃ.) Sīlabbataparāmāsaṃ kāyaganthañca vatthuñca paccayā abhijjhākāyagantho ca sampayuttakā ca khandhā. (Cakkaṃ.) (3)

[Go to previous page (5.1.3.1.1 Vibhaṅgavāra)](../5.1.3.1.1.md) / [Go to parent page (5.1.3.1.1 Vibhaṅgavāra)](../5.1.3.1.1.md) / [Go to next page (5.1.3.1.2 Saṅkhyāvāra)](../5.1.3.1.2.md)


