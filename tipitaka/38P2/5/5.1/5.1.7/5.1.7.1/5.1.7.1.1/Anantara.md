---
title:  Anantara
path: /tipitaka/38P2/5/5.1/5.1.7/5.1.7.1/5.1.7.1.1/Anantara
ref: 265013
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 5 Ganthagocchaka
    link: /tipitaka/38P2/5
  - name: 5.1 Ganthaduka
    link: /tipitaka/38P2/5/5.1
  - name: 5.1.7 Pañhāvāra
    link: /tipitaka/38P2/5/5.1/5.1.7
  - name: 5.1.7.1 Paccayānuloma
    link: /tipitaka/38P2/5/5.1/5.1.7/5.1.7.1
  - name: 5.1.7.1.1 Vibhaṅgavāra
    link: /tipitaka/38P2/5/5.1/5.1.7/5.1.7.1/5.1.7.1.1
prevL: /tipitaka/38P2/5/5.1/5.1.7/5.1.7.1/5.1.7.1.1/Adhipati
upL: /tipitaka/38P2/5/5.1/5.1.7/5.1.7.1/5.1.7.1.1
nextL: /tipitaka/38P2/5/5.1/5.1.7/5.1.7.1/5.1.7.1.1/Samanantaradi
---

# Anantara

### Ganthagocchaka

### Ganthaduka

### Pañhāvāra

### Paccayānuloma

### Vibhaṅgavāra

### Anantara

(25.)

1668. Gantho dhammo ganthassa dhammassa anantarapaccayena paccayo—  purimā purimā ganthā pacchimānaṃ pacchimānaṃ ganthānaṃ anantarapaccayena paccayo. (1)

1669. Gantho dhammo noganthassa dhammassa anantarapaccayena paccayo—  purimā purimā ganthā pacchimānaṃ pacchimānaṃ noganthānaṃ khandhānaṃ anantarapaccayena paccayo; ganthā vuṭṭhānassa anantarapaccayena paccayo. (2)

1670. Gantho dhammo ganthassa ca noganthassa ca dhammassa anantarapaccayena paccayo—  purimā purimā ganthā pacchimānaṃ pacchimānaṃ ganthānaṃ sampayuttakānañca khandhānaṃ anantarapaccayena paccayo. (3)

(26.)

1671. Nogantho dhammo noganthassa dhammassa anantarapaccayena paccayo…  tīṇi. (Dve āvajjanā kātabbā, paṭhamo natthi.)

1672. Gantho ca nogantho ca dhammā ganthassa dhammassa anantarapaccayena paccayo…  tīṇi. (Ekampi vuṭṭhānaṃ kātabbaṃ, majjhe.)


