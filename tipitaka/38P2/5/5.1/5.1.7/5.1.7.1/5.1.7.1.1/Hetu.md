---
title:  Hetu
path: /tipitaka/38P2/5/5.1/5.1.7/5.1.7.1/5.1.7.1.1/Hetu
ref: 265010
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 5 Ganthagocchaka
    link: /tipitaka/38P2/5
  - name: 5.1 Ganthaduka
    link: /tipitaka/38P2/5/5.1
  - name: 5.1.7 Pañhāvāra
    link: /tipitaka/38P2/5/5.1/5.1.7
  - name: 5.1.7.1 Paccayānuloma
    link: /tipitaka/38P2/5/5.1/5.1.7/5.1.7.1
  - name: 5.1.7.1.1 Vibhaṅgavāra
    link: /tipitaka/38P2/5/5.1/5.1.7/5.1.7.1/5.1.7.1.1
prevL: /tipitaka/38P2/5/5.1/5.1.7/5.1.7.1/5.1.7.1.1
upL: /tipitaka/38P2/5/5.1/5.1.7/5.1.7.1/5.1.7.1.1
nextL: /tipitaka/38P2/5/5.1/5.1.7/5.1.7.1/5.1.7.1.1/Arammana
---

# Hetu

### Ganthagocchaka

### Ganthaduka

### Pañhāvāra

### Paccayānuloma

### Vibhaṅgavāra

### Hetu

(18.)

1649. Gantho dhammo ganthassa dhammassa hetupaccayena paccayo—  ganthā hetū sampayuttakānaṃ ganthānaṃ hetupaccayena paccayo. (1)

1650. Gantho dhammo noganthassa dhammassa hetupaccayena paccayo—  ganthā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (2)

1651. Gantho dhammo ganthassa ca noganthassa ca dhammassa hetupaccayena paccayo—  ganthā hetū sampayuttakānaṃ khandhānaṃ ganthānañca cittasamuṭṭhānānañca rūpānaṃ hetupaccayena paccayo. (3)

(19.)

1652. Nogantho dhammo noganthassa dhammassa hetupaccayena paccayo—  noganthā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe…pe… . (1)

1653. Nogantho dhammo ganthassa dhammassa hetupaccayena paccayo—  noganthā hetū sampayuttakānaṃ ganthānaṃ hetupaccayena paccayo. (2)

1654. Nogantho dhammo ganthassa ca noganthassa ca dhammassa hetupaccayena paccayo—  noganthā hetū sampayuttakānaṃ khandhānaṃ ganthānañca cittasamuṭṭhānānañca rūpānaṃ hetupaccayena paccayo. (3)

(20.)

1655. Gantho ca nogantho ca dhammā ganthassa dhammassa hetupaccayena paccayo—  ganthā ca noganthā ca hetū sampayuttakānaṃ ganthānaṃ hetupaccayena paccayo. (1)

1656. Gantho ca nogantho ca dhammā noganthassa dhammassa hetupaccayena paccayo—  ganthā ca noganthā ca hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (2)

1657. Gantho ca nogantho ca dhammā ganthassa ca noganthassa ca dhammassa hetupaccayena paccayo—  ganthā ca noganthā ca hetū sampayuttakānaṃ khandhānaṃ ganthānañca cittasamuṭṭhānānañca rūpānaṃ hetupaccayena paccayo. (3)


