---
title:  Ārammaṇa
path: /tipitaka/38P2/4/4.5/4.5.7/4.5.7.1/4.5.7.1.1/Arammana
ref: 264994
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 4 Saññojanagocchaka
    link: /tipitaka/38P2/4
  - name: 4.5 Saññojanasaññojanasampayuttaduka
    link: /tipitaka/38P2/4/4.5
  - name: 4.5.7 Pañhāvāra
    link: /tipitaka/38P2/4/4.5/4.5.7
  - name: 4.5.7.1 Paccayānuloma
    link: /tipitaka/38P2/4/4.5/4.5.7/4.5.7.1
  - name: 4.5.7.1.1 Vibhaṅgavāra
    link: /tipitaka/38P2/4/4.5/4.5.7/4.5.7.1/4.5.7.1.1
prevL: /tipitaka/38P2/4/4.5/4.5.7/4.5.7.1/4.5.7.1.1/Hetu
upL: /tipitaka/38P2/4/4.5/4.5.7/4.5.7.1/4.5.7.1.1
nextL: /tipitaka/38P2/4/4.5/4.5.7/4.5.7.1/4.5.7.1.1/Adhipati
---

# Ārammaṇa

### Saññojanagocchaka

### Saññojanasaññojanasampayuttaduka

### Pañhāvāra

### Paccayānuloma

### Vibhaṅgavāra

### Ārammaṇa

(107.)

1590. Saññojano ceva saññojanasampayutto ca dhammo saññojanassa ceva saññojanasampayuttassa ca dhammassa ārammaṇapaccayena paccayo—  saññojane ārabbha saññojanā uppajjanti. (Mūlaṃ kātabbaṃ.) Saññojane ārabbha saññojanasampayuttā ceva no ca saññojanā khandhā uppajjanti. (Mūlaṃ kātabbaṃ.) Saññojane ārabbha saññojanā ca saññojanasampayuttakā ca khandhā uppajjanti. (1)

1591. Saññojanasampayutto ceva no ca saññojano dhammo saññojanasampayuttassa ceva no ca saññojanassa dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanasampayuttā ceva no ca saññojanā khandhā uppajjanti. (1)

1592. Saññojanasampayutto ceva no ca saññojano dhammo saññojanassa ceva saññojanasampayuttassa ca dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanā uppajjanti. (2)

1593. Saññojanasampayutto ceva no ca saññojano dhammo saññojanassa ceva saññojanasampayuttassa ca saññojanasampayuttassa ceva no ca saññojanassa ca dhammassa ārammaṇapaccayena paccayo—  saññojanasampayutte ceva no ca saññojane khandhe ārabbha saññojanā ca saññojanasampayuttakā ca khandhā uppajjanti. (3)

1594. Saññojano ceva saññojanasampayutto ca saññojanasampayutto ceva no ca saññojano ca dhammā saññojanassa ceva saññojanasampayuttassa ca dhammassa ārammaṇapaccayena paccayo…  tīṇi.


