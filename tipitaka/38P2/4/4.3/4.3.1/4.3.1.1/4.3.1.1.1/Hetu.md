---
title:  Hetu
path: /tipitaka/38P2/4/4.3/4.3.1/4.3.1.1/4.3.1.1.1/Hetu
ref: 264960
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 4 Saññojanagocchaka
    link: /tipitaka/38P2/4
  - name: 4.3 Saññojanasampayuttaduka
    link: /tipitaka/38P2/4/4.3
  - name: 4.3.1 Paṭiccavāra
    link: /tipitaka/38P2/4/4.3/4.3.1
  - name: 4.3.1.1 Paccayānuloma
    link: /tipitaka/38P2/4/4.3/4.3.1/4.3.1.1
  - name: 4.3.1.1.1 Vibhaṅgavāra
    link: /tipitaka/38P2/4/4.3/4.3.1/4.3.1.1/4.3.1.1.1
prevL: /tipitaka/38P2/4/4.3/4.3.1/4.3.1.1/4.3.1.1.1
upL: /tipitaka/38P2/4/4.3/4.3.1/4.3.1.1/4.3.1.1.1
nextL: /tipitaka/38P2/4/4.3/4.3.1/4.3.1.1/4.3.1.1.1/Arammana
---

# Hetu

### Saññojanagocchaka

### Saññojanasampayuttaduka

### Paṭiccavāra

### Paccayānuloma

### Vibhaṅgavāra

### Hetu

(40.)

1419. Saññojanasampayuttaṃ dhammaṃ paṭicca saññojanasampayutto dhammo uppajjati hetupaccayā—  saññojanasampayuttaṃ ekaṃ khandhaṃ paṭicca tayo khandhā…pe…  dve khandhe…pe… . (1)

1420. Saññojanasampayuttaṃ dhammaṃ paṭicca saññojanavippayutto dhammo uppajjati hetupaccayā—  saññojanasampayutte khandhe paṭicca cittasamuṭṭhānaṃ rūpaṃ. (2)

1421. Saññojanasampayuttaṃ dhammaṃ paṭicca saññojanasampayutto ca saññojanavippayutto ca dhammā uppajjanti hetupaccayā—  saññojanasampayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)

(41.)

1422. Saññojanavippayuttaṃ dhammaṃ paṭicca saññojanavippayutto dhammo uppajjati hetupaccayā—  saññojanavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ …pe…  dve khandhe…pe…  uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe…pe…  ekaṃ mahābhūtaṃ…pe… . (1)

1423. Saññojanavippayuttaṃ dhammaṃ paṭicca saññojanasampayutto dhammo uppajjati hetupaccayā—  uddhaccasahagataṃ mohaṃ paṭicca sampayuttakā khandhā. (2)

1424. Saññojanavippayuttaṃ dhammaṃ paṭicca saññojanasampayutto ca saññojanavippayutto ca dhammā uppajjanti hetupaccayā—  uddhaccasahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (3)

(42.)

1425. Saññojanasampayuttañca saññojanavippayuttañca dhammaṃ paṭicca saññojanasampayutto dhammo uppajjati hetupaccayā—  uddhaccasahagataṃ ekaṃ khandhañca mohañca paṭicca tayo khandhā…pe…  dve khandhe…pe… . (1)

1426. Saññojanasampayuttañca saññojanavippayuttañca dhammaṃ paṭicca saññojanavippayutto dhammo uppajjati hetupaccayā—  saññojanasampayutte khandhe ca mahābhūte ca paṭicca cittasamuṭṭhānaṃ rūpaṃ, uddhaccasahagate khandhe ca mohañca paṭicca cittasamuṭṭhānaṃ rūpaṃ. (2)

1427. Saññojanasampayuttañca saññojanavippayuttañca dhammaṃ paṭicca saññojanasampayutto ca saññojanavippayutto ca dhammā uppajjanti hetupaccayā—  uddhaccasahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)


