---
title:  Hetu
path: /tipitaka/38P2/4/4.1/4.1.3/4.1.3.1--4/Hetu
ref: 263551
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 4 Saññojanagocchaka
    link: /tipitaka/38P2/4
  - name: 4.1 Saññojanaduka
    link: /tipitaka/38P2/4/4.1
  - name: 4.1.3 Paccayavāra
    link: /tipitaka/38P2/4/4.1/4.1.3
  - name: 4.1.3.1--4 Paccayānulomādi
    link: /tipitaka/38P2/4/4.1/4.1.3/4.1.3.1--4
prevL: /tipitaka/38P2/4/4.1/4.1.3/4.1.3.1--4
upL: /tipitaka/38P2/4/4.1/4.1.3/4.1.3.1--4
nextL: /tipitaka/38P2/4/4.1/4.1.4
---

# Hetu

### Saññojanagocchaka

### Saññojanaduka

### Paccayavāra

### Paccayānulomādi

### Hetu

(10.)

1345. Saññojanaṃ dhammaṃ paccayā saññojano dhammo uppajjati hetupaccayā…  tīṇi. (Paṭiccasadisaṃ.)

1346. Nosaññojanaṃ dhammaṃ paccayā nosaññojano dhammo uppajjati hetupaccayā—  nosaññojanaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paccayā vatthu, vatthuṃ paccayā khandhā, ekaṃ mahābhūtaṃ…pe…  mahābhūte paccayā cittasamuṭṭhānaṃ rūpaṃ, kaṭattārūpaṃ, upādārūpaṃ, vatthuṃ paccayā nosaññojanā khandhā. (1)

1347. Nosaññojanaṃ dhammaṃ paccayā saññojano dhammo uppajjati hetupaccayā—  nosaññojane khandhe paccayā saññojanā, vatthuṃ paccayā saññojanā. (2)

1348. Nosaññojanaṃ dhammaṃ paccayā saññojano ca nosaññojano ca dhammā uppajjanti hetupaccayā—  nosaññojanaṃ ekaṃ khandhaṃ paccayā tayo khandhā saññojanañca cittasamuṭṭhānañca rūpaṃ…pe…  dve khandhe…pe…  vatthuṃ paccayā saññojanā, mahābhūte paccayā cittasamuṭṭhānaṃ rūpaṃ, vatthuṃ paccayā saññojanā sampayuttakā ca khandhā. (3)

(11.)

1349. Saññojanañca nosaññojanañca dhammaṃ paccayā saññojano dhammo uppajjati hetupaccayā—  kāmarāgasaññojanañca sampayuttake ca khandhe paccayā diṭṭhisaññojanaṃ avijjāsaññojanaṃ, kāmarāgasaññojanañca vatthuñca paccayā diṭṭhisaññojanaṃ avijjāsaññojanaṃ (cakkaṃ) (1)

1350. Saññojanañca nosaññojanañca dhammaṃ paccayā nosaññojano dhammo uppajjati hetupaccayā—  nosaññojanaṃ ekaṃ khandhañca saññojane ca paccayā tayo khandhā cittasamuṭṭhānañca rūpaṃ…pe…  dve khandhe…pe…  (cakkaṃ). Saññojane ca vatthuñca paccayā nosaññojanā khandhā. (2)

1351. Saññojanañca nosaññojanañca dhammaṃ paccayā saññojano ca nosaññojano ca dhammā uppajjanti hetupaccayā—  nosaññojanaṃ ekaṃ khandhañca kāmarāgasaññojanañca paccayā tayo khandhā diṭṭhisaññojanaṃ avijjāsaññojanaṃ cittasamuṭṭhānañca rūpaṃ, dve khandhe…pe…  (cakkaṃ). Kāmarāgasaññojanañca vatthuñca paccayā diṭṭhisaññojanaṃ avijjāsaññojanaṃ sampayuttakā ca khandhā. (Cakkaṃ. Saṃkhittaṃ.) (3)

(12.)

1352. Hetuyā nava, ārammaṇe nava (sabbattha nava), vipāke ekaṃ…pe…  avigate nava.

(13.)

1353. Nahetuyā cattāri (yattha yattha vatthu labbhati, tattha tattha ninnetabbaṃ), naārammaṇe tīṇi…pe…  novigate tīṇi.


