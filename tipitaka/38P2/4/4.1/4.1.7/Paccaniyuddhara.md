---
title:  Paccanīyuddhāra
path: /tipitaka/38P2/4/4.1/4.1.7/Paccaniyuddhara
ref: 261065
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 4 Saññojanagocchaka
    link: /tipitaka/38P2/4
  - name: 4.1 Saññojanaduka
    link: /tipitaka/38P2/4/4.1
  - name: 4.1.7 Pañhāvāra
    link: /tipitaka/38P2/4/4.1/4.1.7
prevL: /tipitaka/38P2/4/4.1/4.1.7/4.1.7.1/4.1.7.1.2/Suddha
upL: /tipitaka/38P2/4/4.1/4.1.7
nextL: /tipitaka/38P2/4/4.1/4.1.7/4.1.7.2
---

# Paccanīyuddhāra

### Saññojanagocchaka

### Saññojanaduka

### Pañhāvāra

### Paccanīyuddhāra

(33.)

1403. Saññojano dhammo saññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

1404. Saññojano dhammo nosaññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (2)

1405. Saññojano dhammo saññojanassa ca nosaññojanassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (3)

(34.)

1406. Nosaññojano dhammo nosaññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

1407. Nosaññojano dhammo saññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (2)

1408. Nosaññojano dhammo saññojanassa ca nosaññojanassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (3)

(35.)

1409. Saññojano ca nosaññojano ca dhammā saññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

1410. Saññojano ca nosaññojano ca dhammā nosaññojanassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (2)

1411. Saññojano ca nosaññojano ca dhammā saññojanassa ca nosaññojanassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (3)


