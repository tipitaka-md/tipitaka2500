
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [8 Nīvaraṇagocchaka](../../../../../8.md) / [8.3 Nīvaraṇasampayuttaduka](../../../../8.3.md) / [8.3.3 Paccayavāra](../../../8.3.3.md) / [8.3.3.1 Paccayānuloma](../../8.3.3.1.md) / [8.3.3.1.1 Vibhaṅgavāra](../8.3.3.1.1.md)

# Hetu

* Nīvaraṇagocchaka

* Nīvaraṇasampayuttaduka

* Paccayavāra

* Paccayānuloma

* Vibhaṅgavāra

* Hetu

(59.)

2007\. Nīvaraṇasampayuttaṃ dhammaṃ paccayā nīvaraṇasampayutto dhammo uppajjati hetupaccayā…  tīṇi.

2008\. Nīvaraṇavippayuttaṃ dhammaṃ paccayā nīvaraṇavippayutto dhammo uppajjati hetupaccayā—  nīvaraṇavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  ekaṃ mahābhūtaṃ…pe…  vatthuṃ paccayā nīvaraṇavippayuttā khandhā. (1)

2009\. Nīvaraṇavippayuttaṃ dhammaṃ paccayā nīvaraṇasampayutto dhammo uppajjati hetupaccayā—  vatthuṃ paccayā nīvaraṇasampayuttā khandhā. (2)

2010\. Nīvaraṇavippayuttaṃ dhammaṃ paccayā nīvaraṇasampayutto ca nīvaraṇavippayutto ca dhammā uppajjanti hetupaccayā—  vatthuṃ paccayā nīvaraṇasampayuttā khandhā, mahābhūte paccayā cittasamuṭṭhānaṃ rūpaṃ. (3)

(60.)

2011\. Nīvaraṇasampayuttañca nīvaraṇavippayuttañca dhammaṃ paccayā nīvaraṇasampayutto dhammo uppajjati hetupaccayā—  nīvaraṇasampayuttaṃ ekaṃ khandhañca vatthuñca paccayā tayo khandhā…pe…  dve khandhe…pe… . (1)

2012\. Nīvaraṇasampayuttañca nīvaraṇavippayuttañca dhammaṃ paccayā nīvaraṇavippayutto dhammo uppajjati hetupaccayā—  nīvaraṇasampayutte khandhe ca mahābhūte ca paccayā cittasamuṭṭhānaṃ rūpaṃ. (2)

2013\. Nīvaraṇasampayuttañca nīvaraṇavippayuttañca dhammaṃ paccayā nīvaraṇasampayutto ca nīvaraṇavippayutto ca dhammā uppajjanti hetupaccayā—  nīvaraṇasampayuttaṃ ekaṃ khandhañca vatthuñca paccayā tayo khandhā…pe…  dve khandhe…pe…  nīvaraṇasampayutte khandhe ca mahābhūte ca paccayā cittasamuṭṭhānaṃ rūpaṃ. (Saṃkhittaṃ.) (3)

[Go to previous page (8.3.3.1.1 Vibhaṅgavāra)](../8.3.3.1.1.md) / [Go to parent page (8.3.3.1.1 Vibhaṅgavāra)](../8.3.3.1.1.md) / [Go to next page (8.3.3.1.2 Saṅkhyāvāra)](../8.3.3.1.2.md)


