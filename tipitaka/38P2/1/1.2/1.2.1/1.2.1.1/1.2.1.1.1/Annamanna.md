
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [1 Hetugocchaka](/tipitaka/38P2/1.md) / [1.2 Sahetukaduka](/tipitaka/38P2/1/1.2.md) / [1.2.1 Paṭiccavāra](/tipitaka/38P2/1/1.2/1.2.1.md) / [1.2.1.1 Paccayānuloma](/tipitaka/38P2/1/1.2/1.2.1/1.2.1.1.md) / [1.2.1.1.1 Vibhaṅgavāra](/tipitaka/38P2/1/1.2/1.2.1/1.2.1.1/1.2.1.1.1.md)

# Aññamañña

### Hetugocchaka

### Sahetukaduka

### Paṭiccavāra

### Paccayānuloma

### Vibhaṅgavāra

### Aññamañña

(58.)

156\. Sahetukaṃ dhammaṃ paṭicca sahetuko dhammo uppajjati aññamaññapaccayā—  sahetukaṃ ekaṃ khandhaṃ paṭicca tayo khandhā…pe…  paṭisandhikkhaṇe…pe… . (1)

157\. Sahetukaṃ dhammaṃ paṭicca ahetuko dhammo uppajjati aññamaññapaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho; paṭisandhikkhaṇe sahetuke khandhe paṭicca vatthu. (2)

158\. Sahetukaṃ dhammaṃ paṭicca sahetuko ca ahetuko ca dhammā uppajjanti aññamaññapaccayā—  vicikicchāsahagataṃ uddhaccasahagataṃ ekaṃ khandhaṃ paṭicca tayo khandhā moho ca…pe…  dve khandhe…pe…  paṭisandhikkhaṇe sahetukaṃ ekaṃ khandhaṃ paṭicca tayo khandhā vatthu ca…pe…  dve khandhe…pe… . (3)

(59.)

159\. Ahetukaṃ dhammaṃ paṭicca ahetuko dhammo uppajjati aññamaññapaccayā—  ahetukaṃ ekaṃ khandhaṃ paṭicca tayo khandhā…pe…  dve khandhe…pe…  paṭisandhikkhaṇe ahetukaṃ ekaṃ khandhaṃ paṭicca tayo khandhā vatthu ca…pe…  dve khandhe…pe… . (Saṃkhittaṃ, yāva asaññasattā.) (1)

160\. Ahetukaṃ dhammaṃ paṭicca sahetuko dhammo uppajjati aññamaññapaccayā—  vicikicchāsahagataṃ uddhaccasahagataṃ mohaṃ paṭicca sampayuttakā khandhā; paṭisandhikkhaṇe vatthuṃ paṭicca sahetukā khandhā. (2)

161\. Sahetukañca ahetukañca dhammaṃ paṭicca sahetuko dhammo uppajjati aññamaññapaccayā—  vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā…pe…  dve khandhe…pe…  paṭisandhikkhaṇe sahetukaṃ ekaṃ khandhañca vatthuñca paṭicca tayo khandhā…pe…  dve khandhe…pe… . (1)

[Go to previous page (Anantarādi)](/tipitaka/38P2/1/1.2/1.2.1/1.2.1.1/1.2.1.1.1/Anantaradi.md) / [Go to parent page (1.2.1.1.1 Vibhaṅgavāra)](/tipitaka/38P2/1/1.2/1.2.1/1.2.1.1/1.2.1.1.1.md) / [Go to next page (Nissayādi)](/tipitaka/38P2/1/1.2/1.2.1/1.2.1.1/1.2.1.1.1/Nissayadi.md)


