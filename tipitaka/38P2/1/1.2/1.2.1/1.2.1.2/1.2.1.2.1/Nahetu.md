---
title:  Nahetu
path: /tipitaka/38P2/1/1.2/1.2.1/1.2.1.2/1.2.1.2.1/Nahetu
ref: 264686
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 1 Hetugocchaka
    link: /tipitaka/38P2/1
  - name: 1.2 Sahetukaduka
    link: /tipitaka/38P2/1/1.2
  - name: 1.2.1 Paṭiccavāra
    link: /tipitaka/38P2/1/1.2/1.2.1
  - name: 1.2.1.2 Paccayapaccanīya
    link: /tipitaka/38P2/1/1.2/1.2.1/1.2.1.2
  - name: 1.2.1.2.1 Vibhaṅgavāra
    link: /tipitaka/38P2/1/1.2/1.2.1/1.2.1.2/1.2.1.2.1
prevL: /tipitaka/38P2/1/1.2/1.2.1/1.2.1.2/1.2.1.2.1
upL: /tipitaka/38P2/1/1.2/1.2.1/1.2.1.2/1.2.1.2.1
nextL: /tipitaka/38P2/1/1.2/1.2.1/1.2.1.2/1.2.1.2.1/Naarammanadi
---

# Nahetu

### Hetugocchaka

### Sahetukaduka

### Paṭiccavāra

### Paccayapaccanīya

### Vibhaṅgavāra

### Nahetu

(62.)

165. Sahetukaṃ dhammaṃ paṭicca ahetuko dhammo uppajjati nahetupaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

166. Ahetukaṃ dhammaṃ paṭicca ahetuko dhammo uppajjati nahetupaccayā—  ahetukaṃ ekaṃ khandhaṃ paṭicca tayo khandhā cittasamuṭṭhānaṃ rūpaṃ…pe…  dve khandhe…pe…  paṭisandhikkhaṇe…pe… . (1) (Sabbaṃ yāva asaññasattā tāva kātabbaṃ.)


