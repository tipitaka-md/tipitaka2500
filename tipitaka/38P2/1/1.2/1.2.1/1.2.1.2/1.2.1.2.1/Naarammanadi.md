
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [1 Hetugocchaka](../../../../../1.md) / [1.2 Sahetukaduka](../../../../1.2.md) / [1.2.1 Paṭiccavāra](../../../1.2.1.md) / [1.2.1.2 Paccayapaccanīya](../../1.2.1.2.md) / [1.2.1.2.1 Vibhaṅgavāra](../1.2.1.2.1.md)

# Naārammaṇādi

* Hetugocchaka

* Sahetukaduka

* Paṭiccavāra

* Paccayapaccanīya

* Vibhaṅgavāra

* Naārammaṇādi

(63.)

167\. Sahetukaṃ dhammaṃ paṭicca ahetuko dhammo uppajjati naārammaṇapaccayā—  sahetuke khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (1)

168\. Ahetukaṃ dhammaṃ paṭicca ahetuko dhammo uppajjati naārammaṇapaccayā—  ahetuke khandhe paṭicca cittasamuṭṭhānaṃ rūpaṃ, vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe…pe…  khandhe paṭicca vatthu; ekaṃ mahābhūtaṃ…pe…  asaññasattānaṃ ekaṃ…pe… . (1)

169\. Sahetukañca ahetukañca dhammaṃ paṭicca ahetuko dhammo uppajjati naārammaṇapaccayā—  sahetuke khandhe ca mahābhūte ca paṭicca cittasamuṭṭhānaṃ rūpaṃ, vicikicchāsahagate uddhaccasahagate khandhe ca mohañca paṭicca cittasamuṭṭhānaṃ rūpaṃ; paṭisandhikkhaṇe…pe… . (1)

170\. Sahetukaṃ dhammaṃ paṭicca sahetuko dhammo uppajjati naadhipatipaccayā…  (anulomasahajātasadisā) naanantarapaccayā…  nasamanantarapaccayā…  naaññamaññapaccayā…  naupanissayapaccayā…  napurejātapaccayā—  arūpe sahetukaṃ ekaṃ khandhaṃ…pe…  paṭisandhikkhaṇe…pe… . (1)

(64.)

171\. Sahetukaṃ dhammaṃ paṭicca ahetuko dhammo uppajjati napurejātapaccayā—  arūpe vicikicchāsahagate uddhaccasahagate khandhe paṭicca vicikicchāsahagato uddhaccasahagato moho, sahetuke khandhe paṭicca cittasamuṭṭhānaṃ rūpaṃ; paṭisandhikkhaṇe…pe… . (2)

172\. Sahetukaṃ dhammaṃ paṭicca sahetuko ca ahetuko ca dhammā uppajjanti napurejātapaccayā—  arūpe vicikicchāsahagataṃ uddhaccasahagataṃ ekaṃ khandhaṃ paṭicca tayo khandhā moho ca…pe…  dve khandhe…pe…  paṭisandhikkhaṇe…pe… . (3)

173\. Ahetukaṃ dhammaṃ paṭicca ahetuko dhammo uppajjati napurejātapaccayā—  arūpe ahetukaṃ ekaṃ khandhaṃ…pe…  dve khandhe…pe…  ahetuke khandhe paṭicca cittasamuṭṭhānaṃ rūpaṃ, vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ; paṭisandhikkhaṇe…pe… . (Yāva asaññasattā tāva vitthāro.) (1)

174\. Ahetukaṃ dhammaṃ paṭicca sahetuko dhammo uppajjati napurejātapaccayā—  arūpe vicikicchāsahagataṃ uddhaccasahagataṃ mohaṃ paṭicca sampayuttakā khandhā; paṭisandhikkhaṇe vatthuṃ paṭicca sahetukā khandhā. (2)

175\. Ahetukaṃ dhammaṃ paṭicca sahetuko ca ahetuko ca dhammā uppajjanti napurejātapaccayā—  paṭisandhikkhaṇe vatthuṃ paṭicca sahetukā khandhā, mahābhūte paṭicca kaṭattārūpaṃ. (3)

(65.)

176\. Sahetukañca ahetukañca dhammaṃ paṭicca sahetuko dhammo uppajjati napurejātapaccayā—  arūpe vicikicchāsahagataṃ uddhaccasahagataṃ ekaṃ khandhañca mohañca paṭicca tayo khandhā…pe…  dve khandhe…pe…  paṭisandhikkhaṇe sahetukaṃ ekaṃ khandhañca vatthuñca paṭicca tayo khandhā…pe…  dve khandhe…pe… . (1)

177\. Sahetukañca ahetukañca dhammaṃ paṭicca ahetuko dhammo uppajjati napurejātapaccayā—  sahetuke khandhe ca mahābhūte ca paṭicca cittasamuṭṭhānaṃ rūpaṃ, vicikicchāsahagate uddhaccasahagate khandhe ca mohañca paṭicca cittasamuṭṭhānaṃ rūpaṃ; paṭisandhikkhaṇe…pe… . (2)

178\. Sahetukañca ahetukañca dhammaṃ paṭicca sahetuko ca ahetuko ca dhammā uppajjanti napurejātapaccayā—  paṭisandhikkhaṇe sahetukaṃ ekaṃ khandhañca vatthuñca paṭicca tayo khandhā…pe…  dve khandhe…pe…  sahetuke khandhe ca mahābhūte ca paṭicca kaṭattārūpaṃ. (3)

[Go to previous page (Nahetu)](Nahetu.md) / [Go to parent page (1.2.1.2.1 Vibhaṅgavāra)](../1.2.1.2.1.md) / [Go to next page (Napacchājātādi)](Napacchajatadi.md)


