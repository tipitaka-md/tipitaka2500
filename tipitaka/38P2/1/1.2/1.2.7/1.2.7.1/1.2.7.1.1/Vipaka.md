
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [1 Hetugocchaka](../../../../../1.md) / [1.2 Sahetukaduka](../../../../1.2.md) / [1.2.7 Pañhāvāra](../../../1.2.7.md) / [1.2.7.1 Paccayānuloma](../../1.2.7.1.md) / [1.2.7.1.1 Vibhaṅgavāra](../1.2.7.1.1.md)

# Vipāka

* Hetugocchaka

* Sahetukaduka

* Pañhāvāra

* Paccayānuloma

* Vibhaṅgavāra

* Vipāka

(112.)

306\. Sahetuko dhammo sahetukassa dhammassa vipākapaccayena paccayo—  vipāko sahetuko eko khandho tiṇṇannaṃ khandhānaṃ…pe…  dve khandhā…pe…  paṭisandhikkhaṇe…pe… . (1)

307\. Sahetuko dhammo ahetukassa dhammassa vipākapaccayena paccayo—  vipākā sahetukā khandhā cittasamuṭṭhānānaṃ rūpānaṃ vipākapaccayena paccayo; paṭisandhikkhaṇe…pe… . (2)

308\. Sahetuko dhammo sahetukassa ca ahetukassa ca dhammassa vipākapaccayena paccayo—  vipāko sahetuko eko khandho tiṇṇannaṃ khandhānaṃ cittasamuṭṭhānānañca rūpānaṃ…pe…  dve khandhā…pe…  paṭisandhikkhaṇe…pe… . (3)

309\. Ahetuko dhammo ahetukassa dhammassa vipākapaccayena paccayo—  vipāko ahetuko eko khandho tiṇṇannaṃ khandhānaṃ cittasamuṭṭhānānañca rūpānaṃ…pe…  dve khandhā…pe…  paṭisandhikkhaṇe…pe…  khandhā vatthussa vipākapaccayena paccayo. (1)

[Go to previous page (Kamma)](Kamma.md) / [Go to parent page (1.2.7.1.1 Vibhaṅgavāra)](../1.2.7.1.1.md) / [Go to next page (Āhāra)](Ahara.md)


