---
title:  Nahetu
path: /tipitaka/38P2/12/12.1/12.1.1/12.1.1.2/12.1.1.2.1/Nahetu
ref: 265503
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 12 Kilesagocchaka
    link: /tipitaka/38P2/12
  - name: 12.1 Kilesaduka
    link: /tipitaka/38P2/12/12.1
  - name: 12.1.1 Paṭiccavāra
    link: /tipitaka/38P2/12/12.1/12.1.1
  - name: 12.1.1.2 Paccayapaccanīya
    link: /tipitaka/38P2/12/12.1/12.1.1/12.1.1.2
  - name: 12.1.1.2.1 Vibhaṅgavāra
    link: /tipitaka/38P2/12/12.1/12.1.1/12.1.1.2/12.1.1.2.1
prevL: /tipitaka/38P2/12/12.1/12.1.1/12.1.1.2/12.1.1.2.1
upL: /tipitaka/38P2/12/12.1/12.1.1/12.1.1.2/12.1.1.2.1
nextL: /tipitaka/38P2/12/12.1/12.1.1/12.1.1.2/12.1.1.2.1/Naarammanadi
---

# Nahetu

### Kilesagocchaka

### Kilesaduka

### Paṭiccavāra

### Paccayapaccanīya

### Vibhaṅgavāra

### Nahetu

(5.)

3819. Kilesaṃ dhammaṃ paṭicca kileso dhammo uppajjati nahetupaccayā—  vicikicchaṃ paṭicca moho, uddhaccaṃ paṭicca moho. (1)

3820. Nokilesaṃ dhammaṃ paṭicca nokileso dhammo uppajjati nahetupaccayā—  ahetukaṃ nokilesaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe… . (Yāva asaññasattā.) (1)

3821. Nokilesaṃ dhammaṃ paṭicca kileso dhammo uppajjati nahetupaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (2)

3822. Kilesañca nokilesañca dhammaṃ paṭicca kileso dhammo uppajjati nahetupaccayā—  vicikicchāsahagate khandhe ca vicikicchañca paṭicca vicikicchāsahagato moho, uddhaccasahagate khandhe ca uddhaccañca paṭicca uddhaccasahagato moho. (1)


