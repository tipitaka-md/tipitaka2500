---
title:  Hetu
path: /tipitaka/38P2/12/12.1/12.1.3/12.1.3.1/12.1.3.1.1/Hetu
ref: 265508
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 12 Kilesagocchaka
    link: /tipitaka/38P2/12
  - name: 12.1 Kilesaduka
    link: /tipitaka/38P2/12/12.1
  - name: 12.1.3 Paccayavāra
    link: /tipitaka/38P2/12/12.1/12.1.3
  - name: 12.1.3.1 Paccayānuloma
    link: /tipitaka/38P2/12/12.1/12.1.3/12.1.3.1
  - name: 12.1.3.1.1 Vibhaṅgavāra
    link: /tipitaka/38P2/12/12.1/12.1.3/12.1.3.1/12.1.3.1.1
prevL: /tipitaka/38P2/12/12.1/12.1.3/12.1.3.1/12.1.3.1.1
upL: /tipitaka/38P2/12/12.1/12.1.3/12.1.3.1/12.1.3.1.1
nextL: /tipitaka/38P2/12/12.1/12.1.3/12.1.3.1/12.1.3.1.2
---

# Hetu

### Kilesagocchaka

### Kilesaduka

### Paccayavāra

### Paccayānuloma

### Vibhaṅgavāra

### Hetu

(10.)

3834. Kilesaṃ dhammaṃ paccayā kileso dhammo uppajjati hetupaccayā…  tīṇi. (Paṭiccasadisā.)

3835. Nokilesaṃ dhammaṃ paccayā nokileso dhammo uppajjati hetupaccayā—  nokilesaṃ ekaṃ khandhaṃ paccayā tayo khandhā…pe…  (yāva ajjhattikā mahābhūtā) vatthuṃ paccayā nokilesā khandhā. (1)

3836. Nokilesaṃ dhammaṃ paccayā kileso dhammo uppajjati hetupaccayā—  nokilese khandhe paccayā kilesā, vatthuṃ paccayā kilesā. (2)

3837. Nokilesaṃ dhammaṃ paccayā kileso ca nokileso ca dhammā uppajjanti hetupaccayā—  nokilesaṃ ekaṃ khandhaṃ paccayā tayo khandhā kilesā ca cittasamuṭṭhānañca rūpaṃ…pe…  dve khandhe…pe…  vatthuṃ paccayā kilesā, mahābhūte paccayā cittasamuṭṭhānaṃ rūpaṃ, vatthuṃ paccayā kilesā ca sampayuttakā ca khandhā. (3)

(11.)

3838. Kilesañca nokilesañca dhammaṃ paccayā kileso dhammo uppajjati hetupaccayā—  lobhañca sampayuttake ca khandhe paccayā moho diṭṭhi thinaṃ uddhaccaṃ ahirikaṃ anottappaṃ (cakkaṃ). Lobhañca vatthuñca paccayā kilesā. (1)

3839. Kilesañca nokilesañca dhammaṃ paccayā nokileso dhammo uppajjati hetupaccayā—  nokilesaṃ ekaṃ khandhañca kilesañca paccayā tayo khandhā cittasamuṭṭhānañca rūpaṃ…pe…  dve khandhe ca…pe…  kilese ca mahābhūte ca paccayā cittasamuṭṭhānaṃ rūpaṃ, kilese ca vatthuñca paccayā nokilesā khandhā. (2)

3840. Kilesañca nokilesañca dhammaṃ paccayā kileso ca nokileso ca dhammā uppajjanti hetupaccayā—  nokilesaṃ ekaṃ khandhañca lobhañca paccayā tayo khandhā moho diṭṭhi thinaṃ uddhaccaṃ ahirikaṃ anottappaṃ cittasamuṭṭhānañca rūpaṃ…pe…  dve khandhe ca…pe…  (cakkaṃ). Lobhañca vatthuñca paccayā moho diṭṭhi thinaṃ uddhaccaṃ ahirikaṃ anottappaṃ sampayuttakā ca khandhā. (Cakkaṃ.) (3)

3841. (Ārammaṇapaccaye nokilesamūle pañca viññāṇā kātabbā.)


