---
title:  Hetu
path: /tipitaka/38P2/12/12.6/12.6.7/12.6.7.1/12.6.7.1.1/Hetu
ref: 265554
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 12 Kilesagocchaka
    link: /tipitaka/38P2/12
  - name: 12.6 Kilesasaṃkiliṭṭhaduka
    link: /tipitaka/38P2/12/12.6
  - name: 12.6.7 Pañhāvāra
    link: /tipitaka/38P2/12/12.6/12.6.7
  - name: 12.6.7.1 Paccayānuloma
    link: /tipitaka/38P2/12/12.6/12.6.7/12.6.7.1
  - name: 12.6.7.1.1 Vibhaṅgavāra
    link: /tipitaka/38P2/12/12.6/12.6.7/12.6.7.1/12.6.7.1.1
prevL: /tipitaka/38P2/12/12.6/12.6.7/12.6.7.1/12.6.7.1.1
upL: /tipitaka/38P2/12/12.6/12.6.7/12.6.7.1/12.6.7.1.1
nextL: /tipitaka/38P2/12/12.6/12.6.7/12.6.7.1/12.6.7.1.1/Arammana
---

# Hetu

### Kilesagocchaka

### Kilesasaṃkiliṭṭhaduka

### Pañhāvāra

### Paccayānuloma

### Vibhaṅgavāra

### Hetu

(86.)

4032. Kileso ceva saṃkiliṭṭho ca dhammo kilesassa ceva saṃkiliṭṭhassa ca dhammassa hetupaccayena paccayo—  kilesā ceva saṃkiliṭṭhā ca hetū sampayuttakānaṃ kilesānaṃ hetupaccayena paccayo. (1)

4033. Kileso ceva saṃkiliṭṭho ca dhammo saṃkiliṭṭhassa ceva no ca kilesassa dhammassa hetupaccayena paccayo—  kilesā ceva saṃkiliṭṭhā ca hetū sampayuttakānaṃ khandhānaṃ hetupaccayena paccayo.

4034. Kileso ceva saṃkiliṭṭho ca dhammo kilesassa ceva saṃkiliṭṭhassa ca saṃkiliṭṭhassa ceva no ca kilesassa ca dhammassa hetupaccayena paccayo—  kilesā ceva saṃkiliṭṭhā ca hetū sampayuttakānaṃ khandhānaṃ kilesānañca hetupaccayena paccayo. (3)


