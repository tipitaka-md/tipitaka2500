
[Home](/) / [38P2 Dhammānuloma (1), Dukapaṭṭhānapāḷi (2)](/tipitaka/38P2.md) / [12 Kilesagocchaka](/tipitaka/38P2/12.md) / [12.6 Kilesasaṃkiliṭṭhaduka](/tipitaka/38P2/12/12.6.md) / [12.6.1 Paṭiccavāra](/tipitaka/38P2/12/12.6/12.6.1.md) / [12.6.1.1 Paccayānuloma](/tipitaka/38P2/12/12.6/12.6.1/12.6.1.1.md) / [12.6.1.1.1 Vibhaṅgavāra](/tipitaka/38P2/12/12.6/12.6.1/12.6.1.1/12.6.1.1.1.md)

# Hetu

### Kilesagocchaka

### Kilesasaṃkiliṭṭhaduka

### Paṭiccavāra

### Paccayānuloma

### Vibhaṅgavāra

### Hetu

(80.)

4017. Kilesañceva saṃkiliṭṭhañca dhammaṃ paṭicca kileso ceva saṃkiliṭṭho ca dhammo uppajjati hetupaccayā—  lobhaṃ paṭicca moho diṭṭhi thinaṃ uddhaccaṃ ahirikaṃ anottappaṃ. (Cakkaṃ.) (1)

4018. Kilesañceva saṃkiliṭṭhañca dhammaṃ paṭicca saṃkiliṭṭho ceva no ca kileso dhammo uppajjati hetupaccayā—  kilese paṭicca sampayuttakā khandhā. (2)

4019. Kilesañceva saṃkiliṭṭhañca dhammaṃ paṭicca kileso ceva saṃkiliṭṭho ca saṃkiliṭṭho ceva no ca kileso ca dhammā uppajjanti hetupaccayā—  lobhaṃ paṭicca moho diṭṭhi thinaṃ uddhaccaṃ ahirikaṃ anottappaṃ sampayuttakā ca khandhā. (Cakkaṃ.) (3)

(81.)

4020. Saṃkiliṭṭhañceva no ca kilesaṃ dhammaṃ paṭicca saṃkiliṭṭho ceva no ca kileso dhammo uppajjati hetupaccayā—  saṃkiliṭṭhañceva no ca kilesaṃ ekaṃ khandhaṃ paṭicca tayo khandhā…pe…  dve khandhe…pe… . (1)

4021. Saṃkiliṭṭhañceva no ca kilesaṃ dhammaṃ paṭicca kileso ceva saṃkiliṭṭho ca dhammo uppajjati hetupaccayā—  saṃkiliṭṭhe ceva no ca kilese khandhe paṭicca kilesā. (2)

4022. Saṃkiliṭṭhañceva no ca kilesaṃ dhammaṃ paṭicca kileso ceva saṃkiliṭṭho ca saṃkiliṭṭho ceva no ca kileso ca dhammā uppajjanti hetupaccayā—  saṃkiliṭṭhañceva no ca kilesaṃ ekaṃ khandhaṃ paṭicca tayo khandhā kilesā ca…pe…  dve khandhe…pe… . (3)

(82.)

4023. Kilesañceva saṃkiliṭṭhañca saṃkiliṭṭhañceva no ca kilesañca dhammaṃ paṭicca kileso ceva saṃkiliṭṭho ca dhammo uppajjati hetupaccayā—  lobhañca sampayuttake ca khandhe paṭicca moho diṭṭhi thinaṃ uddhaccaṃ ahirikaṃ anottappaṃ. (Cakkaṃ.) (1)

4024. Kilesañceva saṃkiliṭṭhañca saṃkiliṭṭhañceva no ca kilesañca dhammaṃ paṭicca saṃkiliṭṭho ceva no ca kileso dhammo uppajjati hetupaccayā—  saṃkiliṭṭhañceva no ca kilesaṃ ekaṃ khandhañca kilese ca paṭicca tayo khandhā…pe…  dve khandhe ca…pe… . (2)

4025. Kilesañceva saṃkiliṭṭhañca saṃkiliṭṭhañceva no ca kilesañca dhammaṃ paṭicca kileso ceva saṃkiliṭṭho ca saṃkiliṭṭho ceva no ca kileso ca dhammā uppajjanti hetupaccayā—  saṃkiliṭṭhañceva no ca kilesaṃ ekaṃ khandhañca lobhañca paṭicca tayo khandhā moho diṭṭhi thinaṃ uddhaccaṃ ahirikaṃ anottappaṃ…pe…  dve khandhe ca…pe… . (Cakkaṃ.) (3)

[Go to previous page](/tipitaka/38P2/12/12.6/12.6.1/12.6.1.1/12.6.1.1.1.md) / [Go to parent page](/tipitaka/38P2/12/12.6/12.6.1/12.6.1.1/12.6.1.1.1.md) / [Go to next page](/tipitaka/38P2/12/12.6/12.6.1/12.6.1.1/12.6.1.1.2.md)


