
[Home](/) / [38P2 Dhammānuloma (1), Dukapaṭṭhānapāḷi (2)](../../../../../38P2.md) / [12 Kilesagocchaka](../../../../12.md) / [12.3 Saṃkiliṭṭhaduka](../../../12.3.md) / [12.3.5 Saṃsaṭṭhavāra](../../12.3.5.md) / [12.3.5.1--4 Paccayānulomādi](../12.3.5.1--4.md)

# Hetu

* Kilesagocchaka

* Saṃkiliṭṭhaduka

* Saṃsaṭṭhavāra

* Paccayānulomādi

* Hetu

(49.)

3942\. Saṃkiliṭṭhaṃ dhammaṃ saṃsaṭṭho saṃkiliṭṭho dhammo uppajjati hetupaccayā—  saṃkiliṭṭhaṃ ekaṃ khandhaṃ saṃsaṭṭhā tayo khandhā…pe…  dve khandhe…pe… . (1)

3943\. Asaṃkiliṭṭhaṃ dhammaṃ saṃsaṭṭho asaṃkiliṭṭho dhammo uppajjati hetupaccayā—  asaṃkiliṭṭhaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  paṭisandhikkhaṇe…pe… . (1)

3944\. Hetuyā dve, ārammaṇe dve, adhipatiyā dve (sabbattha dve), vipāke ekaṃ…pe…  avigate dve.

---

3945\. Anulomaṃ.



(50.)

3946\. Saṃkiliṭṭhaṃ dhammaṃ saṃsaṭṭho saṃkiliṭṭho dhammo uppajjati nahetupaccayā—  vicikicchāsahagate uddhaccasahagate khandhe saṃsaṭṭho vicikicchāsahagato uddhaccasahagato moho. (1)

3947\. Asaṃkiliṭṭhaṃ dhammaṃ saṃsaṭṭho asaṃkiliṭṭho dhammo uppajjati nahetupaccayā—  ahetukaṃ asaṃkiliṭṭhaṃ ekaṃ khandhaṃ saṃsaṭṭhā tayo khandhā…pe…  dve khandhe…pe…  ahetukapaṭisandhikkhaṇe…pe… . (1)

3948\. Nahetuyā dve, naadhipatiyā dve, napurejāte dve, napacchājāte dve, naāsevane dve, nakamme dve, navipāke dve, najhāne ekaṃ, namagge ekaṃ, navippayutte dve.

---

3949\. Paccanīyaṃ.



[Go to previous page (12.3.5.1--4 Paccayānulomādi)](../12.3.5.1--4.md) / [Go to parent page (12.3.5.1--4 Paccayānulomādi)](../12.3.5.1--4.md) / [Go to next page (12.3.6 Sampayuttavāra)](../../12.3.6.md)


