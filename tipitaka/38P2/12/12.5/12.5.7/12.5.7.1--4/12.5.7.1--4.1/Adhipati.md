---
title:  Adhipati
path: /tipitaka/38P2/12/12.5/12.5.7/12.5.7.1--4/12.5.7.1--4.1/Adhipati
ref: 265548
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 12 Kilesagocchaka
    link: /tipitaka/38P2/12
  - name: 12.5 Kilesasaṃkilesikaduka
    link: /tipitaka/38P2/12/12.5
  - name: 12.5.7 Pañhāvāra
    link: /tipitaka/38P2/12/12.5/12.5.7
  - name: 12.5.7.1--4 Paccayānulomādi
    link: /tipitaka/38P2/12/12.5/12.5.7/12.5.7.1--4
  - name: 12.5.7.1--4.1 Vibhaṅgavāra
    link: /tipitaka/38P2/12/12.5/12.5.7/12.5.7.1--4/12.5.7.1--4.1
prevL: /tipitaka/38P2/12/12.5/12.5.7/12.5.7.1--4/12.5.7.1--4.1/Arammana
upL: /tipitaka/38P2/12/12.5/12.5.7/12.5.7.1--4/12.5.7.1--4.1
nextL: /tipitaka/38P2/12/12.5/12.5.7/12.5.7.1--4/12.5.7.1--4.1/Anantaradi
---

# Adhipati

### Kilesagocchaka

### Kilesasaṃkilesikaduka

### Pañhāvāra

### Paccayānulomādi

### Vibhaṅgavāra

### Adhipati

(78.)

4011. Kileso ceva saṃkilesiko ca dhammo kilesassa ceva saṃkilesikassa ca dhammassa adhipatipaccayena paccayo—  ārammaṇādhipati…  tīṇi.

4012. Saṃkilesiko ceva no ca kileso dhammo saṃkilesikassa ceva no ca kilesassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ…pe…  pubbe suciṇṇāni…pe…  jhānā vuṭṭhahitvā jhānaṃ garuṃ katvā paccavekkhati, sekkhā gotrabhuṃ garuṃ katvā paccavekkhanti, vodānaṃ garuṃ katvā paccavekkhanti; cakkhuṃ…pe…  vatthuṃ saṃkilesike ceva no ca kilese khandhe garuṃ katvā saṃkilesikā ceva no ca kilesā khandhā uppajjanti. **Sahajātādhipati**—  saṃkilesikā ceva no ca kilesādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (Itare dvepi kilesadukasadisā. Ghaṭanādhipatipi.)


