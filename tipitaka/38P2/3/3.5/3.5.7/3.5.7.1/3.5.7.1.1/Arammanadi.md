---
title:  Ārammaṇādi
path: /tipitaka/38P2/3/3.5/3.5.7/3.5.7.1/3.5.7.1.1/Arammanadi
ref: 264938
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 3 Āsavagocchaka
    link: /tipitaka/38P2/3
  - name: 3.5 Āsavaāsavasampayuttaduka
    link: /tipitaka/38P2/3/3.5
  - name: 3.5.7 Pañhāvāra
    link: /tipitaka/38P2/3/3.5/3.5.7
  - name: 3.5.7.1 Paccayānuloma
    link: /tipitaka/38P2/3/3.5/3.5.7/3.5.7.1
  - name: 3.5.7.1.1 Vibhaṅgavāra
    link: /tipitaka/38P2/3/3.5/3.5.7/3.5.7.1/3.5.7.1.1
prevL: /tipitaka/38P2/3/3.5/3.5.7/3.5.7.1/3.5.7.1.1/Hetu
upL: /tipitaka/38P2/3/3.5/3.5.7/3.5.7.1/3.5.7.1.1
nextL: /tipitaka/38P2/3/3.5/3.5.7/3.5.7.1/3.5.7.1.1/Kammadi
---

# Ārammaṇādi

### Āsavagocchaka

### Āsavaāsavasampayuttaduka

### Pañhāvāra

### Paccayānuloma

### Vibhaṅgavāra

### Ārammaṇādi

(122.)

1296. Āsavo ceva āsavasampayutto ca dhammo āsavassa ceva āsavasampayuttassa ca dhammassa ārammaṇapaccayena paccayo…  tīṇi.

1297. Āsavasampayutto ceva no ca āsavo dhammo āsavasampayuttassa ceva no ca āsavassa dhammassa ārammaṇapaccayena paccayo—  āsavasampayutte ceva no ca āsave khandhe ārabbha āsavasampayuttā ceva no ca āsavā khandhā uppajjanti. (1)

1298. Āsavasampayutto ceva no ca āsavo dhammo āsavassa ceva āsavasampayuttassa ca dhammassa ārammaṇapaccayena paccayo—  āsavasampayutte ceva no ca āsave khandhe ārabbha āsavā uppajjanti. (2)

1299. Āsavasampayutto ceva no ca āsavo dhammo āsavassa ceva āsavasampayuttassa ca āsavasampayuttassa ceva no ca āsavassa ca dhammassa ārammaṇapaccayena paccayo—  āsavasampayutte ceva no ca āsave khandhe ārabbha āsavā ca āsavasampayuttakā ca khandhā uppajjanti. (3)

1300. Āsavo ceva āsavasampayutto ca āsavasampayutto ceva no ca āsavo ca dhammā āsavassa ceva āsavasampayuttassa ca dhammassa ārammaṇapaccayena paccayo…  tīṇi.

1301. Adhipatipaccayā…  (ārammaṇasadisā, garukārammaṇā) anantarapaccayā…  (ārammaṇasadisāyeva, purimā purimāti kātabbā.) Samanantarapaccayā…  sahajātapaccayā…  aññamaññapaccayā…  nissayapaccayā…  upanissayapaccayā. (Ārammaṇasadisaṃyeva, vibhajanā natthi…  tīṇi. Upanissayaṃ sabbaṃ kātabbaṃ.)


