---
title:  Hetu
path: /tipitaka/38P2/3/3.5/3.5.1/3.5.1.1/3.5.1.1.1/Hetu
ref: 264933
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 3 Āsavagocchaka
    link: /tipitaka/38P2/3
  - name: 3.5 Āsavaāsavasampayuttaduka
    link: /tipitaka/38P2/3/3.5
  - name: 3.5.1 Paṭiccavāra
    link: /tipitaka/38P2/3/3.5/3.5.1
  - name: 3.5.1.1 Paccayānuloma
    link: /tipitaka/38P2/3/3.5/3.5.1/3.5.1.1
  - name: 3.5.1.1.1 Vibhaṅgavāra
    link: /tipitaka/38P2/3/3.5/3.5.1/3.5.1.1/3.5.1.1.1
prevL: /tipitaka/38P2/3/3.5/3.5.1/3.5.1.1/3.5.1.1.1
upL: /tipitaka/38P2/3/3.5/3.5.1/3.5.1.1/3.5.1.1.1
nextL: /tipitaka/38P2/3/3.5/3.5.1/3.5.1.1/3.5.1.1.2
---

# Hetu

### Āsavagocchaka

### Āsavaāsavasampayuttaduka

### Paṭiccavāra

### Paccayānuloma

### Vibhaṅgavāra

### Hetu

(115.)

1279. Āsavañceva āsavasampayuttañca dhammaṃ paṭicca āsavo ceva āsavasampayutto ca dhammo uppajjati hetupaccayā—  kāmāsavaṃ paṭicca diṭṭhāsavo avijjāsavo. (Cakkaṃ bandhitabbaṃ.) Bhavāsavaṃ paṭicca avijjāsavo (cakkaṃ bandhitabbaṃ). Diṭṭhāsavaṃ paṭicca avijjāsavo. (1)

1280. Āsavañceva āsavasampayuttañca dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsave paṭicca sampayuttakā khandhā. (2)

1281. Āsavañceva āsavasampayuttañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttaṃ kāmāsavaṃ paṭicca diṭṭhāsavo avijjāsavo sampayuttakā ca khandhā. (Sabbaṃ cakkaṃ.) (3)

(116.)

1282. Āsavasampayuttañceva no ca āsavaṃ dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsavasampayuttañceva no ca āsavaṃ ekaṃ khandhaṃ paṭicca tayo khandhā…pe…  dve khandhe…pe… . (1)

1283. Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca dhammo uppajjati hetupaccayā—  āsavasampayuttañceva no ca āsave khandhe paṭicca āsavā. (2)

1284. Āsavasampayuttañceva no ca āsavaṃ dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttañceva no ca āsavaṃ ekaṃ khandhaṃ paṭicca tayo khandhā āsavā ca…pe…  dve khandhe…pe… . (3)

(117.)

1285. Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca dhammo uppajjati hetupaccayā—  kāmāsavañca sampayuttake ca khandhe paṭicca diṭṭhāsavo avijjāsavo. (Sabbaṃ cakkaṃ.) (1)

1286. Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavasampayutto ceva no ca āsavo dhammo uppajjati hetupaccayā—  āsavasampayuttañceva no ca āsavaṃ ekaṃ khandhañca āsave ca paṭicca tayo khandhā…pe…  dve khandhe…pe… . (2)

1287. Āsavañceva āsavasampayuttañca āsavasampayuttañceva no ca āsavañca dhammaṃ paṭicca āsavo ceva āsavasampayutto ca āsavasampayutto ceva no ca āsavo ca dhammā uppajjanti hetupaccayā—  āsavasampayuttañceva no ca āsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo…pe…  dve khandhe…pe… . (3)

===

1288. (Cakkaṃ. Evaṃ sabbe paccayā kātabbā.)




