
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [3 Āsavagocchaka](../../../../../3.md) / [3.3 Āsavasampayuttaduka](../../../../3.3.md) / [3.3.1 Paṭiccavāra](../../../3.3.1.md) / [3.3.1.1 Paccayānuloma](../../3.3.1.1.md) / [3.3.1.1.1 Vibhaṅgavāra](../3.3.1.1.1.md)

# Adhipati

* Āsavagocchaka

* Āsavasampayuttaduka

* Paṭiccavāra

* Paccayānuloma

* Vibhaṅgavāra

* Adhipati

(53.)

1110\. Āsavasampayuttaṃ dhammaṃ paṭicca āsavasampayutto dhammo uppajjati adhipatipaccayā…  tīṇi.

1111\. Āsavavippayuttaṃ dhammaṃ paṭicca āsavavippayutto dhammo uppajjati adhipatipaccayā—  āsavavippayuttaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  domanassasahagataṃ mohaṃ paṭicca cittasamuṭṭhānaṃ rūpaṃ, ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ upādārūpaṃ. (1)

1112\. Āsavavippayuttaṃ dhammaṃ paṭicca āsavasampayutto dhammo uppajjati adhipatipaccayā—  domanassasahagataṃ mohaṃ paṭicca sampayuttakā khandhā. (2)

1113\. Āsavavippayuttaṃ dhammaṃ paṭicca āsavasampayutto ca āsavavippayutto ca dhammā uppajjanti adhipatipaccayā—  domanassasahagataṃ mohaṃ paṭicca sampayuttakā khandhā cittasamuṭṭhānañca rūpaṃ. (3)

(54.)

1114\. Āsavasampayuttañca āsavavippayuttañca dhammaṃ paṭicca āsavasampayutto dhammo uppajjati adhipatipaccayā—  domanassasahagataṃ ekaṃ khandhañca mohañca paṭicca tayo khandhā…pe…  dve khandhe…pe… . (1)

1115\. Āsavasampayuttañca āsavavippayuttañca dhammaṃ paṭicca āsavavippayutto dhammo uppajjati adhipatipaccayā—  āsavasampayutte khandhe ca mahābhūte ca paṭicca cittasamuṭṭhānaṃ rūpaṃ, domanassasahagate khandhe ca mohañca paṭicca cittasamuṭṭhānaṃ rūpaṃ. (2)

1116\. Āsavasampayuttañca āsavavippayuttañca dhammaṃ paṭicca āsavasampayutto ca āsavavippayutto ca dhammā uppajjanti adhipatipaccayā—  domanassasahagataṃ ekaṃ khandhañca mohañca paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)

---

1117\. (Evaṃ sabbe paccayā vitthāretabbā. Saṃkhittaṃ.)



[Go to previous page (Ārammaṇa)](Arammana.md) / [Go to parent page (3.3.1.1.1 Vibhaṅgavāra)](../3.3.1.1.1.md) / [Go to next page (3.3.1.1.2 Saṅkhyāvāra)](../3.3.1.1.2.md)


