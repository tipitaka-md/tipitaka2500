---
title:  Adhipati
path: /tipitaka/38P2/3/3.1/3.1.7/3.1.7.1/3.1.7.1.1/Adhipati
ref: 264885
breadcrumbs:
  - name: Home
    link: /
  - name: 38P2 Dhammānuloma (1), Dukapaṭṭhānapāḷi (2)
    link: /tipitaka/38P2
  - name: 3 Āsavagocchaka
    link: /tipitaka/38P2/3
  - name: 3.1 Āsavaduka
    link: /tipitaka/38P2/3/3.1
  - name: 3.1.7 Pañhāvāra
    link: /tipitaka/38P2/3/3.1/3.1.7
  - name: 3.1.7.1 Paccayānuloma
    link: /tipitaka/38P2/3/3.1/3.1.7/3.1.7.1
  - name: 3.1.7.1.1 Vibhaṅgavāra
    link: /tipitaka/38P2/3/3.1/3.1.7/3.1.7.1/3.1.7.1.1
prevL: /tipitaka/38P2/3/3.1/3.1.7/3.1.7.1/3.1.7.1.1/Arammana
upL: /tipitaka/38P2/3/3.1/3.1.7/3.1.7.1/3.1.7.1.1
nextL: /tipitaka/38P2/3/3.1/3.1.7/3.1.7.1/3.1.7.1.1/Anantara
---

# Adhipati

### Āsavagocchaka

### Āsavaduka

### Pañhāvāra

### Paccayānuloma

### Vibhaṅgavāra

### Adhipati

(21.)

1025. Āsavo dhammo āsavassa dhammassa adhipatipaccayena paccayo. **Ārammaṇādhipati**—  āsave garuṃ katvā āsavā uppajjanti. (Tīṇi ārammaṇasadisā, garukārammaṇā kātabbā.)

1026. Noāsavo dhammo noāsavassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  sīlaṃ…pe…  uposathakammaṃ…pe…  pubbe…pe…  jhānā…pe…  ariyā maggā…pe…  phalaṃ…pe…  nibbānaṃ garuṃ…pe…  nibbānaṃ gotrabhussa, vodānassa, maggassa, phalassa adhipatipaccayena paccayo; cakkhuṃ…pe…  vatthuṃ noāsave khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  noāsavā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)

1027. Noāsavo dhammo āsavassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  noāsave khandhe garuṃ katvā assādeti abhinandati, taṃ garuṃ katvā āsavā uppajjanti. **Sahajātādhipati**—  noāsavā adhipati sampayuttakānaṃ āsavānaṃ adhipatipaccayena paccayo. (2)

1028. Noāsavo dhammo āsavassa ca noāsavassa ca dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  dānaṃ…pe…  noāsave khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. **Sahajātādhipati**—  noāsavā adhipati sampayuttakānaṃ khandhānaṃ āsavānaṃ cittasamuṭṭhānānañca rūpānaṃ adhipatipaccayena paccayo. (3)

1029. Āsavo ca noāsavo ca dhammā āsavassa dhammassa adhipatipaccayena paccayo. **Ārammaṇādhipati**—  āsave ca sampayuttake ca khandhe garuṃ katvā assādeti…pe…  āsavā uppajjanti. (Tīṇi, garukārammaṇā.)


