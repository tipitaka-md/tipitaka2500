
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [3 Āsavagocchaka](../../../../../3.md) / [3.1 Āsavaduka](../../../../3.1.md) / [3.1.7 Pañhāvāra](../../../3.1.7.md) / [3.1.7.1 Paccayānuloma](../../3.1.7.1.md) / [3.1.7.1.1 Vibhaṅgavāra](../3.1.7.1.1.md)

# Atthi

* Āsavagocchaka

* Āsavaduka

* Pañhāvāra

* Paccayānuloma

* Vibhaṅgavāra

* Atthi

(37.)

1062\. Āsavo dhammo āsavassa dhammassa atthipaccayena paccayo—  kāmāsavo diṭṭhāsavassa avijjāsavassa atthipaccayena paccayo. (Cakkaṃ.) (1)

1063\. Āsavo dhammo noāsavassa dhammassa atthipaccayena paccayo—  sahajātaṃ, pacchājātaṃ. **Sahajātā**—  āsavā sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. **Pacchājātā**—  āsavā purejātassa imassa kāyassa atthipaccayena paccayo. (2)

1064\. Āsavo dhammo āsavassa ca noāsavassa ca dhammassa atthipaccayena paccayo—  kāmāsavo diṭṭhāsavassa avijjāsavassa sampayuttakānaṃ khandhānaṃ cittasamuṭṭhānānañca rūpānaṃ atthipaccayena paccayo. (Cakkaṃ.) (3)

(38.)

1065\. Noāsavo dhammo noāsavassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—  noāsavo eko khandho tiṇṇannaṃ khandhānaṃ…pe…  (yāva asaññasattā). **Purejātaṃ**—  cakkhuṃ…pe…  vatthuṃ aniccato…pe…  domanassaṃ uppajjati; dibbena cakkhunā rūpaṃ passati, dibbāya sotadhātuyā saddaṃ suṇāti. Rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu noāsavānaṃ khandhānaṃ atthipaccayena paccayo. **Pacchājātā**—  noāsavā khandhā purejātassa imassa kāyassa atthipaccayena paccayo. **Kabaḷīkāro āhāro**—  imassa kāyassa atthipaccayena paccayo. **Rūpajīvitindriyaṃ**—  kaṭattārūpānaṃ atthipaccayena paccayo. (1)

1066\. Noāsavo dhammo āsavassa dhammassa atthipaccayena paccayo—  sahajātaṃ, purejātaṃ. **Sahajātā**—  noāsavā khandhā āsavānaṃ atthipaccayena paccayo. **Purejātaṃ**—  cakkhuṃ…pe…  vatthuṃ assādeti abhinandati, taṃ ārabbha āsavā uppajjanti, vatthu āsavānaṃ atthipaccayena paccayo. (2)

1067\. Noāsavo dhammo āsavassa ca noāsavassa ca dhammassa atthipaccayena paccayo—  sahajātaṃ, purejātaṃ. **Sahajāto**—  noāsavo eko khandho tiṇṇannaṃ khandhānaṃ āsavānaṃ cittasamuṭṭhānānañca rūpānaṃ atthipaccayena paccayo…pe…  dve khandhā…pe… . (Cakkaṃ.) (3)

(39.)

1068\. Āsavo ca noāsavo ca dhammā āsavassa dhammassa atthipaccayena paccayo—  sahajātaṃ, purejātaṃ. **Sahajāto**—  kāmāsavo ca sampayuttakā ca khandhā diṭṭhāsavassa avijjāsavassa atthipaccayena paccayo (cakkaṃ). Kāmāsavo ca vatthu ca diṭṭhāsavassa avijjāsavassa atthipaccayena paccayo. (Cakkaṃ.) (1)

1069\. Āsavo ca noāsavo ca dhammā noāsavassa dhammassa atthipaccayena paccayo—  sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—  noāsavo eko khandho ca āsavā ca tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo. **Sahajātā**—  āsavā mahābhūtā ca cittasamuṭṭhānānaṃ rūpānaṃ atthipaccayena paccayo; āsavā ca vatthu ca noāsavānaṃ khandhānaṃ atthipaccayena paccayo. **Pacchājātā**—  āsavā ca kabaḷīkāro āhāro ca imassa kāyassa atthipaccayena paccayo. **Pacchājātā**—  āsavā ca rūpajīvitindriyañca kaṭattārūpānaṃ atthipaccayena paccayo. (2)

1070\. Āsavo ca noāsavo ca dhammā āsavassa ca noāsavassa ca dhammassa atthipaccayena paccayo—  sahajātaṃ, purejātaṃ. **Sahajāto**—  noāsavo eko khandho ca kāmāsavo ca tiṇṇannaṃ khandhānaṃ diṭṭhāsavassa avijjāsavassa cittasamuṭṭhānānañca rūpānaṃ atthipaccayena paccayo…pe…  dve khandhā ca…pe…  (cakkaṃ). **Sahajāto**—  kāmāsavo ca vatthu ca diṭṭhāsavassa avijjāsavassa sampayuttakānañca khandhānaṃ atthipaccayena paccayo. (Cakkaṃ.) (3)

[Go to previous page (Vippayutta)](Vippayutta.md) / [Go to parent page (3.1.7.1.1 Vibhaṅgavāra)](../3.1.7.1.1.md) / [Go to next page (3.1.7.1.2 Saṅkhyāvāra)](../3.1.7.1.2.md)


