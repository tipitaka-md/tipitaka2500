
[Home](/) / [38P2 Dhammānuloma (1), Dukapaṭṭhānapāḷi (2)](../../../../../../38P2.md) / [3 Āsavagocchaka](../../../../../3.md) / [3.1 Āsavaduka](../../../../3.1.md) / [3.1.1 Paṭiccavāra](../../../3.1.1.md) / [3.1.1.1 Paccayānuloma](../../3.1.1.1.md) / [3.1.1.1.1 Vibhaṅgavāra](../3.1.1.1.1.md)

# Hetu

* Āsavagocchaka

* Āsavaduka

* Paṭiccavāra

* Paccayānuloma

* Vibhaṅgavāra

* Hetu

(1.)

969\. Āsavaṃ dhammaṃ paṭicca āsavo dhammo uppajjati hetupaccayā—  kāmāsavaṃ paṭicca diṭṭhāsavo avijjāsavo, diṭṭhāsavaṃ paṭicca kāmāsavo avijjāsavo, avijjāsavaṃ paṭicca kāmāsavo diṭṭhāsavo, bhavāsavaṃ paṭicca avijjāsavo, diṭṭhāsavaṃ paṭicca avijjāsavo. (Ekekampi cakkaṃ kātabbaṃ.) (1)

970\. Āsavaṃ dhammaṃ paṭicca noāsavo dhammo uppajjati hetupaccayā—  āsavaṃ paṭicca āsavasampayuttakā khandhā cittasamuṭṭhānañca rūpaṃ. (2)

971\. Āsavaṃ dhammaṃ paṭicca āsavo ca noāsavo ca dhammā uppajjanti hetupaccayā—  kāmāsavaṃ paṭicca diṭṭhāsavo avijjāsavo sampayuttakā ca khandhā cittasamuṭṭhānañca rūpaṃ. (Cakkaṃ.) (3)

(2.)

972\. Noāsavaṃ dhammaṃ paṭicca noāsavo dhammo uppajjati hetupaccayā—  noāsavaṃ ekaṃ khandhaṃ paṭicca tayo khandhā cittasamuṭṭhānaṃ rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)

973\. Noāsavaṃ dhammaṃ paṭicca āsavo dhammo uppajjati hetupaccayā—  noāsave khandhe paṭicca āsavā. (2)

974\. Noāsavaṃ dhammaṃ paṭicca āsavo ca noāsavo ca dhammā uppajjanti hetupaccayā—  noāsavaṃ ekaṃ khandhaṃ paṭicca tayo khandhā āsavā ca cittasamuṭṭhānañca rūpaṃ…pe…  dve khandhe…pe… . (3)

(3.)

975\. Āsavañca noāsavañca dhammaṃ paṭicca āsavo dhammo uppajjati hetupaccayā—  kāmāsavañca sampayuttake ca khandhe paṭicca diṭṭhāsavo avijjāsavo. (Cakkaṃ bandhitabbaṃ.) (1)

976\. Āsavañca noāsavañca dhammaṃ paṭicca noāsavo dhammo uppajjati hetupaccayā—  noāsavaṃ ekaṃ khandhañca āsave ca paṭicca tayo khandhā cittasamuṭṭhānañca rūpaṃ…pe…  dve khandhe…pe… . (2)

977\. Āsavañca noāsavañca dhammaṃ paṭicca āsavo ca noāsavo ca dhammā uppajjanti hetupaccayā—  noāsavaṃ ekaṃ khandhañca kāmāsavañca paṭicca tayo khandhā diṭṭhāsavo avijjāsavo cittasamuṭṭhānañca rūpaṃ…pe…  dve khandhe ca…pe… . (Cakkaṃ. Saṃkhittaṃ.) (3)

[Go to previous page (3.1.1.1.1 Vibhaṅgavāra)](../3.1.1.1.1.md) / [Go to parent page (3.1.1.1.1 Vibhaṅgavāra)](../3.1.1.1.1.md) / [Go to next page (3.1.1.1.2 Saṅkhyāvāra)](../3.1.1.1.2.md)


