
[Home](/) / [40P22 Dhammapaccanīyānuloma (4), Tikadukapaṭṭhānapāḷi (4)](../40P22.md)

# 23 Hīnattikādi, Hetuduka

* Hīnattikādi, Hetuduka

(49.)

117\. Nahīnaṃ nahetuṃ dhammaṃ paṭicca majjhimo hetu dhammo uppajjati hetupaccayā. (Saṃkhittaṃ.)

118\. Hetuyā nava…pe…  vipāke cha…pe…  avigate nava.

(50.)

119\. Namicchattaniyataṃ nahetuṃ dhammaṃ paṭicca sammattaniyato hetu dhammo uppajjati hetupaccayā. (Saṃkhittaṃ.)

120\. Hetuyā nava…pe…  vipāke tīṇi…pe…  avigate nava.

(51.)

121\. Namaggārammaṇaṃ nahetuṃ dhammaṃ paṭicca maggārammaṇo hetu dhammo uppajjati hetupaccayā. (Saṃkhittaṃ.)

122\. Hetuyā chabbīsa…pe…  āsevane pannarasa…pe…  avigate chabbīsa.

(52.)

123\. Naanuppanno nanahetu dhammo uppannassa nahetussa dhammassa hetupaccayena paccayo. Nauppādī nanahetu dhammo uppannassa nahetussa dhammassa hetupaccayena paccayo. Naanuppanno nanahetu ca nauppādī nanahetu ca dhammā uppannassa nahetussa dhammassa hetupaccayena paccayo. (Saṃkhittaṃ.)

124\. Hetuyā tīṇi, ārammaṇe cha, adhipatiyā tīṇi, sahajāte aññamaññe nissaye tīṇi, upanissaye cha, pacchājāte vipāke indriye magge sampayutte vippayutte atthiyā avigate tīṇi.

[Go to previous page (22 Parittattikadvaya, Hetuduka)](22.md) / [Go to parent page (40P22 Dhammapaccanīyānuloma (4), Tikadukapaṭṭhānapāḷi (4))](0.md) / [Go to next page (24 Atītattikadvaya, Hetuduka)](24.md)


