---
title: 3.6 Atītānāgatavāra
path: /tipitaka/33Y2/3/3.6
ref: 268032
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 3 Pariññāvāra
    link: /tipitaka/33Y2/3
prevL: /tipitaka/33Y2/3/3.5
upL: /tipitaka/33Y2/3
---

# 3.6 Atītānāgatavāra

### Pariññāvāra

### Atītānāgatavāra

(211.)

987. »  Yo rūpakkhandhaṃ parijānittha so vedanākkhandhaṃ parijānissatīti? No.

988. «  Yo vā pana vedanākkhandhaṃ parijānissati so rūpakkhandhaṃ parijānitthāti? No.

989. »  Yo rūpakkhandhaṃ na parijānittha so vedanākkhandhaṃ na parijānissatīti?

990. Ye maggaṃ paṭilabhissanti te rūpakkhandhaṃ na parijānittha, no ca vedanākkhandhaṃ na parijānissanti. Aggamaggasamaṅgī ye ca puthujjanā maggaṃ na paṭilabhissanti te rūpakkhandhañca na parijānittha vedanākkhandhañca na parijānissanti.

991. «  Yo vā pana vedanākkhandhaṃ na parijānissati so rūpakkhandhaṃ na parijānitthāti?

992. Arahā vedanākkhandhaṃ na parijānissati, no ca rūpakkhandhaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te vedanākkhandhañca na parijānissanti rūpakkhandhañca na parijānittha.

===

993. Pariññāvāro.



===

994. Khandhayamakapāḷi niṭṭhitā.




