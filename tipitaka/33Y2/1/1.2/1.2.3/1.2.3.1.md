---
title: 1.2.3.1 Anuloma
path: /tipitaka/33Y2/1/1.2/1.2.3/1.2.3.1
ref: 271126
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 1 Paṇṇattivāra
    link: /tipitaka/33Y2/1
  - name: 1.2 Paṇṇattivāraniddesa
    link: /tipitaka/33Y2/1/1.2
  - name: 1.2.3 Suddhakhandhavāra
    link: /tipitaka/33Y2/1/1.2/1.2.3
prevL: /tipitaka/33Y2/1/1.2/1.2.3
upL: /tipitaka/33Y2/1/1.2/1.2.3
nextL: /tipitaka/33Y2/1/1.2/1.2.3/1.2.3.2
---

# 1.2.3.1 Anuloma

### Paṇṇattivāra

### Paṇṇattivāraniddesa

### Suddhakhandhavāra

### Anuloma

(38.)

343. »  Rūpaṃ khandhoti? Āmantā.

344. «  Khandhā rūpakkhandhoti?

345. Rūpakkhandho khandho ceva rūpakkhandho ca. Avasesā khandhā na rūpakkhandho.

346. »  Vedanā khandhoti? Āmantā.

347. «  Khandhā vedanākkhandhoti?

348. Vedanākkhandho khandho ceva vedanākkhandho ca. Avasesā khandhā na vedanākkhandho.

349. »  Saññā khandhoti? Āmantā.

350. «  Khandhā saññākkhandhoti?

351. Saññākkhandho khandho ceva saññākkhandho ca. Avasesā khandhā na saññākkhandho.

352. »  Saṅkhārā khandhoti? Āmantā.

353. «  Khandhā saṅkhārakkhandhoti?

354. Saṅkhārakkhandho khandho ceva saṅkhārakkhandho ca. Avasesā khandhā na saṅkhārakkhandho.

355. »  Viññāṇaṃ khandhoti? Āmantā.

356. «  Khandhā viññāṇakkhandhoti?

357. Viññāṇakkhandho khandho ceva viññāṇakkhandho ca. Avasesā khandhā na viññāṇakkhandho.


