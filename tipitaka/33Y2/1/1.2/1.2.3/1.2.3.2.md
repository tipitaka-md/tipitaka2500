---
title: 1.2.3.2 Paccanīka
path: /tipitaka/33Y2/1/1.2/1.2.3/1.2.3.2
ref: 271127
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 1 Paṇṇattivāra
    link: /tipitaka/33Y2/1
  - name: 1.2 Paṇṇattivāraniddesa
    link: /tipitaka/33Y2/1/1.2
  - name: 1.2.3 Suddhakhandhavāra
    link: /tipitaka/33Y2/1/1.2/1.2.3
prevL: /tipitaka/33Y2/1/1.2/1.2.3/1.2.3.1
upL: /tipitaka/33Y2/1/1.2/1.2.3
nextL: /tipitaka/33Y2/1/1.2/1.2.4
---

# 1.2.3.2 Paccanīka

### Paṇṇattivāra

### Paṇṇattivāraniddesa

### Suddhakhandhavāra

### Paccanīka

(39.)

358. »  Na rūpaṃ na khandhoti?

359. Rūpaṃ ṭhapetvā avasesā khandhā na rūpaṃ, khandhā. Rūpañca khandhe ca ṭhapetvā avasesā na ceva rūpaṃ na ca khandhā.

360. «  Na khandhā na rūpakkhandhoti? Āmantā.

361. »  Na vedanā na khandhoti?

362. Vedanaṃ ṭhapetvā avasesā khandhā na vedanā, khandhā. Vedanañca khandhe ca ṭhapetvā avasesā na ceva vedanā na ca khandhā.

363. «  Na khandhā na vedanākkhandhoti? Āmantā.

364. »  Na saññā na khandhoti?

365. Saññaṃ ṭhapetvā avasesā khandhā na saññā, khandhā. Saññañca khandhe ca ṭhapetvā avasesā na ceva saññā na ca khandhā.

366. «  Na khandhā na saññākkhandhoti? Āmantā.

367. »  Na saṅkhārā na khandhoti? Āmantā.

368. «  Na khandhā na saṅkhārakkhandhoti? Āmantā.

369. »  Na viññāṇaṃ na khandhoti?

370. Viññāṇaṃ ṭhapetvā avasesā khandhā na viññāṇaṃ, khandhā. Viññāṇañca khandhe ca ṭhapetvā avasesā na ceva viññāṇaṃ na ca khandhā.

371. «  Na khandhā na viññāṇakkhandhoti? Āmantā.


