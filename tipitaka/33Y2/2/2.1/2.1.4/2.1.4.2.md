---
title: 2.1.4.2 Anulomaokāsa
path: /tipitaka/33Y2/2/2.1/2.1.4/2.1.4.2
ref: 271149
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.1 Uppādavāra
    link: /tipitaka/33Y2/2/2.1
  - name: 2.1.4 Paccuppannātītavāra
    link: /tipitaka/33Y2/2/2.1/2.1.4
prevL: /tipitaka/33Y2/2/2.1/2.1.4/2.1.4.1
upL: /tipitaka/33Y2/2/2.1/2.1.4
nextL: /tipitaka/33Y2/2/2.1/2.1.4/2.1.4.3
---

# 2.1.4.2 Anulomaokāsa

### Pavattivāra

### Uppādavāra

### Paccuppannātītavāra

### Anulomaokāsa

(70.)

556. »  Yattha rūpakkhandho uppajjati tattha vedanākkhandho uppajjitthāti?

557. Asaññasatte tattha rūpakkhandho uppajjati, no ca tattha vedanākkhandho uppajjittha. Pañcavokāre tattha rūpakkhandho ca uppajjati vedanākkhandho ca uppajjittha.

558. «  Yattha vā pana vedanākkhandho uppajjittha tattha rūpakkhandho uppajjatīti?

559. Arūpe tattha vedanākkhandho uppajjittha, no ca tattha rūpakkhandho uppajjati. Pañcavokāre tattha vedanākkhandho ca uppajjittha rūpakkhandho ca uppajjati.

(71.)

560. »  Yattha vedanākkhandho uppajjati tattha saññākkhandho uppajjitthāti? Āmantā.

561. «  Yattha vā pana saññākkhandho uppajjittha tattha vedanākkhandho uppajjatīti? Āmantā.


