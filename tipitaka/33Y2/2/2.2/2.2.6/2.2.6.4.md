---
title: 2.2.6.4 Paccanīkapuggala
path: /tipitaka/33Y2/2/2.2/2.2.6/2.2.6.4
ref: 271199
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.2 Nirodhavāra
    link: /tipitaka/33Y2/2/2.2
  - name: 2.2.6 Atītānāgatavāra
    link: /tipitaka/33Y2/2/2.2/2.2.6
prevL: /tipitaka/33Y2/2/2.2/2.2.6/2.2.6.3
upL: /tipitaka/33Y2/2/2.2/2.2.6
nextL: /tipitaka/33Y2/2/2.2/2.2.6/2.2.6.5
---

# 2.2.6.4 Paccanīkapuggala

### Pavattivāra

### Nirodhavāra

### Atītānāgatavāra

### Paccanīkapuggala

(148.)

803. »  Yassa rūpakkhandho na nirujjhittha tassa vedanākkhandho na nirujjhissatīti? Natthi.

804. «  Yassa vā pana vedanākkhandho na nirujjhissati tassa rūpakkhandho na nirujjhitthāti? Nirujjhittha.

(149.)

805. »  Yassa vedanākkhandho na nirujjhittha tassa saññākkhandho na nirujjhissatīti? Natthi.

806. «  Yassa vā pana saññākkhandho na nirujjhissati tassa vedanākkhandho na nirujjhitthāti? Nirujjhittha.


