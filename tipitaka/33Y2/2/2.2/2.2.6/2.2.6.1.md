---
title: 2.2.6.1 Anulomapuggala
path: /tipitaka/33Y2/2/2.2/2.2.6/2.2.6.1
ref: 271196
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.2 Nirodhavāra
    link: /tipitaka/33Y2/2/2.2
  - name: 2.2.6 Atītānāgatavāra
    link: /tipitaka/33Y2/2/2.2/2.2.6
prevL: /tipitaka/33Y2/2/2.2/2.2.6
upL: /tipitaka/33Y2/2/2.2/2.2.6
nextL: /tipitaka/33Y2/2/2.2/2.2.6/2.2.6.2
---

# 2.2.6.1 Anulomapuggala

### Pavattivāra

### Nirodhavāra

### Atītānāgatavāra

### Anulomapuggala

(143.)

788. »  Yassa rūpakkhandho nirujjhittha tassa vedanākkhandho nirujjhissatīti?

789. Parinibbantānaṃ tesaṃ rūpakkhandho nirujjhittha, no ca tesaṃ vedanākkhandho nirujjhissati. Itaresaṃ tesaṃ rūpakkhandho ca nirujjhittha vedanākkhandho ca nirujjhissati.

790. «  Yassa vā pana vedanākkhandho nirujjhissati tassa rūpakkhandho nirujjhitthāti? Āmantā.

(144.)

791. »  Yassa vedanākkhandho nirujjhittha tassa saññākkhandho nirujjhissatīti?

792. Parinibbantānaṃ tesaṃ vedanākkhandho nirujjhittha, no ca tesaṃ saññākkhandho nirujjhissati. Itaresaṃ tesaṃ vedanākkhandho ca nirujjhittha saññākkhandho ca nirujjhissati.

793. «  Yassa vā pana saññākkhandho nirujjhissati tassa vedanākkhandho nirujjhitthāti? Āmantā.


