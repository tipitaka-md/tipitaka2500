---
title: 2.2.4.2 Anulomaokāsa
path: /tipitaka/33Y2/2/2.2/2.2.4/2.2.4.2
ref: 271185
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.2 Nirodhavāra
    link: /tipitaka/33Y2/2/2.2
  - name: 2.2.4 Paccuppannātītavāra
    link: /tipitaka/33Y2/2/2.2/2.2.4
prevL: /tipitaka/33Y2/2/2.2/2.2.4/2.2.4.1
upL: /tipitaka/33Y2/2/2.2/2.2.4
nextL: /tipitaka/33Y2/2/2.2/2.2.4/2.2.4.3
---

# 2.2.4.2 Anulomaokāsa

### Pavattivāra

### Nirodhavāra

### Paccuppannātītavāra

### Anulomaokāsa

(124.)

729. »  Yattha rūpakkhandho nirujjhati tattha vedanākkhandho nirujjhitthāti?

730. Asaññasatte tattha rūpakkhandho nirujjhati, no ca tattha vedanākkhandho nirujjhittha. Pañcavokāre tattha rūpakkhandho ca nirujjhati vedanākkhandho ca nirujjhittha.

731. «  Yattha vā pana vedanākkhandho nirujjhittha tattha rūpakkhandho nirujjhatīti?

732. Arūpe tattha vedanākkhandho nirujjhittha, no ca tattha rūpakkhandho nirujjhati. Pañcavokāre tattha vedanākkhandho ca nirujjhittha rūpakkhandho ca nirujjhati.

(125.)

733. »  Yattha vedanākkhandho nirujjhati tattha saññākkhandho nirujjhitthāti? Āmantā.

734. «  Yattha vā pana saññākkhandho nirujjhittha tattha vedanākkhandho nirujjhatīti? Āmantā.


