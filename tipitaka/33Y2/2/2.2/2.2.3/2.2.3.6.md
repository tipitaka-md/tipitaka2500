---
title: 2.2.3.6 Paccanīkapuggalokāsa
path: /tipitaka/33Y2/2/2.2/2.2.3/2.2.3.6
ref: 271183
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.2 Nirodhavāra
    link: /tipitaka/33Y2/2/2.2
  - name: 2.2.3 Anāgatavāra
    link: /tipitaka/33Y2/2/2.2/2.2.3
prevL: /tipitaka/33Y2/2/2.2/2.2.3/2.2.3.5
upL: /tipitaka/33Y2/2/2.2/2.2.3
nextL: /tipitaka/33Y2/2/2.2/2.2.4
---

# 2.2.3.6 Paccanīkapuggalokāsa

### Pavattivāra

### Nirodhavāra

### Anāgatavāra

### Paccanīkapuggalokāsa

(121.)

719. »  Yassa yattha rūpakkhandho na nirujjhissati tassa tattha vedanākkhandho na nirujjhissatīti?

720. Arūpānaṃ tesaṃ tattha rūpakkhandho na nirujjhissati, no ca tesaṃ tattha vedanākkhandho na nirujjhissati. Parinibbantānaṃ tesaṃ tattha rūpakkhandho ca na nirujjhissati vedanākkhandho ca na nirujjhissati.

721. «  Yassa vā pana yattha vedanākkhandho na nirujjhissati tassa tattha rūpakkhandho na nirujjhissatīti?

722. Asaññasattānaṃ tesaṃ tattha vedanākkhandho na nirujjhissati, no ca tesaṃ tattha rūpakkhandho na nirujjhissati. Parinibbantānaṃ tesaṃ tattha vedanākkhandho ca na nirujjhissati rūpakkhandho ca na nirujjhissati.


