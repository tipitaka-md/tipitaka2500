
[Home](/) / [33Y2 Khandhayamakapāḷi](../../../../33Y2.md) / [2 Pavattivāra](../../../2.md) / [2.3 Uppādanirodhavāra](../../2.3.md) / [2.3.1 Paccuppannavāra](../2.3.1.md)

# 2.3.1.2 Anulomaokāsa

* Pavattivāra

* Uppādanirodhavāra

* Paccuppannavāra

* Anulomaokāsa

(155.)

821\. »  Yattha rūpakkhandho uppajjati tattha vedanākkhandho nirujjhatīti?

822\. Asaññasatte tattha rūpakkhandho uppajjati, no ca tattha vedanākkhandho nirujjhati. Pañcavokāre tattha rūpakkhandho ca uppajjati vedanākkhandho ca nirujjhati.

823\. «  Yattha vā pana vedanākkhandho nirujjhati tattha rūpakkhandho uppajjatīti?

824\. Arūpe tattha vedanākkhandho nirujjhati, no ca tattha rūpakkhandho uppajjati. Pañcavokāre tattha vedanākkhandho ca nirujjhati rūpakkhandho ca uppajjati.

(156.)

825\. »  Yattha vedanākkhandho uppajjati tattha saññākkhandho nirujjhatīti? Āmantā.

826\. «  Yattha vā pana saññākkhandho nirujjhati tattha vedanākkhandho uppajjatīti? Āmantā.

[Go to previous page (2.3.1.1 Anulomapuggala)](2.3.1.1.md) / [Go to parent page (2.3.1 Paccuppannavāra)](../2.3.1.md) / [Go to next page (2.3.1.3 Anulomapuggalokāsa)](2.3.1.3.md)


