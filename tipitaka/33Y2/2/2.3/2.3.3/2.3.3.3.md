---
title: 2.3.3.3 Anulomapuggalokāsa
path: /tipitaka/33Y2/2/2.3/2.3.3/2.3.3.3
ref: 271216
breadcrumbs:
  - name: Home
    link: /
  - name: 33Y2 Khandhayamakapāḷi
    link: /tipitaka/33Y2
  - name: 2 Pavattivāra
    link: /tipitaka/33Y2/2
  - name: 2.3 Uppādanirodhavāra
    link: /tipitaka/33Y2/2/2.3
  - name: 2.3.3 Anāgatavāra
    link: /tipitaka/33Y2/2/2.3/2.3.3
prevL: /tipitaka/33Y2/2/2.3/2.3.3/2.3.3.2
upL: /tipitaka/33Y2/2/2.3/2.3.3
nextL: /tipitaka/33Y2/2/2.3/2.3.3/2.3.3.4
---

# 2.3.3.3 Anulomapuggalokāsa

### Pavattivāra

### Uppādanirodhavāra

### Anāgatavāra

### Anulomapuggalokāsa

(178.)

880. »  Yassa yattha rūpakkhandho uppajjissati tassa tattha vedanākkhandho nirujjhissatīti?

881. Asaññasattānaṃ tesaṃ tattha rūpakkhandho uppajjissati, no ca tesaṃ tattha vedanākkhandho nirujjhissati. Pañcavokārānaṃ tesaṃ tattha rūpakkhandho ca uppajjissati vedanākkhandho ca nirujjhissati.

882. «  Yassa vā pana yattha vedanākkhandho nirujjhissati tassa tattha rūpakkhandho uppajjissatīti?

883. Pacchimabhavikānaṃ pañcavokāraṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjissati. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjissati.

(179.)

884. »  Yassa yattha vedanākkhandho uppajjissati tassa tattha saññākkhandho nirujjhissatīti? Āmantā.

885. «  Yassa vā pana yattha saññākkhandho nirujjhissati tassa tattha vedanākkhandho uppajjissatīti?

886. Pacchimabhavikānaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjissati. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjissati.


