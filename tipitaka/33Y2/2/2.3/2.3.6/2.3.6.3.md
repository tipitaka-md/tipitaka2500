
[Home](/) / [33Y2 Khandhayamakapāḷi](/tipitaka/33Y2.md) / [2 Pavattivāra](/tipitaka/33Y2/2.md) / [2.3 Uppādanirodhavāra](/tipitaka/33Y2/2/2.3.md) / [2.3.6 Atītānāgatavāra](/tipitaka/33Y2/2/2.3/2.3.6.md)

# 2.3.6.3 Anulomapuggalokāsa

### Pavattivāra

### Uppādanirodhavāra

### Atītānāgatavāra

### Anulomapuggalokāsa

(199.)

940\. »  Yassa yattha rūpakkhandho uppajjittha tassa tattha vedanākkhandho nirujjhissatīti?

941\. Pañcavokāre parinibbantānaṃ asaññasattānaṃ tesaṃ tattha rūpakkhandho uppajjittha, no ca tesaṃ tattha vedanākkhandho nirujjhissati. Itaresaṃ pañcavokārānaṃ tesaṃ tattha rūpakkhandho ca uppajjittha vedanākkhandho ca nirujjhissati.

942\. «  Yassa vā pana yattha vedanākkhandho nirujjhissati tassa tattha rūpakkhandho uppajjitthāti?

943\. Suddhāvāsaṃ upapajjantānaṃ arūpānaṃ tesaṃ tattha vedanākkhandho nirujjhissati, no ca tesaṃ tattha rūpakkhandho uppajjittha. Itaresaṃ pañcavokārānaṃ tesaṃ tattha vedanākkhandho ca nirujjhissati rūpakkhandho ca uppajjittha.

(200.)

944\. »  Yassa yattha vedanākkhandho uppajjittha tassa tattha saññākkhandho nirujjhissatīti?

945\. Parinibbantānaṃ tesaṃ tattha vedanākkhandho uppajjittha, no ca tesaṃ tattha saññākkhandho nirujjhissati. Itaresaṃ catuvokārānaṃ pañcavokārānaṃ tesaṃ tattha vedanākkhandho ca uppajjittha saññākkhandho ca nirujjhissati.

946\. «  Yassa vā pana yattha saññākkhandho nirujjhissati tassa tattha vedanākkhandho uppajjitthāti?

947\. Suddhāvāsaṃ upapajjantānaṃ tesaṃ tattha saññākkhandho nirujjhissati, no ca tesaṃ tattha vedanākkhandho uppajjittha. Itaresaṃ catuvokārānaṃ pañcavokārānaṃ tesaṃ tattha saññākkhandho ca nirujjhissati vedanākkhandho ca uppajjittha.

[Go to previous page (2.3.6.2 Anulomaokāsa)](/tipitaka/33Y2/2/2.3/2.3.6/2.3.6.2.md) / [Go to parent page (2.3.6 Atītānāgatavāra)](/tipitaka/33Y2/2/2.3/2.3.6.md) / [Go to next page (2.3.6.4 Paccanīkapuggala)](/tipitaka/33Y2/2/2.3/2.3.6/2.3.6.4.md)


