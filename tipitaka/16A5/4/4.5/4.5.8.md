
[Home](/) / [16A5 Pañcakanipātapāḷi](../../../16A5.md) / [4 Catutthapaṇṇāsaka](../../4.md) / [4.5 Brāhmaṇavagga](../4.5.md)

# 4.5.8 Vācāsutta

### Catutthapaṇṇāsaka

### Brāhmaṇavagga

### Vācāsutta

(198.)

1172\. “Pañcahi, bhikkhave, aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnaṃ. Katamehi pañcahi? Kālena ca bhāsitā hoti, saccā ca bhāsitā hoti, saṇhā ca bhāsitā hoti, atthasaṃhitā ca bhāsitā hoti, mettacittena ca bhāsitā hoti. Imehi kho, bhikkhave, pañcahi aṅgehi samannāgatā vācā subhāsitā hoti, no dubbhāsitā, anavajjā ca ananuvajjā ca viññūnan”ti.

---

1173\. Aṭṭhamaṃ.



[Go to previous page (4.5.7 Vassasutta)](4.5.7.md) / [Go to parent page (4.5 Brāhmaṇavagga)](../4.5.md) / [Go to next page (4.5.9 Kulasutta)](4.5.9.md)


