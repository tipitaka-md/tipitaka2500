---
title: 4.3.7 Vaṇijjāsutta
path: /tipitaka/16A5/4/4.3/4.3.7
ref: 275977
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 4 Catutthapaṇṇāsaka
    link: /tipitaka/16A5/4
  - name: 4.3 Upāsakavagga
    link: /tipitaka/16A5/4/4.3
prevL: /tipitaka/16A5/4/4.3/4.3.6
upL: /tipitaka/16A5/4/4.3
nextL: /tipitaka/16A5/4/4.3/4.3.8
---

# 4.3.7 Vaṇijjāsutta

### Catutthapaṇṇāsaka

### Upāsakavagga

### Vaṇijjāsutta

(177.)

1028. “Pañcimā, bhikkhave, vaṇijjā upāsakena akaraṇīyā. Katamā pañca? Satthavaṇijjā, sattavaṇijjā, maṃsavaṇijjā, majjavaṇijjā, visavaṇijjā—  imā kho, bhikkhave, pañca vaṇijjā upāsakena akaraṇīyā”ti.

===

1029. Sattamaṃ.




