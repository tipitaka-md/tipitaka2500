
[Home](/) / [16A5 Pañcakanipātapāḷi](../../../16A5.md) / [4 Catutthapaṇṇāsaka](../../4.md) / [4.2 Āghātavagga](../4.2.md)

# 𑁪𑁇𑁨𑁇𑁭 𑀘𑁄𑀤𑀦𑀸𑀲𑀼𑀢𑁆𑀢

### 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

### 𑀆𑀖𑀸𑀢𑀯𑀕𑁆𑀕

### 𑀘𑁄𑀤𑀦𑀸𑀲𑀼𑀢𑁆𑀢

(167.)

967\. 𑀢𑀢𑁆𑀭 𑀔𑁄 𑀆𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀘𑁄𑀤𑀓𑁂𑀦, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑀸 𑀧𑀭𑀁 𑀘𑁄𑀤𑁂𑀢𑀼𑀓𑀸𑀫𑁂𑀦 𑀧𑀜𑁆𑀘 𑀥𑀫𑁆𑀫𑁂 𑀅𑀚𑁆𑀛𑀢𑁆𑀢𑀁 𑀉𑀧𑀝𑁆𑀞𑀸𑀧𑁂𑀢𑁆𑀯𑀸 𑀧𑀭𑁄 𑀘𑁄𑀤𑁂𑀢𑀩𑁆𑀩𑁄𑁇

968\. 𑀓𑀢𑀫𑁂 𑀧𑀜𑁆𑀘? 𑀓𑀸𑀮𑁂𑀦 𑀯𑀓𑁆𑀔𑀸𑀫𑀺, 𑀦𑁄 𑀅𑀓𑀸𑀮𑁂𑀦; 𑀪𑀽𑀢𑁂𑀦 𑀯𑀓𑁆𑀔𑀸𑀫𑀺, 𑀦𑁄 𑀅𑀪𑀽𑀢𑁂𑀦; 𑀲𑀡𑁆𑀳𑁂𑀦 𑀯𑀓𑁆𑀔𑀸𑀫𑀺, 𑀦𑁄 𑀨𑀭𑀼𑀲𑁂𑀦; 𑀅𑀢𑁆𑀣𑀲𑀁𑀳𑀺𑀢𑁂𑀦 𑀯𑀓𑁆𑀔𑀸𑀫𑀺, 𑀦𑁄 𑀅𑀦𑀢𑁆𑀣𑀲𑀁𑀳𑀺𑀢𑁂𑀦; 𑀫𑁂𑀢𑁆𑀢𑀘𑀺𑀢𑁆𑀢𑁄 𑀯𑀓𑁆𑀔𑀸𑀫𑀺, 𑀦𑁄 𑀤𑁄𑀲𑀦𑁆𑀢𑀭𑁄𑁇 𑀘𑁄𑀤𑀓𑁂𑀦, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑀸 𑀧𑀭𑀁 𑀘𑁄𑀤𑁂𑀢𑀼𑀓𑀸𑀫𑁂𑀦 𑀇𑀫𑁂 𑀧𑀜𑁆𑀘 𑀥𑀫𑁆𑀫𑁂 𑀅𑀚𑁆𑀛𑀢𑁆𑀢𑀁 𑀉𑀧𑀝𑁆𑀞𑀸𑀧𑁂𑀢𑁆𑀯𑀸 𑀧𑀭𑁄 𑀘𑁄𑀤𑁂𑀢𑀩𑁆𑀩𑁄𑁇

969\. 𑀇𑀥𑀸𑀳𑀁, 𑀆𑀯𑀼𑀲𑁄, 𑀏𑀓𑀘𑁆𑀘𑀁 𑀧𑀼𑀕𑁆𑀕𑀮𑀁 𑀧𑀲𑁆𑀲𑀸𑀫𑀺 𑀅𑀓𑀸𑀮𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀓𑀸𑀮𑁂𑀦 𑀓𑀼𑀧𑀺𑀢𑀁, 𑀅𑀪𑀽𑀢𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀪𑀽𑀢𑁂𑀦 𑀓𑀼𑀧𑀺𑀢𑀁, 𑀨𑀭𑀼𑀲𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀲𑀡𑁆𑀳𑁂𑀦 𑀓𑀼𑀧𑀺𑀢𑀁, 𑀅𑀦𑀢𑁆𑀣𑀲𑀁𑀳𑀺𑀢𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀅𑀢𑁆𑀣𑀲𑀁𑀳𑀺𑀢𑁂𑀦 𑀓𑀼𑀧𑀺𑀢𑀁, 𑀤𑁄𑀲𑀦𑁆𑀢𑀭𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀫𑁂𑀢𑁆𑀢𑀘𑀺𑀢𑁆𑀢𑁂𑀦 𑀓𑀼𑀧𑀺𑀢𑀁𑁇

970\. 𑀅𑀥𑀫𑁆𑀫𑀘𑀼𑀤𑀺𑀢𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄—  ‘𑀅𑀓𑀸𑀮𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀓𑀸𑀮𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀪𑀽𑀢𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀪𑀽𑀢𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀨𑀭𑀼𑀲𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀲𑀡𑁆𑀳𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀦𑀢𑁆𑀣𑀲𑀁𑀳𑀺𑀢𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀅𑀢𑁆𑀣𑀲𑀁𑀳𑀺𑀢𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀤𑁄𑀲𑀦𑁆𑀢𑀭𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀫𑁂𑀢𑁆𑀢𑀘𑀺𑀢𑁆𑀢𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬𑀸’𑀢𑀺𑁇 𑀅𑀥𑀫𑁆𑀫𑀘𑀼𑀤𑀺𑀢𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄𑁇

971\. 𑀅𑀥𑀫𑁆𑀫𑀘𑁄𑀤𑀓𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄—  ‘𑀅𑀓𑀸𑀮𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀓𑀸𑀮𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀪𑀽𑀢𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀪𑀽𑀢𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀨𑀭𑀼𑀲𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀲𑀡𑁆𑀳𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀦𑀢𑁆𑀣𑀲𑀁𑀳𑀺𑀢𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀅𑀢𑁆𑀣𑀲𑀁𑀳𑀺𑀢𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀤𑁄𑀲𑀦𑁆𑀢𑀭𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀫𑁂𑀢𑁆𑀢𑀘𑀺𑀢𑁆𑀢𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬𑀸’𑀢𑀺𑁇 𑀅𑀥𑀫𑁆𑀫𑀘𑁄𑀤𑀓𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑀣𑀸 𑀦 𑀅𑀜𑁆𑀜𑁄𑀧𑀺 𑀪𑀺𑀓𑁆𑀔𑀼 𑀅𑀪𑀽𑀢𑁂𑀦 𑀘𑁄𑀤𑁂𑀢𑀩𑁆𑀩𑀁 𑀫𑀜𑁆𑀜𑁂𑀬𑁆𑀬𑀸𑀢𑀺𑁇

972\. 𑀇𑀥 𑀧𑀦𑀸𑀳𑀁, 𑀆𑀯𑀼𑀲𑁄, 𑀏𑀓𑀘𑁆𑀘𑀁 𑀧𑀼𑀕𑁆𑀕𑀮𑀁 𑀧𑀲𑁆𑀲𑀸𑀫𑀺 𑀓𑀸𑀮𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀅𑀓𑀸𑀮𑁂𑀦 𑀓𑀼𑀧𑀺𑀢𑀁, 𑀪𑀽𑀢𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀅𑀪𑀽𑀢𑁂𑀦 𑀓𑀼𑀧𑀺𑀢𑀁, 𑀲𑀡𑁆𑀳𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀨𑀭𑀼𑀲𑁂𑀦 𑀓𑀼𑀧𑀺𑀢𑀁, 𑀅𑀢𑁆𑀣𑀲𑀁𑀳𑀺𑀢𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀅𑀦𑀢𑁆𑀣𑀲𑀁𑀳𑀺𑀢𑁂𑀦 𑀓𑀼𑀧𑀺𑀢𑀁, 𑀫𑁂𑀢𑁆𑀢𑀘𑀺𑀢𑁆𑀢𑁂𑀦 𑀘𑁄𑀤𑀺𑀬𑀫𑀸𑀦𑀁 𑀦𑁄 𑀤𑁄𑀲𑀦𑁆𑀢𑀭𑁂𑀦 𑀓𑀼𑀧𑀺𑀢𑀁𑁇

973\. 𑀥𑀫𑁆𑀫𑀘𑀼𑀤𑀺𑀢𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄—  ‘𑀓𑀸𑀮𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀅𑀓𑀸𑀮𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀪𑀽𑀢𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀅𑀪𑀽𑀢𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀲𑀡𑁆𑀳𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀨𑀭𑀼𑀲𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀢𑁆𑀣𑀲𑀁𑀳𑀺𑀢𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀅𑀦𑀢𑁆𑀣𑀲𑀁𑀳𑀺𑀢𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀫𑁂𑀢𑁆𑀢𑀘𑀺𑀢𑁆𑀢𑁂𑀦𑀸𑀬𑀲𑁆𑀫𑀸 𑀘𑀼𑀤𑀺𑀢𑁄 𑀦𑁄 𑀤𑁄𑀲𑀦𑁆𑀢𑀭𑁂𑀦, 𑀅𑀮𑀁 𑀢𑁂 𑀯𑀺𑀧𑁆𑀧𑀝𑀺𑀲𑀸𑀭𑀸𑀬𑀸’𑀢𑀺𑁇 𑀥𑀫𑁆𑀫𑀘𑀼𑀤𑀺𑀢𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄𑁇

974\. 𑀥𑀫𑁆𑀫𑀘𑁄𑀤𑀓𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄—  ‘𑀓𑀸𑀮𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀅𑀓𑀸𑀮𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀪𑀽𑀢𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀅𑀪𑀽𑀢𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀲𑀡𑁆𑀳𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀨𑀭𑀼𑀲𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀅𑀢𑁆𑀣𑀲𑀁𑀳𑀺𑀢𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀅𑀦𑀢𑁆𑀣𑀲𑀁𑀳𑀺𑀢𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬; 𑀫𑁂𑀢𑁆𑀢𑀘𑀺𑀢𑁆𑀢𑁂𑀦 𑀢𑁂, 𑀆𑀯𑀼𑀲𑁄, 𑀘𑁄𑀤𑀺𑀢𑁄 𑀦𑁄 𑀤𑁄𑀲𑀦𑁆𑀢𑀭𑁂𑀦, 𑀅𑀮𑀁 𑀢𑁂 𑀅𑀯𑀺𑀧𑁆𑀧𑀝𑀺𑀲𑀸𑀭𑀸𑀬𑀸’𑀢𑀺𑁇 𑀥𑀫𑁆𑀫𑀘𑁄𑀤𑀓𑀲𑁆𑀲, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀦𑁄 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀯𑀺𑀧𑁆𑀧𑀝𑀺𑀲𑀸𑀭𑁄 𑀉𑀧𑀤𑀳𑀸𑀢𑀩𑁆𑀩𑁄𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑀣𑀸 𑀅𑀜𑁆𑀜𑁄𑀧𑀺 𑀪𑀺𑀓𑁆𑀔𑀼 𑀪𑀽𑀢𑁂𑀦 𑀘𑁄𑀤𑀺𑀢𑀩𑁆𑀩𑀁 𑀫𑀜𑁆𑀜𑁂𑀬𑁆𑀬𑀸𑀢𑀺𑁇

975\. 𑀘𑀼𑀤𑀺𑀢𑁂𑀦, 𑀆𑀯𑀼𑀲𑁄, 𑀧𑀼𑀕𑁆𑀕𑀮𑁂𑀦 𑀤𑁆𑀯𑀻𑀲𑀼 𑀥𑀫𑁆𑀫𑁂𑀲𑀼 𑀧𑀢𑀺𑀝𑁆𑀞𑀸𑀢𑀩𑁆𑀩𑀁—  𑀲𑀘𑁆𑀘𑁂 𑀘, 𑀅𑀓𑀼𑀧𑁆𑀧𑁂 𑀘𑁇 𑀫𑀜𑁆𑀘𑁂𑀧𑀺, 𑀆𑀯𑀼𑀲𑁄, 𑀧𑀭𑁂 𑀘𑁄𑀤𑁂𑀬𑁆𑀬𑀼𑀁 𑀓𑀸𑀮𑁂𑀦 𑀯𑀸 𑀅𑀓𑀸𑀮𑁂𑀦 𑀯𑀸 𑀪𑀽𑀢𑁂𑀦 𑀯𑀸 𑀅𑀪𑀽𑀢𑁂𑀦 𑀯𑀸 𑀲𑀡𑁆𑀳𑁂𑀦 𑀯𑀸 𑀨𑀭𑀼𑀲𑁂𑀦 𑀯𑀸 𑀅𑀢𑁆𑀣𑀲𑀁𑀳𑀺𑀢𑁂𑀦 𑀯𑀸 𑀅𑀦𑀢𑁆𑀣𑀲𑀁𑀳𑀺𑀢𑁂𑀦 𑀯𑀸 𑀫𑁂𑀢𑁆𑀢𑀘𑀺𑀢𑁆𑀢𑀸 𑀯𑀸 𑀤𑁄𑀲𑀦𑁆𑀢𑀭𑀸 𑀯𑀸, 𑀅𑀳𑀫𑁆𑀧𑀺 𑀤𑁆𑀯𑀻𑀲𑀼𑀬𑁂𑀯 𑀥𑀫𑁆𑀫𑁂𑀲𑀼 𑀧𑀢𑀺𑀝𑁆𑀞𑀳𑁂𑀬𑁆𑀬𑀁—  𑀲𑀘𑁆𑀘𑁂 𑀘, 𑀅𑀓𑀼𑀧𑁆𑀧𑁂 𑀘𑁇 𑀲𑀘𑁂 𑀚𑀸𑀦𑁂𑀬𑁆𑀬𑀁—  ‘𑀅𑀢𑁆𑀣𑁂𑀲𑁄 𑀫𑀬𑀺 𑀥𑀫𑁆𑀫𑁄’𑀢𑀺, ‘𑀅𑀢𑁆𑀣𑀻’𑀢𑀺 𑀦𑀁 𑀯𑀤𑁂𑀬𑁆𑀬𑀁—  ‘𑀲𑀁𑀯𑀺𑀚𑁆𑀚𑀢𑁂𑀲𑁄 𑀫𑀬𑀺 𑀥𑀫𑁆𑀫𑁄’𑀢𑀺𑁇 𑀲𑀘𑁂 𑀚𑀸𑀦𑁂𑀬𑁆𑀬𑀁—  ‘𑀦𑀢𑁆𑀣𑁂𑀲𑁄 𑀫𑀬𑀺 𑀥𑀫𑁆𑀫𑁄’𑀢𑀺, ‘𑀦𑀢𑁆𑀣𑀻’𑀢𑀺 𑀦𑀁 𑀯𑀤𑁂𑀬𑁆𑀬𑀁—  ‘𑀦𑁂𑀲𑁄 𑀥𑀫𑁆𑀫𑁄 𑀫𑀬𑀺 𑀲𑀁𑀯𑀺𑀚𑁆𑀚𑀢𑀻’”𑀢𑀺𑁇

976\. “𑀏𑀯𑀫𑁆𑀧𑀺 𑀔𑁄 𑀢𑁂, 𑀲𑀸𑀭𑀺𑀧𑀼𑀢𑁆𑀢, 𑀯𑀼𑀘𑁆𑀘𑀫𑀸𑀦𑀸 𑀅𑀣 𑀘 𑀧𑀦𑀺𑀥𑁂𑀓𑀘𑁆𑀘𑁂 𑀫𑁄𑀖𑀧𑀼𑀭𑀺𑀲𑀸 𑀦 𑀧𑀤𑀓𑁆𑀔𑀺𑀡𑀁 𑀕𑀡𑁆𑀳𑀦𑁆𑀢𑀻”𑀢𑀺𑁇

977\. “𑀬𑁂 𑀢𑁂, 𑀪𑀦𑁆𑀢𑁂, 𑀧𑀼𑀕𑁆𑀕𑀮𑀸 𑀅𑀲𑁆𑀲𑀤𑁆𑀥𑀸 𑀚𑀻𑀯𑀺𑀓𑀢𑁆𑀣𑀸 𑀦 𑀲𑀤𑁆𑀥𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀢𑀸 𑀲𑀞𑀸 𑀫𑀸𑀬𑀸𑀯𑀺𑀦𑁄 𑀓𑁂𑀢𑀩𑀺𑀦𑁄 𑀉𑀤𑁆𑀥𑀢𑀸 𑀉𑀦𑁆𑀦𑀍𑀆 𑀘𑀧𑀮𑀸 𑀫𑀼𑀔𑀭𑀸 𑀯𑀺𑀓𑀺𑀡𑁆𑀡𑀯𑀸𑀘𑀸 𑀇𑀦𑁆𑀤𑁆𑀭𑀺𑀬𑁂𑀲𑀼 𑀅𑀕𑀼𑀢𑁆𑀢𑀤𑁆𑀯𑀸𑀭𑀸 𑀪𑁄𑀚𑀦𑁂 𑀅𑀫𑀢𑁆𑀢𑀜𑁆𑀜𑀼𑀦𑁄 𑀚𑀸𑀕𑀭𑀺𑀬𑀁 𑀅𑀦𑀦𑀼𑀬𑀼𑀢𑁆𑀢𑀸 𑀲𑀸𑀫𑀜𑁆𑀜𑁂 𑀅𑀦𑀧𑁂𑀓𑁆𑀔𑀯𑀦𑁆𑀢𑁄 𑀲𑀺𑀓𑁆𑀔𑀸𑀬 𑀦 𑀢𑀺𑀩𑁆𑀩𑀕𑀸𑀭𑀯𑀸 𑀩𑀸𑀳𑀼𑀮𑀺𑀓𑀸 𑀲𑀸𑀣𑀮𑀺𑀓𑀸 𑀑𑀓𑁆𑀓𑀫𑀦𑁂 𑀧𑀼𑀩𑁆𑀩𑀗𑁆𑀕𑀫𑀸 𑀧𑀯𑀺𑀯𑁂𑀓𑁂 𑀦𑀺𑀓𑁆𑀔𑀺𑀢𑁆𑀢𑀥𑀼𑀭𑀸 𑀓𑀼𑀲𑀻𑀢𑀸 𑀳𑀻𑀦𑀯𑀻𑀭𑀺𑀬𑀸 𑀫𑀼𑀝𑁆𑀞𑀲𑁆𑀲𑀢𑀺𑀦𑁄 𑀅𑀲𑀫𑁆𑀧𑀚𑀸𑀦𑀸 𑀅𑀲𑀫𑀸𑀳𑀺𑀢𑀸 𑀯𑀺𑀩𑁆𑀪𑀦𑁆𑀢𑀘𑀺𑀢𑁆𑀢𑀸 𑀤𑀼𑀧𑁆𑀧𑀜𑁆𑀜𑀸 𑀏𑀍𑀅𑀫𑀽𑀕𑀸, 𑀢𑁂 𑀫𑀬𑀸 𑀏𑀯𑀁 𑀯𑀼𑀘𑁆𑀘𑀫𑀸𑀦𑀸 𑀦 𑀧𑀤𑀓𑁆𑀔𑀺𑀡𑀁 𑀕𑀡𑁆𑀳𑀦𑁆𑀢𑀺𑁇

978\. 𑀬𑁂 𑀧𑀦 𑀢𑁂, 𑀪𑀦𑁆𑀢𑁂, 𑀓𑀼𑀮𑀧𑀼𑀢𑁆𑀢𑀸 𑀲𑀤𑁆𑀥𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀢𑀸 𑀅𑀲𑀞𑀸 𑀅𑀫𑀸𑀬𑀸𑀯𑀺𑀦𑁄 𑀅𑀓𑁂𑀢𑀩𑀺𑀦𑁄 𑀅𑀦𑀼𑀤𑁆𑀥𑀢𑀸 𑀅𑀦𑀼𑀦𑁆𑀦𑀍𑀆 𑀅𑀘𑀧𑀮𑀸 𑀅𑀫𑀼𑀔𑀭𑀸 𑀅𑀯𑀺𑀓𑀺𑀡𑁆𑀡𑀯𑀸𑀘𑀸 𑀇𑀦𑁆𑀤𑁆𑀭𑀺𑀬𑁂𑀲𑀼 𑀕𑀼𑀢𑁆𑀢𑀤𑁆𑀯𑀸𑀭𑀸 𑀪𑁄𑀚𑀦𑁂 𑀫𑀢𑁆𑀢𑀜𑁆𑀜𑀼𑀦𑁄 𑀚𑀸𑀕𑀭𑀺𑀬𑀁 𑀅𑀦𑀼𑀬𑀼𑀢𑁆𑀢𑀸 𑀲𑀸𑀫𑀜𑁆𑀜𑁂 𑀅𑀧𑁂𑀓𑁆𑀔𑀯𑀦𑁆𑀢𑁄 𑀲𑀺𑀓𑁆𑀔𑀸𑀬 𑀢𑀺𑀩𑁆𑀩𑀕𑀸𑀭𑀯𑀸 𑀦 𑀩𑀸𑀳𑀼𑀮𑀺𑀓𑀸 𑀦 𑀲𑀸𑀣𑀮𑀺𑀓𑀸 𑀑𑀓𑁆𑀓𑀫𑀦𑁂 𑀦𑀺𑀓𑁆𑀔𑀺𑀢𑁆𑀢𑀥𑀼𑀭𑀸 𑀧𑀯𑀺𑀯𑁂𑀓𑁂 𑀧𑀼𑀩𑁆𑀩𑀗𑁆𑀕𑀫𑀸 𑀆𑀭𑀤𑁆𑀥𑀯𑀻𑀭𑀺𑀬𑀸 𑀧𑀳𑀺𑀢𑀢𑁆𑀢𑀸 𑀉𑀧𑀝𑁆𑀞𑀺𑀢𑀲𑁆𑀲𑀢𑀺𑀦𑁄 𑀲𑀫𑁆𑀧𑀚𑀸𑀦𑀸 𑀲𑀫𑀸𑀳𑀺𑀢𑀸 𑀏𑀓𑀕𑁆𑀕𑀘𑀺𑀢𑁆𑀢𑀸 𑀧𑀜𑁆𑀜𑀯𑀦𑁆𑀢𑁄 𑀅𑀦𑁂𑀍𑀅𑀫𑀽𑀕𑀸, 𑀢𑁂 𑀫𑀬𑀸 𑀏𑀯𑀁 𑀯𑀼𑀘𑁆𑀘𑀫𑀸𑀦𑀸 𑀧𑀤𑀓𑁆𑀔𑀺𑀡𑀁 𑀕𑀡𑁆𑀳𑀦𑁆𑀢𑀻”𑀢𑀺𑁇

979\. “𑀬𑁂 𑀢𑁂, 𑀲𑀸𑀭𑀺𑀧𑀼𑀢𑁆𑀢, 𑀧𑀼𑀕𑁆𑀕𑀮𑀸 𑀅𑀲𑁆𑀲𑀤𑁆𑀥𑀸 𑀚𑀻𑀯𑀺𑀓𑀢𑁆𑀣𑀸 𑀦 𑀲𑀤𑁆𑀥𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀢𑀸 𑀲𑀞𑀸 𑀫𑀸𑀬𑀸𑀯𑀺𑀦𑁄 𑀓𑁂𑀢𑀩𑀺𑀦𑁄 𑀉𑀤𑁆𑀥𑀢𑀸 𑀉𑀦𑁆𑀦𑀍𑀆 𑀘𑀧𑀮𑀸 𑀫𑀼𑀔𑀭𑀸 𑀯𑀺𑀓𑀺𑀡𑁆𑀡𑀯𑀸𑀘𑀸 𑀇𑀦𑁆𑀤𑁆𑀭𑀺𑀬𑁂𑀲𑀼 𑀅𑀕𑀼𑀢𑁆𑀢𑀤𑁆𑀯𑀸𑀭𑀸 𑀪𑁄𑀚𑀦𑁂 𑀅𑀫𑀢𑁆𑀢𑀜𑁆𑀜𑀼𑀦𑁄 𑀚𑀸𑀕𑀭𑀺𑀬𑀁 𑀅𑀦𑀦𑀼𑀬𑀼𑀢𑁆𑀢𑀸 𑀲𑀸𑀫𑀜𑁆𑀜𑁂 𑀅𑀦𑀧𑁂𑀓𑁆𑀔𑀯𑀦𑁆𑀢𑁄 𑀲𑀺𑀓𑁆𑀔𑀸𑀬 𑀦 𑀢𑀺𑀩𑁆𑀩𑀕𑀸𑀭𑀯𑀸 𑀩𑀸𑀳𑀼𑀮𑀺𑀓𑀸 𑀲𑀸𑀣𑀮𑀺𑀓𑀸 𑀑𑀓𑁆𑀓𑀫𑀦𑁂 𑀧𑀼𑀩𑁆𑀩𑀗𑁆𑀕𑀫𑀸 𑀧𑀯𑀺𑀯𑁂𑀓𑁂 𑀦𑀺𑀓𑁆𑀔𑀺𑀢𑁆𑀢𑀥𑀼𑀭𑀸 𑀓𑀼𑀲𑀻𑀢𑀸 𑀳𑀻𑀦𑀯𑀻𑀭𑀺𑀬𑀸 𑀫𑀼𑀝𑁆𑀞𑀲𑁆𑀲𑀢𑀺𑀦𑁄 𑀅𑀲𑀫𑁆𑀧𑀚𑀸𑀦𑀸 𑀅𑀲𑀫𑀸𑀳𑀺𑀢𑀸 𑀯𑀺𑀩𑁆𑀪𑀦𑁆𑀢𑀘𑀺𑀢𑁆𑀢𑀸 𑀤𑀼𑀧𑁆𑀧𑀜𑁆𑀜𑀸 𑀏𑀍𑀅𑀫𑀽𑀕𑀸, 𑀢𑀺𑀝𑁆𑀞𑀦𑁆𑀢𑀼 𑀢𑁂𑁇

980\. 𑀬𑁂 𑀧𑀦 𑀢𑁂, 𑀲𑀸𑀭𑀺𑀧𑀼𑀢𑁆𑀢, 𑀓𑀼𑀮𑀧𑀼𑀢𑁆𑀢𑀸 𑀲𑀤𑁆𑀥𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀢𑀸 𑀅𑀲𑀞𑀸 𑀅𑀫𑀸𑀬𑀸𑀯𑀺𑀦𑁄 𑀅𑀓𑁂𑀢𑀩𑀺𑀦𑁄 𑀅𑀦𑀼𑀤𑁆𑀥𑀢𑀸 𑀅𑀦𑀼𑀦𑁆𑀦𑀍𑀆 𑀅𑀘𑀧𑀮𑀸 𑀅𑀫𑀼𑀔𑀭𑀸 𑀅𑀯𑀺𑀓𑀺𑀡𑁆𑀡𑀯𑀸𑀘𑀸 𑀇𑀦𑁆𑀤𑁆𑀭𑀺𑀬𑁂𑀲𑀼 𑀕𑀼𑀢𑁆𑀢𑀤𑁆𑀯𑀸𑀭𑀸 𑀪𑁄𑀚𑀦𑁂 𑀫𑀢𑁆𑀢𑀜𑁆𑀜𑀼𑀦𑁄 𑀚𑀸𑀕𑀭𑀺𑀬𑀁 𑀅𑀦𑀼𑀬𑀼𑀢𑁆𑀢𑀸 𑀲𑀸𑀫𑀜𑁆𑀜𑁂 𑀅𑀧𑁂𑀓𑁆𑀔𑀯𑀦𑁆𑀢𑁄 𑀲𑀺𑀓𑁆𑀔𑀸𑀬 𑀢𑀺𑀩𑁆𑀩𑀕𑀸𑀭𑀯𑀸 𑀦 𑀩𑀸𑀳𑀼𑀮𑀺𑀓𑀸 𑀦 𑀲𑀸𑀣𑀮𑀺𑀓𑀸 𑀑𑀓𑁆𑀓𑀫𑀦𑁂 𑀦𑀺𑀓𑁆𑀔𑀺𑀢𑁆𑀢𑀥𑀼𑀭𑀸 𑀧𑀯𑀺𑀯𑁂𑀓𑁂 𑀧𑀼𑀩𑁆𑀩𑀗𑁆𑀕𑀫𑀸 𑀆𑀭𑀤𑁆𑀥𑀯𑀻𑀭𑀺𑀬𑀸 𑀧𑀳𑀺𑀢𑀢𑁆𑀢𑀸 𑀉𑀧𑀝𑁆𑀞𑀺𑀢𑀲𑁆𑀲𑀢𑀺𑀦𑁄 𑀲𑀫𑁆𑀧𑀚𑀸𑀦𑀸 𑀲𑀫𑀸𑀳𑀺𑀢𑀸 𑀏𑀓𑀕𑁆𑀕𑀘𑀺𑀢𑁆𑀢𑀸 𑀧𑀜𑁆𑀜𑀯𑀦𑁆𑀢𑁄 𑀅𑀦𑁂𑀍𑀅𑀫𑀽𑀕𑀸, 𑀢𑁂 𑀢𑁆𑀯𑀁, 𑀲𑀸𑀭𑀺𑀧𑀼𑀢𑁆𑀢, 𑀯𑀤𑁂𑀬𑁆𑀬𑀸𑀲𑀺𑁇 𑀑𑀯𑀤, 𑀲𑀸𑀭𑀺𑀧𑀼𑀢𑁆𑀢, 𑀲𑀩𑁆𑀭𑀳𑁆𑀫𑀘𑀸𑀭𑀻; 𑀅𑀦𑀼𑀲𑀸𑀲, 𑀲𑀸𑀭𑀺𑀧𑀼𑀢𑁆𑀢, 𑀲𑀩𑁆𑀭𑀳𑁆𑀫𑀘𑀸𑀭𑀻—  ‘𑀅𑀲𑀤𑁆𑀥𑀫𑁆𑀫𑀸 𑀯𑀼𑀝𑁆𑀞𑀸𑀧𑁂𑀢𑁆𑀯𑀸 𑀲𑀤𑁆𑀥𑀫𑁆𑀫𑁂 𑀧𑀢𑀺𑀝𑁆𑀞𑀸𑀧𑁂𑀲𑁆𑀲𑀸𑀫𑀺 𑀲𑀩𑁆𑀭𑀳𑁆𑀫𑀘𑀸𑀭𑀻’𑀢𑀺𑁇 𑀏𑀯𑀜𑁆𑀳𑀺 𑀢𑁂, 𑀲𑀸𑀭𑀺𑀧𑀼𑀢𑁆𑀢, 𑀲𑀺𑀓𑁆𑀔𑀺𑀢𑀩𑁆𑀩𑀦𑁆”𑀢𑀺𑁇

---

981\. 𑀲𑀢𑁆𑀢𑀫𑀁𑁇



[Go to previous page (4.2.6 Nirodhasutta)](4.2.6.md) / [Go to parent page (4.2 Āghātavagga)](../4.2.md) / [Go to next page (4.2.8 Sīlasutta)](4.2.8.md)


