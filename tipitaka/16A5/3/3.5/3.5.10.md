
[Home](/) / [16A5 Pañcakanipātapāḷi](../../../16A5.md) / [3 Tatiyapaṇṇāsaka](../../3.md) / [3.5 Tikaṇḍakīvagga](../3.5.md)

# 3.5.10 Dutiyasamayavimuttasutta

* Tatiyapaṇṇāsaka

* Tikaṇḍakīvagga

* Dutiyasamayavimuttasutta

(150.)

867\. “Pañcime, bhikkhave, dhammā samayavimuttassa bhikkhuno parihānāya saṃvattanti. Katame pañca? Kammārāmatā, bhassārāmatā, niddārāmatā, indriyesu aguttadvāratā, bhojane amattaññutā. Ime kho, bhikkhave, pañca dhammā samayavimuttassa bhikkhuno parihānāya saṃvattanti.

868\. Pañcime, bhikkhave, dhammā samayavimuttassa bhikkhuno aparihānāya saṃvattanti. Katame pañca? Na kammārāmatā, na bhassārāmatā, na niddārāmatā, indriyesu guttadvāratā, bhojane mattaññutā. Ime kho, bhikkhave, pañca dhammā samayavimuttassa bhikkhuno aparihānāya saṃvattantī”ti.

---

869\. Dasamaṃ.



---

870\. Tikaṇḍakīvaggo pañcamo.



---

871\. Tassuddānaṃ



872\. _Datvā avajānāti ārabhati ca,_  
_Sārandada tikaṇḍa nirayena ca;_  
_Mitto asappurisasappurisena,_  
_Samayavimuttaṃ apare dveti._  


---

873\. Tatiyo paṇṇāsako samatto.



[Go to previous page (3.5.9 Paṭhamasamayavimuttasutta)](3.5.9.md) / [Go to parent page (3.5 Tikaṇḍakīvagga)](../3.5.md) / [Go to next page (4 Catutthapaṇṇāsaka)](../../4.md)


