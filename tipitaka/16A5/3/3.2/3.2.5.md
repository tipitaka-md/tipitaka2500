
[Home](/) / [16A5 Pañcakanipātapāḷi](../../../16A5.md) / [3 Tatiyapaṇṇāsaka](../../3.md) / [3.2 Andhakavindavagga](../3.2.md)

# 𑁩𑁇𑁨𑁇𑁫 𑀫𑀘𑁆𑀙𑀭𑀺𑀦𑀻𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀅𑀦𑁆𑀥𑀓𑀯𑀺𑀦𑁆𑀤𑀯𑀕𑁆𑀕

### 𑀫𑀘𑁆𑀙𑀭𑀺𑀦𑀻𑀲𑀼𑀢𑁆𑀢

(115.)

679\. “𑀧𑀜𑁆𑀘𑀳𑀺, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀸 𑀪𑀺𑀓𑁆𑀔𑀼𑀦𑀻 𑀬𑀣𑀸𑀪𑀢𑀁 𑀦𑀺𑀓𑁆𑀔𑀺𑀢𑁆𑀢𑀸 𑀏𑀯𑀁 𑀦𑀺𑀭𑀬𑁂𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀆𑀯𑀸𑀲𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀓𑀼𑀮𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀮𑀸𑀪𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀯𑀡𑁆𑀡𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀥𑀫𑁆𑀫𑀫𑀘𑁆𑀙𑀭𑀺𑀦𑀻 𑀳𑁄𑀢𑀺𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀸 𑀪𑀺𑀓𑁆𑀔𑀼𑀦𑀻 𑀬𑀣𑀸𑀪𑀢𑀁 𑀦𑀺𑀓𑁆𑀔𑀺𑀢𑁆𑀢𑀸 𑀏𑀯𑀁 𑀦𑀺𑀭𑀬𑁂𑁇

680\. 𑀧𑀜𑁆𑀘𑀳𑀺, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀸 𑀪𑀺𑀓𑁆𑀔𑀼𑀦𑀻 𑀬𑀣𑀸𑀪𑀢𑀁 𑀦𑀺𑀓𑁆𑀔𑀺𑀢𑁆𑀢𑀸 𑀏𑀯𑀁 𑀲𑀕𑁆𑀕𑁂𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀦 𑀆𑀯𑀸𑀲𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀦 𑀓𑀼𑀮𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀦 𑀮𑀸𑀪𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀦 𑀯𑀡𑁆𑀡𑀫𑀘𑁆𑀙𑀭𑀺𑀦𑀻 𑀳𑁄𑀢𑀺, 𑀦 𑀥𑀫𑁆𑀫𑀫𑀘𑁆𑀙𑀭𑀺𑀦𑀻 𑀳𑁄𑀢𑀺𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀸 𑀪𑀺𑀓𑁆𑀔𑀼𑀦𑀻 𑀬𑀣𑀸𑀪𑀢𑀁 𑀦𑀺𑀓𑁆𑀔𑀺𑀢𑁆𑀢𑀸 𑀏𑀯𑀁 𑀲𑀕𑁆𑀕𑁂”𑀢𑀺𑁇

---

681\. 𑀧𑀜𑁆𑀘𑀫𑀁𑁇



[Go to previous page (3.2.4 Andhakavindasutta)](3.2.4.md) / [Go to parent page (3.2 Andhakavindavagga)](../3.2.md) / [Go to next page (3.2.6 Vaṇṇanāsutta)](3.2.6.md)


