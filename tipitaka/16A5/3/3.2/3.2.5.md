
[Home](/) / [16A5 Pañcakanipātapāḷi](../../../16A5.md) / [3 Tatiyapaṇṇāsaka](../../3.md) / [3.2 Andhakavindavagga](../3.2.md)

# 3.2.5 Maccharinīsutta

* Tatiyapaṇṇāsaka

* Andhakavindavagga

* Maccharinīsutta

(115.)

679\. “Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ niraye. Katamehi pañcahi? Āvāsamaccharinī hoti, kulamaccharinī hoti, lābhamaccharinī hoti, vaṇṇamaccharinī hoti, dhammamaccharinī hoti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ niraye.

680\. Pañcahi, bhikkhave, dhammehi samannāgatā bhikkhunī yathābhataṃ nikkhittā evaṃ sagge. Katamehi pañcahi? Na āvāsamaccharinī hoti, na kulamaccharinī hoti, na lābhamaccharinī hoti, na vaṇṇamaccharinī hoti, na dhammamaccharinī hoti. Imehi kho, bhikkhave, pañcahi dhammehi samannāgatā bhikkhunī yathābhataṃ nikkhittā evaṃ sagge”ti.

---

681\. Pañcamaṃ.



[Go to previous page (3.2.4 Andhakavindasutta)](3.2.4.md) / [Go to parent page (3.2 Andhakavindavagga)](../3.2.md) / [Go to next page (3.2.6 Vaṇṇanāsutta)](3.2.6.md)


