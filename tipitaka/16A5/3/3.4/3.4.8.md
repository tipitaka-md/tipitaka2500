
[Home](/) / [16A5 Pañcakanipātapāḷi](/tipitaka/16A5.md) / [3 Tatiyapaṇṇāsaka](/tipitaka/16A5/3.md) / [3.4 Rājavagga](/tipitaka/16A5/3/3.4.md)

# 𑁩𑁇𑁪𑁇𑁮 𑀪𑀢𑁆𑀢𑀸𑀤𑀓𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀭𑀸𑀚𑀯𑀕𑁆𑀕

### 𑀪𑀢𑁆𑀢𑀸𑀤𑀓𑀲𑀼𑀢𑁆𑀢

(138.)

766. “𑀧𑀜𑁆𑀘𑀳𑀺, 𑀪𑀺𑀓𑁆𑀔𑀯𑁂, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀭𑀜𑁆𑀜𑁄 𑀦𑀸𑀕𑁄 𑀪𑀢𑁆𑀢𑀸𑀤𑀓𑁄 𑀘 𑀳𑁄𑀢𑀺 𑀑𑀓𑀸𑀲𑀨𑀭𑀡𑁄 𑀘 𑀮𑀡𑁆𑀟𑀲𑀸𑀭𑀡𑁄 𑀘 𑀲𑀮𑀸𑀓𑀕𑁆𑀕𑀸𑀳𑀻 𑀘 𑀭𑀜𑁆𑀜𑁄 𑀦𑀸𑀕𑁄𑀢𑁆𑀯𑁂𑀯 𑀲𑀗𑁆𑀔𑀁 𑀕𑀘𑁆𑀙𑀢𑀺𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥, 𑀪𑀺𑀓𑁆𑀔𑀯𑁂, 𑀭𑀜𑁆𑀜𑁄 𑀦𑀸𑀕𑁄 𑀅𑀓𑁆𑀔𑀫𑁄 𑀳𑁄𑀢𑀺 𑀭𑀽𑀧𑀸𑀦𑀁, 𑀅𑀓𑁆𑀔𑀫𑁄 𑀲𑀤𑁆𑀤𑀸𑀦𑀁, 𑀅𑀓𑁆𑀔𑀫𑁄 𑀕𑀦𑁆𑀥𑀸𑀦𑀁, 𑀅𑀓𑁆𑀔𑀫𑁄 𑀭𑀲𑀸𑀦𑀁, 𑀅𑀓𑁆𑀔𑀫𑁄 𑀨𑁄𑀝𑁆𑀞𑀩𑁆𑀩𑀸𑀦𑀁𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀺 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀭𑀜𑁆𑀜𑁄 𑀦𑀸𑀕𑁄 𑀪𑀢𑁆𑀢𑀸𑀤𑀓𑁄 𑀘 𑀑𑀓𑀸𑀲𑀨𑀭𑀡𑁄 𑀘 𑀮𑀡𑁆𑀟𑀲𑀸𑀭𑀡𑁄 𑀘 𑀲𑀮𑀸𑀓𑀕𑁆𑀕𑀸𑀳𑀻 𑀘, 𑀭𑀜𑁆𑀜𑁄 𑀦𑀸𑀕𑁄𑀢𑁆𑀯𑁂𑀯 𑀲𑀗𑁆𑀔𑀁 𑀕𑀘𑁆𑀙𑀢𑀺𑁇

767. 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀺𑀓𑁆𑀔𑀼 𑀪𑀢𑁆𑀢𑀸𑀤𑀓𑁄 𑀘 𑀳𑁄𑀢𑀺, 𑀑𑀓𑀸𑀲𑀨𑀭𑀡𑁄 𑀘 𑀫𑀜𑁆𑀘𑀧𑀻𑀞𑀫𑀤𑁆𑀤𑀦𑁄 𑀘 𑀲𑀮𑀸𑀓𑀕𑁆𑀕𑀸𑀳𑀻 𑀘, 𑀪𑀺𑀓𑁆𑀔𑀼𑀢𑁆𑀯𑁂𑀯 𑀲𑀗𑁆𑀔𑀁 𑀕𑀘𑁆𑀙𑀢𑀺𑁇 𑀓𑀢𑀫𑁂𑀳𑀺 𑀧𑀜𑁆𑀘𑀳𑀺? 𑀇𑀥, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀓𑁆𑀔𑀫𑁄 𑀳𑁄𑀢𑀺 𑀭𑀽𑀧𑀸𑀦𑀁, 𑀅𑀓𑁆𑀔𑀫𑁄 𑀲𑀤𑁆𑀤𑀸𑀦𑀁, 𑀅𑀓𑁆𑀔𑀫𑁄 𑀕𑀦𑁆𑀥𑀸𑀦𑀁, 𑀅𑀓𑁆𑀔𑀫𑁄 𑀭𑀲𑀸𑀦𑀁, 𑀅𑀓𑁆𑀔𑀫𑁄 𑀨𑁄𑀝𑁆𑀞𑀩𑁆𑀩𑀸𑀦𑀁𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀺𑀓𑁆𑀔𑀼 𑀪𑀢𑁆𑀢𑀸𑀤𑀓𑁄 𑀘 𑀳𑁄𑀢𑀺 𑀑𑀓𑀸𑀲𑀨𑀭𑀡𑁄 𑀘 𑀫𑀜𑁆𑀘𑀧𑀻𑀞𑀫𑀤𑁆𑀤𑀦𑁄 𑀘 𑀲𑀮𑀸𑀓𑀕𑁆𑀕𑀸𑀳𑀻 𑀘, 𑀪𑀺𑀓𑁆𑀔𑀼𑀢𑁆𑀯𑁂𑀯 𑀲𑀗𑁆𑀔𑀁 𑀕𑀘𑁆𑀙𑀢𑀻”𑀢𑀺𑁇

---

768. 𑀅𑀝𑁆𑀞𑀫𑀁𑁇



[Go to previous page (3.4.7 Appaṃsupatisutta)](/tipitaka/16A5/3/3.4/3.4.7.md) / [Go to parent page (3.4 Rājavagga)](/tipitaka/16A5/3/3.4.md) / [Go to next page (3.4.9 Akkhamasutta)](/tipitaka/16A5/3/3.4/3.4.9.md)


