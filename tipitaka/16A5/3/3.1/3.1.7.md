---
title: 3.1.7 Sīlasutta
path: /tipitaka/16A5/3/3.1/3.1.7
ref: 275907
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 3 Tatiyapaṇṇāsaka
    link: /tipitaka/16A5/3
  - name: 3.1 Phāsuvihāravagga
    link: /tipitaka/16A5/3/3.1
prevL: /tipitaka/16A5/3/3.1/3.1.6
upL: /tipitaka/16A5/3/3.1
nextL: /tipitaka/16A5/3/3.1/3.1.8
---

# 3.1.7 Sīlasutta

### Tatiyapaṇṇāsaka

### Phāsuvihāravagga

### Sīlasutta

(107.)

649. “Pañcahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.

650. Katamehi pañcahi? Idha, bhikkhave, bhikkhu sīlasampanno hoti, samādhisampanno hoti, paññāsampanno hoti, vimuttisampanno hoti, vimuttiñāṇadassanasampanno hoti.

651. Imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā”ti.

===

652. Sattamaṃ.




