
[Home](/) / [16A5 Pañcakanipātapāḷi](../../../16A5.md) / [3 Tatiyapaṇṇāsaka](../../3.md) / [3.1 Phāsuvihāravagga](../3.1.md)

# 3.1.8 Asekhasutta

* Tatiyapaṇṇāsaka

* Phāsuvihāravagga

* Asekhasutta

(108.)

653\. “Pañcahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo…pe…  anuttaraṃ puññakkhettaṃ lokassa.

654\. Katamehi, pañcahi? Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena samannāgato hoti, asekhena paññākkhandhena samannāgato hoti, asekhena vimuttikkhandhena samannāgato hoti, asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgato bhikkhu āhuneyyo hoti…pe…  anuttaraṃ puññakkhettaṃ lokassā”ti.

---

655\. Aṭṭhamaṃ.



[Go to previous page (3.1.7 Sīlasutta)](3.1.7.md) / [Go to parent page (3.1 Phāsuvihāravagga)](../3.1.md) / [Go to next page (3.1.9 Cātuddisasutta)](3.1.9.md)


