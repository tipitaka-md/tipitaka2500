---
title: 6.3.1 Bhikkhusutta
path: /tipitaka/16A5/6/6.3/6.3.1
ref: 276062
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 6 Chaṭṭhapaṇṇāsaka
    link: /tipitaka/16A5/6
  - name: 6.3 Sikkhāpadapeyyāla
    link: /tipitaka/16A5/6/6.3
prevL: /tipitaka/16A5/6/6.3
upL: /tipitaka/16A5/6/6.3
nextL: /tipitaka/16A5/6/6.3/6.3.2--7
---

# 6.3.1 Bhikkhusutta

### Chaṭṭhapaṇṇāsaka

### Sikkhāpadapeyyāla

### Bhikkhusutta

(286.)

1395. “Pañcahi, bhikkhave, dhammehi samannāgato bhikkhu yathābhataṃ nikkhitto evaṃ niraye. Katamehi pañcahi? Pāṇātipātī hoti, adinnādāyī hoti, abrahmacārī hoti, musāvādī hoti, surāmerayamajjapamādaṭṭhāyī hoti. Imehi kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ niraye.

1396. Pañcahi, bhikkhave, dhammehi samannāgato bhikkhu yathābhataṃ nikkhitto evaṃ sagge. Katamehi pañcahi? Pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti. Imehi kho, bhikkhave, pañcahi dhammehi samannāgato bhikkhu yathābhataṃ nikkhitto evaṃ sagge”ti.

===

1397. Paṭhamaṃ.




