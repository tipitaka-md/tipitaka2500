---
title: 6.1.1 Upasampādetabbasutta
path: /tipitaka/16A5/6/6.1/6.1.1
ref: 276051
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 6 Chaṭṭhapaṇṇāsaka
    link: /tipitaka/16A5/6
  - name: 6.1 Upasampadāvagga
    link: /tipitaka/16A5/6/6.1
prevL: /tipitaka/16A5/6/6.1
upL: /tipitaka/16A5/6/6.1
nextL: /tipitaka/16A5/6/6.1/6.1.2
---

# 6.1.1 Upasampādetabbasutta

### Chaṭṭhapaṇṇāsaka

### Upasampadāvagga

### Upasampādetabbasutta

(251.)

1351. “Pañcahi, bhikkhave, dhammehi samannāgatena bhikkhunā upasampādetabbaṃ. Katamehi pañcahi? Idha, bhikkhave, bhikkhu asekhena sīlakkhandhena samannāgato hoti; asekhena samādhikkhandhena samannāgato hoti; asekhena paññākkhandhena samannāgato hoti; asekhena vimuttikkhandhena samannāgato hoti; asekhena vimuttiñāṇadassanakkhandhena samannāgato hoti. Imehi kho, bhikkhave, pañcahi dhammehi samannāgatena bhikkhunā upasampādetabban”ti.

===

1352. Paṭhamaṃ.




