
[Home](/) / [16A5 Pañcakanipātapāḷi](../...md) / [6 Chaṭṭhapaṇṇāsaka](...md) / [6.1 Upasampadāvagga](../16A5/6/6.1.md)

# 6.1.6 Paṭhamajhānasutta

* Chaṭṭhapaṇṇāsaka

* Upasampadāvagga

* Paṭhamajhānasutta

(256.)

1361\. “Pañcime, bhikkhave, dhamme appahāya abhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Ime kho, bhikkhave, pañca dhamme appahāya abhabbo paṭhamaṃ jhānaṃ upasampajja viharituṃ.

1362\. Pañcime, bhikkhave, dhamme pahāya bhabbo paṭhamaṃ jhānaṃ upasampajja viharituṃ. Katame pañca? Āvāsamacchariyaṃ, kulamacchariyaṃ, lābhamacchariyaṃ, vaṇṇamacchariyaṃ, dhammamacchariyaṃ. Ime kho, bhikkhave, pañca dhamme pahāya bhabbo paṭhamaṃ jhānaṃ upasampajja viharitun”ti.

---

1363\. Chaṭṭhaṃ.



[Go to previous page (6.1.5 Macchariyappahānasutta)](6.1.5.md) / [Go to parent page (6.1 Upasampadāvagga)](../16A5/6/6.1.md) / [Go to next page (6.1.7--13 Dutiyajhānasuttādisattaka)](6.1.7--13.md)


