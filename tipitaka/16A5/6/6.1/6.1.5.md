---
title: 6.1.5 Macchariyappahānasutta
path: /tipitaka/16A5/6/6.1/6.1.5
ref: 276055
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 6 Chaṭṭhapaṇṇāsaka
    link: /tipitaka/16A5/6
  - name: 6.1 Upasampadāvagga
    link: /tipitaka/16A5/6/6.1
prevL: /tipitaka/16A5/6/6.1/6.1.4
upL: /tipitaka/16A5/6/6.1
nextL: /tipitaka/16A5/6/6.1/6.1.6
---

# 6.1.5 Macchariyappahānasutta

### Chaṭṭhapaṇṇāsaka

### Upasampadāvagga

### Macchariyappahānasutta

(255.)

1359. “Pañcannaṃ, bhikkhave, macchariyānaṃ pahānāya samucchedāya brahmacariyaṃ vussati. Katamesaṃ pañcannaṃ? Āvāsamacchariyassa pahānāya samucchedāya brahmacariyaṃ vussati; kulamacchariyassa…  lābhamacchariyassa…  vaṇṇamacchariyassa…  dhammamacchariyassa pahānāya samucchedāya brahmacariyaṃ vussati. Imesaṃ kho, bhikkhave, pañcannaṃ macchariyānaṃ pahānāya samucchedāya brahmacariyaṃ vussatī”ti.

===

1360. Pañcamaṃ.




