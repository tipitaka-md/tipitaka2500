---
title: 6.2.1 Bhattuddesakasutta
path: /tipitaka/16A5/6/6.2/6.2.1
ref: 276060
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 6 Chaṭṭhapaṇṇāsaka
    link: /tipitaka/16A5/6
  - name: 6.2 Sammutipeyyāla
    link: /tipitaka/16A5/6/6.2
prevL: /tipitaka/16A5/6/6.2
upL: /tipitaka/16A5/6/6.2
nextL: /tipitaka/16A5/6/6.2/6.2.2--14
---

# 6.2.1 Bhattuddesakasutta

### Chaṭṭhapaṇṇāsaka

### Sammutipeyyāla

### Bhattuddesakasutta

(272.)

1374. “Pañcahi, bhikkhave, dhammehi samannāgato bhattuddesako na sammannitabbo. Katamehi pañcahi? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati, uddiṭṭhānuddiṭṭhaṃ na jānāti. Imehi kho, bhikkhave, pañcahi dhammehi samannāgato bhattuddesako na sammannitabbo.

1375. Pañcahi, bhikkhave, dhammehi samannāgato bhattuddesako sammannitabbo. Katamehi pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, uddiṭṭhānuddiṭṭhaṃ jānāti. Imehi kho, bhikkhave, pañcahi dhammehi samannāgato bhattuddesako sammannitabboti.

1376. Pañcahi, bhikkhave, dhammehi samannāgato bhattuddesako sammato na pesetabbo…pe…  sammato pesetabbo…  bālo veditabbo…  paṇḍito veditabbo…  khataṃ upahataṃ attānaṃ pariharati…  akkhataṃ anupahataṃ attānaṃ pariharati…  yathābhataṃ nikkhitto evaṃ niraye…  yathābhataṃ nikkhitto evaṃ sagge. Katamehi pañcahi? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati, uddiṭṭhānuddiṭṭhaṃ jānāti. Imehi kho, bhikkhave, pañcahi dhammehi samannāgato bhattuddesako yathābhataṃ nikkhitto evaṃ sagge”ti.

===

1377. Paṭhamaṃ.




