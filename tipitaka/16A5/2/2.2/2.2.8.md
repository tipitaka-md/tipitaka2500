
[Home](/) / [16A5 Pañcakanipātapāḷi](/tipitaka/16A5.md) / [2 Dutiyapaṇṇāsaka](/tipitaka/16A5/2.md) / [2.2 Saññāvagga](/tipitaka/16A5/2/2.2.md)

# 𑁨𑁇𑁨𑁇𑁮 𑀤𑀼𑀢𑀺𑀬𑁃𑀤𑁆𑀥𑀺𑀧𑀸𑀤𑀲𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀲𑀜𑁆𑀜𑀸𑀯𑀕𑁆𑀕

### 𑀤𑀼𑀢𑀺𑀬𑁃𑀤𑁆𑀥𑀺𑀧𑀸𑀤𑀲𑀼𑀢𑁆𑀢

(68.)

416. “𑀧𑀼𑀩𑁆𑀩𑁂𑀯𑀸𑀳𑀁, 𑀪𑀺𑀓𑁆𑀔𑀯𑁂, 𑀲𑀫𑁆𑀩𑁄𑀥𑀸 𑀅𑀦𑀪𑀺𑀲𑀫𑁆𑀩𑀼𑀤𑁆𑀥𑁄 𑀩𑁄𑀥𑀺𑀲𑀢𑁆𑀢𑁄𑀯 𑀲𑀫𑀸𑀦𑁄 𑀧𑀜𑁆𑀘 𑀥𑀫𑁆𑀫𑁂 𑀪𑀸𑀯𑁂𑀲𑀺𑀁, 𑀧𑀜𑁆𑀘 𑀥𑀫𑁆𑀫𑁂 𑀩𑀳𑀼𑀮𑀻𑀓𑀸𑀲𑀺𑀁𑁇 𑀓𑀢𑀫𑁂 𑀧𑀜𑁆𑀘? 𑀙𑀦𑁆𑀤𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀲𑀺𑀁, 𑀯𑀻𑀭𑀺𑀬𑀲𑀫𑀸𑀥𑀺…  𑀘𑀺𑀢𑁆𑀢𑀲𑀫𑀸𑀥𑀺…  𑀯𑀻𑀫𑀁𑀲𑀸𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀲𑀺𑀁, 𑀉𑀲𑁆𑀲𑁄𑀍𑀳𑀺𑀜𑁆𑀜𑁂𑀯 𑀧𑀜𑁆𑀘𑀫𑀺𑀁𑁇 𑀲𑁄 𑀔𑁄 𑀅𑀳𑀁, 𑀪𑀺𑀓𑁆𑀔𑀯𑁂, 𑀇𑀫𑁂𑀲𑀁 𑀉𑀲𑁆𑀲𑁄𑀍𑀳𑀺𑀧𑀜𑁆𑀘𑀫𑀸𑀦𑀁 𑀥𑀫𑁆𑀫𑀸𑀦𑀁 𑀪𑀸𑀯𑀺𑀢𑀢𑁆𑀢𑀸 𑀩𑀳𑀼𑀮𑀻𑀓𑀢𑀢𑁆𑀢𑀸 𑀬𑀲𑁆𑀲 𑀬𑀲𑁆𑀲 𑀅𑀪𑀺𑀜𑁆𑀜𑀸𑀲𑀘𑁆𑀙𑀺𑀓𑀭𑀡𑀻𑀬𑀲𑁆𑀲 𑀥𑀫𑁆𑀫𑀲𑁆𑀲 𑀘𑀺𑀢𑁆𑀢𑀁 𑀅𑀪𑀺𑀦𑀺𑀦𑁆𑀦𑀸𑀫𑁂𑀲𑀺𑀁 𑀅𑀪𑀺𑀜𑁆𑀜𑀸𑀲𑀘𑁆𑀙𑀺𑀓𑀺𑀭𑀺𑀬𑀸𑀬, 𑀢𑀢𑁆𑀭 𑀢𑀢𑁆𑀭𑁂𑀯 𑀲𑀓𑁆𑀔𑀺𑀪𑀩𑁆𑀩𑀢𑀁 𑀧𑀸𑀧𑀼𑀡𑀺𑀁 𑀲𑀢𑀺 𑀲𑀢𑀺 𑀆𑀬𑀢𑀦𑁂𑁇

417. 𑀲𑁄 𑀲𑀘𑁂 𑀆𑀓𑀗𑁆𑀔𑀺𑀁—  ‘𑀅𑀦𑁂𑀓𑀯𑀺𑀳𑀺𑀢𑀁 𑀇𑀤𑁆𑀥𑀺𑀯𑀺𑀥𑀁 𑀧𑀘𑁆𑀘𑀦𑀼𑀪𑀯𑁂𑀬𑁆𑀬𑀁…𑀧𑁂…  𑀬𑀸𑀯 𑀩𑁆𑀭𑀳𑁆𑀫𑀮𑁄𑀓𑀸𑀧𑀺 𑀓𑀸𑀬𑁂𑀦 𑀯𑀲𑀁 𑀯𑀢𑁆𑀢𑁂𑀬𑁆𑀬𑀦𑁆’𑀢𑀺, 𑀢𑀢𑁆𑀭 𑀢𑀢𑁆𑀭𑁂𑀯 𑀲𑀓𑁆𑀔𑀺𑀪𑀩𑁆𑀩𑀢𑀁 𑀧𑀸𑀧𑀼𑀡𑀺𑀁 𑀲𑀢𑀺 𑀲𑀢𑀺 𑀆𑀬𑀢𑀦𑁂𑁇

418. 𑀲𑁄 𑀲𑀘𑁂 𑀆𑀓𑀗𑁆𑀔𑀺𑀁…𑀧𑁂…  ‘𑀆𑀲𑀯𑀸𑀦𑀁 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑁂𑀬𑁆𑀬𑀦𑁆’𑀢𑀺, 𑀢𑀢𑁆𑀭 𑀢𑀢𑁆𑀭𑁂𑀯 𑀲𑀓𑁆𑀔𑀺𑀪𑀩𑁆𑀩𑀢𑀁 𑀧𑀸𑀧𑀼𑀡𑀺𑀁 𑀲𑀢𑀺 𑀲𑀢𑀺 𑀆𑀬𑀢𑀦𑁂”𑀢𑀺𑁇

---

419. 𑀅𑀝𑁆𑀞𑀫𑀁𑁇



[Go to previous page (2.2.7 Paṭhamaiddhipādasutta)](/tipitaka/16A5/2/2.2/2.2.7.md) / [Go to parent page (2.2 Saññāvagga)](/tipitaka/16A5/2/2.2.md) / [Go to next page (2.2.9 Nibbidāsutta)](/tipitaka/16A5/2/2.2/2.2.9.md)


