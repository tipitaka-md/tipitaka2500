---
title: 2.2.9 Nibbidāsutta
path: /tipitaka/16A5/2/2.2/2.2.9
ref: 275869
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 2 Dutiyapaṇṇāsaka
    link: /tipitaka/16A5/2
  - name: 2.2 Saññāvagga
    link: /tipitaka/16A5/2/2.2
prevL: /tipitaka/16A5/2/2.2/2.2.8
upL: /tipitaka/16A5/2/2.2
nextL: /tipitaka/16A5/2/2.2/2.2.10
---

# 2.2.9 Nibbidāsutta

### Dutiyapaṇṇāsaka

### Saññāvagga

### Nibbidāsutta

(69.)

420. “Pañcime, bhikkhave, dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti.

421. Katame pañca? Idha, bhikkhave, bhikkhu asubhānupassī kāye viharati, āhāre paṭikūlasaññī, sabbaloke anabhiratasaññī, sabbasaṅkhāresu aniccānupassī, maraṇasaññā kho panassa ajjhattaṃ sūpaṭṭhitā hoti. Ime kho, bhikkhave, pañca dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī”ti.

===

422. Navamaṃ.




