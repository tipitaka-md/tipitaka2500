---
title: 2.2.7 Paṭhamaiddhipādasutta
path: /tipitaka/16A5/2/2.2/2.2.7
ref: 275867
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 2 Dutiyapaṇṇāsaka
    link: /tipitaka/16A5/2
  - name: 2.2 Saññāvagga
    link: /tipitaka/16A5/2/2.2
prevL: /tipitaka/16A5/2/2.2/2.2.6
upL: /tipitaka/16A5/2/2.2
nextL: /tipitaka/16A5/2/2.2/2.2.8
---

# 2.2.7 Paṭhamaiddhipādasutta

### Dutiyapaṇṇāsaka

### Saññāvagga

### Paṭhamaiddhipādasutta

(67.)

413. “Yo hi koci, bhikkhave, bhikkhu vā bhikkhunī vā pañca dhamme bhāveti, pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā.

414. Katame pañca? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi…pe…  cittasamādhi…  vīmaṃsāsamādhipadhānasaṅkhārasamannāgataṃ iddhipādaṃ bhāveti, ussoḷhiññeva pañcamiṃ. Yo hi koci, bhikkhave, bhikkhu vā bhikkhunī vā ime pañca dhamme bhāveti, ime pañca dhamme bahulīkaroti, tassa dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti.

===

415. Sattamaṃ.




