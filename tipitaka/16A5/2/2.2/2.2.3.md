
[Home](/) / [16A5 Pañcakanipātapāḷi](../../../16A5.md) / [2 Dutiyapaṇṇāsaka](../../2.md) / [2.2 Saññāvagga](../2.2.md)

# 2.2.3 Paṭhamavaḍḍhisutta

### Dutiyapaṇṇāsaka

### Saññāvagga

### Paṭhamavaḍḍhisutta

(63.)

403. “Pañcahi, bhikkhave, vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassa. Katamāhi pañcahi? Saddhāya vaḍḍhati, sīlena vaḍḍhati, sutena vaḍḍhati, cāgena vaḍḍhati, paññāya vaḍḍhati—  imāhi kho, bhikkhave, pañcahi vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī ca kāyassā”ti.

404. _“Saddhāya sīlena ca yo pavaḍḍhati,_  
_Paññāya cāgena sutena cūbhayaṃ;_  
_So tādiso sappuriso vicakkhaṇo,_  
_Ādīyatī sāramidheva attano”ti._  


---

405. Tatiyaṃ.



[Go to previous page (2.2.2 Dutiyasaññāsutta)](2.2.2.md) / [Go to parent page (2.2 Saññāvagga)](../2.2.md) / [Go to next page (2.2.4 Dutiyavaḍḍhisutta)](2.2.4.md)


