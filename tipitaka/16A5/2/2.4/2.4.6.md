---
title: 2.4.6 Paṭisambhidāpattasutta
path: /tipitaka/16A5/2/2.4/2.4.6
ref: 275886
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 2 Dutiyapaṇṇāsaka
    link: /tipitaka/16A5/2
  - name: 2.4 Theravagga
    link: /tipitaka/16A5/2/2.4
prevL: /tipitaka/16A5/2/2.4/2.4.5
upL: /tipitaka/16A5/2/2.4
nextL: /tipitaka/16A5/2/2.4/2.4.7
---

# 2.4.6 Paṭisambhidāpattasutta

### Dutiyapaṇṇāsaka

### Theravagga

### Paṭisambhidāpattasutta

(86.)

547. “Pañcahi, bhikkhave, dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo ca. Katamehi pañcahi? Atthapaṭisambhidāpatto hoti, dhammapaṭisambhidāpatto hoti, niruttipaṭisambhidāpatto hoti, paṭibhānapaṭisambhidāpatto hoti, yāni tāni sabrahmacārīnaṃ uccāvacāni kiṃkaraṇīyāni tattha dakkho hoti analaso tatrupāyāya vīmaṃsāya samannāgato alaṃ kātuṃ alaṃ saṃvidhātuṃ—  imehi kho, bhikkhave, pañcahi dhammehi samannāgato thero bhikkhu sabrahmacārīnaṃ piyo ca hoti manāpo ca garu ca bhāvanīyo cā”ti.

===

548. Chaṭṭhaṃ.




