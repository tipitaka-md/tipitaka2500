---
title: 2.1.2 Akusalarāsisutta
path: /tipitaka/16A5/2/2.1/2.1.2
ref: 275852
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 2 Dutiyapaṇṇāsaka
    link: /tipitaka/16A5/2
  - name: 2.1 Nīvaraṇavagga
    link: /tipitaka/16A5/2/2.1
prevL: /tipitaka/16A5/2/2.1/2.1.1
upL: /tipitaka/16A5/2/2.1
nextL: /tipitaka/16A5/2/2.1/2.1.3
---

# 2.1.2 Akusalarāsisutta

### Dutiyapaṇṇāsaka

### Nīvaraṇavagga

### Akusalarāsisutta

(52.)

326. “Akusalarāsīti, bhikkhave, vadamāno pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi yadidaṃ pañca nīvaraṇā. Katame pañca? Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ. Akusalarāsīti, bhikkhave, vadamāno ime pañca nīvaraṇe sammā vadamāno vadeyya. Kevalo hāyaṃ, bhikkhave, akusalarāsi yadidaṃ pañca nīvaraṇā”ti.

===

327. Dutiyaṃ.




