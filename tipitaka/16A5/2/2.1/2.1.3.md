
[Home](/) / [16A5 Pañcakanipātapāḷi](/tipitaka/16A5.md) / [2 Dutiyapaṇṇāsaka](/tipitaka/16A5/2.md) / [2.1 Nīvaraṇavagga](/tipitaka/16A5/2/2.1.md)

# 2.1.3 Padhāniyaṅgasutta

### Dutiyapaṇṇāsaka

### Nīvaraṇavagga

### Padhāniyaṅgasutta

(53.)

328\. “Pañcimāni, bhikkhave, padhāniyaṅgāni. Katamāni pañca? Idha, bhikkhave, bhikkhu saddho hoti, saddahati tathāgatassa bodhiṃ—  ‘itipi so bhagavā arahaṃ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṃ buddho bhagavā’ti. Appābādho hoti appātaṅko; samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya; asaṭho hoti amāyāvī; yathābhūtaṃ attānaṃ āvikattā satthari vā viññūsu vā sabrahmacārīsu; āraddhavīriyo viharati akusalānaṃ dhammānaṃ pahānāya kusalānaṃ dhammānaṃ upasampadāya, thāmavā daḷhaparakkamo anikkhittadhuro kusalesu dhammesu; paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. Imāni kho, bhikkhave, pañca padhāniyaṅgānī”ti.

---

329\. Tatiyaṃ.



[Go to previous page (2.1.2 Akusalarāsisutta)](/tipitaka/16A5/2/2.1/2.1.2.md) / [Go to parent page (2.1 Nīvaraṇavagga)](/tipitaka/16A5/2/2.1.md) / [Go to next page (2.1.4 Samayasutta)](/tipitaka/16A5/2/2.1/2.1.4.md)


