
[Home](/) / [16A5 Pañcakanipātapāḷi](../../../16A5.md) / [2 Dutiyapaṇṇāsaka](../../2.md) / [2.5 Kakudhavagga](../2.5.md)

# 2.5.6 Sutadharasutta

* Dutiyapaṇṇāsaka

* Kakudhavagga

* Sutadharasutta

(96.)

583\. “Pañcahi, bhikkhave, dhammehi samannāgato bhikkhu ānāpānassatiṃ āsevanto nacirasseva akuppaṃ paṭivijjhati. Katamehi pañcahi? Idha, bhikkhave, bhikkhu appaṭṭho hoti appakicco subharo susantoso jīvitaparikkhāresu; appāhāro hoti anodarikattaṃ anuyutto; appamiddho hoti jāgariyaṃ anuyutto; bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṃ sabyañjanaṃ kevalaparipuṇṇaṃ parisuddhaṃ brahmacariyaṃ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā; yathāvimuttaṃ cittaṃ paccavekkhati. Imehi kho, bhikkhave, pañcahi dhammehi samannāgato bhikkhu ānāpānassatiṃ āsevanto nacirasseva akuppaṃ paṭivijjhatī”ti.

---

584\. Chaṭṭhaṃ.



[Go to previous page (2.5.5 Akuppasutta)](2.5.5.md) / [Go to parent page (2.5 Kakudhavagga)](../2.5.md) / [Go to next page (2.5.7 Kathāsutta)](2.5.7.md)


