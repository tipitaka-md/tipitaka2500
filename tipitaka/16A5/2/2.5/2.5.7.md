
[Home](/) / [16A5 Pañcakanipātapāḷi](../../../16A5.md) / [2 Dutiyapaṇṇāsaka](../../2.md) / [2.5 Kakudhavagga](../2.5.md)

# 2.5.7 Kathāsutta

* Dutiyapaṇṇāsaka

* Kakudhavagga

* Kathāsutta

(97.)

585\. “Pañcahi, bhikkhave, dhammehi samannāgato bhikkhu ānāpānassatiṃ bhāvento nacirasseva akuppaṃ paṭivijjhati. Katamehi pañcahi? Idha, bhikkhave, bhikkhu appaṭṭho hoti appakicco subharo susantoso jīvitaparikkhāresu; appāhāro hoti anodarikattaṃ anuyutto; appamiddho hoti jāgariyaṃ anuyutto; yāyaṃ kathā ābhisallekhikā cetovivaraṇasappāyā, seyyathidaṃ—  appicchakathā…pe…  vimuttiñāṇadassanakathā, evarūpiyā kathāya nikāmalābhī hoti akicchalābhī akasiralābhī; yathāvimuttaṃ cittaṃ paccavekkhati. Imehi kho, bhikkhave, pañcahi dhammehi samannāgato bhikkhu ānāpānassatiṃ bhāvento nacirasseva akuppaṃ paṭivijjhatī”ti.

---

586\. Sattamaṃ.



[Go to previous page (2.5.6 Sutadharasutta)](2.5.6.md) / [Go to parent page (2.5 Kakudhavagga)](../2.5.md) / [Go to next page (2.5.8 Āraññakasutta)](2.5.8.md)


