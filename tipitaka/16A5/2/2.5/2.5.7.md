---
title: 2.5.7 Kathāsutta
path: /tipitaka/16A5/2/2.5/2.5.7
ref: 275897
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 2 Dutiyapaṇṇāsaka
    link: /tipitaka/16A5/2
  - name: 2.5 Kakudhavagga
    link: /tipitaka/16A5/2/2.5
prevL: /tipitaka/16A5/2/2.5/2.5.6
upL: /tipitaka/16A5/2/2.5
nextL: /tipitaka/16A5/2/2.5/2.5.8
---

# 2.5.7 Kathāsutta

### Dutiyapaṇṇāsaka

### Kakudhavagga

### Kathāsutta

(97.)

585. “Pañcahi, bhikkhave, dhammehi samannāgato bhikkhu ānāpānassatiṃ bhāvento nacirasseva akuppaṃ paṭivijjhati. Katamehi pañcahi? Idha, bhikkhave, bhikkhu appaṭṭho hoti appakicco subharo susantoso jīvitaparikkhāresu; appāhāro hoti anodarikattaṃ anuyutto; appamiddho hoti jāgariyaṃ anuyutto; yāyaṃ kathā ābhisallekhikā cetovivaraṇasappāyā, seyyathidaṃ—  appicchakathā…pe…  vimuttiñāṇadassanakathā, evarūpiyā kathāya nikāmalābhī hoti akicchalābhī akasiralābhī; yathāvimuttaṃ cittaṃ paccavekkhati. Imehi kho, bhikkhave, pañcahi dhammehi samannāgato bhikkhu ānāpānassatiṃ bhāvento nacirasseva akuppaṃ paṭivijjhatī”ti.

===

586. Sattamaṃ.




