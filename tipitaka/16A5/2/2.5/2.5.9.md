
[Home](/) / [16A5 Pañcakanipātapāḷi](../...md) / [2 Dutiyapaṇṇāsaka](...md) / [2.5 Kakudhavagga](../16A5/2/2.5.md)

# 𑁨𑁇𑁫𑁇𑁯 𑀲𑀻𑀳𑀲𑀼𑀢𑁆𑀢

* 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

* 𑀓𑀓𑀼𑀥𑀯𑀕𑁆𑀕

* 𑀲𑀻𑀳𑀲𑀼𑀢𑁆𑀢

(99.)

589\. “𑀲𑀻𑀳𑁄, 𑀪𑀺𑀓𑁆𑀔𑀯𑁂, 𑀫𑀺𑀕𑀭𑀸𑀚𑀸 𑀲𑀸𑀬𑀦𑁆𑀳𑀲𑀫𑀬𑀁 𑀆𑀲𑀬𑀸 𑀦𑀺𑀓𑁆𑀔𑀫𑀢𑀺; 𑀆𑀲𑀬𑀸 𑀦𑀺𑀓𑁆𑀔𑀫𑀺𑀢𑁆𑀯𑀸 𑀯𑀺𑀚𑀫𑁆𑀪𑀢𑀺; 𑀯𑀺𑀚𑀫𑁆𑀪𑀺𑀢𑁆𑀯𑀸 𑀲𑀫𑀦𑁆𑀢𑀸 𑀘𑀢𑀼𑀤𑁆𑀤𑀺𑀲𑀁 𑀅𑀦𑀼𑀯𑀺𑀮𑁄𑀓𑁂𑀢𑀺; 𑀲𑀫𑀦𑁆𑀢𑀸 𑀘𑀢𑀼𑀤𑁆𑀤𑀺𑀲𑀁 𑀅𑀦𑀼𑀯𑀺𑀮𑁄𑀓𑁂𑀢𑁆𑀯𑀸 𑀢𑀺𑀓𑁆𑀔𑀢𑁆𑀢𑀼𑀁 𑀲𑀻𑀳𑀦𑀸𑀤𑀁 𑀦𑀤𑀢𑀺; 𑀢𑀺𑀓𑁆𑀔𑀢𑁆𑀢𑀼𑀁 𑀲𑀻𑀳𑀦𑀸𑀤𑀁 𑀦𑀤𑀺𑀢𑁆𑀯𑀸 𑀕𑁄𑀘𑀭𑀸𑀬 𑀧𑀓𑁆𑀓𑀫𑀢𑀺𑁇 𑀲𑁄 𑀳𑀢𑁆𑀣𑀺𑀲𑁆𑀲 𑀘𑁂𑀧𑀺 𑀧𑀳𑀸𑀭𑀁 𑀤𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀧𑀳𑀸𑀭𑀁 𑀤𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀫𑀳𑀺𑀁𑀲𑀲𑁆𑀲 𑀘𑁂𑀧𑀺 𑀧𑀳𑀸𑀭𑀁 𑀤𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀧𑀳𑀸𑀭𑀁 𑀤𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀕𑀯𑀲𑁆𑀲 𑀘𑁂𑀧𑀺 𑀧𑀳𑀸𑀭𑀁 𑀤𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀧𑀳𑀸𑀭𑀁 𑀤𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀤𑀻𑀧𑀺𑀲𑁆𑀲 𑀘𑁂𑀧𑀺 𑀧𑀳𑀸𑀭𑀁 𑀤𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀧𑀳𑀸𑀭𑀁 𑀤𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀔𑀼𑀤𑁆𑀤𑀓𑀸𑀦𑀜𑁆𑀘𑁂𑀧𑀺 𑀧𑀸𑀡𑀸𑀦𑀁 𑀧𑀳𑀸𑀭𑀁 𑀤𑁂𑀢𑀺 𑀅𑀦𑁆𑀢𑀫𑀲𑁄 𑀲𑀲𑀩𑀺𑀍𑀆𑀭𑀸𑀦𑀫𑁆𑀧𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀧𑀳𑀸𑀭𑀁 𑀤𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? ‘𑀫𑀸 𑀫𑁂 𑀬𑁄𑀕𑁆𑀕𑀧𑀣𑁄 𑀦𑀲𑁆𑀲𑀸’𑀢𑀺𑁇

590\. 𑀲𑀻𑀳𑁄𑀢𑀺 𑀔𑁄, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑀲𑁆𑀲𑁂𑀢𑀁 𑀅𑀥𑀺𑀯𑀘𑀦𑀁 𑀅𑀭𑀳𑀢𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑁆𑀲𑁇 𑀬𑀁 𑀔𑁄, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀧𑀭𑀺𑀲𑀸𑀬 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀇𑀤𑀫𑀲𑁆𑀲 𑀳𑁄𑀢𑀺 𑀲𑀻𑀳𑀦𑀸𑀤𑀲𑁆𑀫𑀺𑀁𑁇 𑀪𑀺𑀓𑁆𑀔𑀽𑀦𑀜𑁆𑀘𑁂𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀪𑀺𑀓𑁆𑀔𑀼𑀦𑀻𑀦𑀜𑁆𑀘𑁂𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀉𑀧𑀸𑀲𑀓𑀸𑀦𑀜𑁆𑀘𑁂𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀉𑀧𑀸𑀲𑀺𑀓𑀸𑀦𑀜𑁆𑀘𑁂𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁; 𑀧𑀼𑀣𑀼𑀚𑁆𑀚𑀦𑀸𑀦𑀜𑁆𑀘𑁂𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺 𑀅𑀦𑁆𑀢𑀫𑀲𑁄 𑀅𑀦𑁆𑀦𑀪𑀸𑀭𑀦𑁂𑀲𑀸𑀤𑀸𑀦𑀫𑁆𑀧𑀺, 𑀲𑀓𑁆𑀓𑀘𑁆𑀘𑀜𑁆𑀜𑁂𑀯 𑀢𑀣𑀸𑀕𑀢𑁄 𑀥𑀫𑁆𑀫𑀁 𑀤𑁂𑀲𑁂𑀢𑀺, 𑀦𑁄 𑀅𑀲𑀓𑁆𑀓𑀘𑁆𑀘𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀥𑀫𑁆𑀫𑀕𑀭𑀼, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀥𑀫𑁆𑀫𑀕𑀸𑀭𑀯𑁄”𑀢𑀺𑁇

---

591\. 𑀦𑀯𑀫𑀁𑁇



[Go to previous page (2.5.8 Āraññakasutta)](2.5.8.md) / [Go to parent page (2.5 Kakudhavagga)](../16A5/2/2.5.md) / [Go to next page (2.5.10 Kakudhatherasutta)](2.5.10.md)


