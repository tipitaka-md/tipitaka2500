
[Home](/) / [16A5 Pañcakanipātapāḷi](../../../16A5.md) / [5 Pañcamapaṇṇāsaka](../../5.md) / [5.3 Dīghacārikavagga](../5.3.md)

# 5.3.6 Dutiyakulūpakasutta

* Pañcamapaṇṇāsaka

* Dīghacārikavagga

* Dutiyakulūpakasutta

(226.)

1272\. “Pañcime, bhikkhave, ādīnavā kulūpakassa bhikkhuno ativelaṃ kulesu saṃsaṭṭhassa viharato. Katame pañca? Mātugāmassa abhiṇhadassanaṃ, dassane sati saṃsaggo, saṃsagge sati vissāso, vissāse sati otāro, otiṇṇacittassetaṃ pāṭikaṅkhaṃ—  ‘anabhirato vā brahmacariyaṃ carissati aññataraṃ vā saṃkiliṭṭhaṃ āpattiṃ āpajjissati sikkhaṃ vā paccakkhāya hīnāyāvattissati’. Ime kho, bhikkhave, pañca ādīnavā kulūpakassa bhikkhuno ativelaṃ kulesu saṃsaṭṭhassa viharato”ti.

---

1273\. Chaṭṭhaṃ.



[Go to previous page (5.3.5 Paṭhamakulūpakasutta)](5.3.5.md) / [Go to parent page (5.3 Dīghacārikavagga)](../5.3.md) / [Go to next page (5.3.7 Bhogasutta)](5.3.7.md)


