---
title: 5.3.6 Dutiyakulūpakasutta
path: /tipitaka/16A5/5/5.3/5.3.6
ref: 276026
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.3 Dīghacārikavagga
    link: /tipitaka/16A5/5/5.3
prevL: /tipitaka/16A5/5/5.3/5.3.5
upL: /tipitaka/16A5/5/5.3
nextL: /tipitaka/16A5/5/5.3/5.3.7
---

# 5.3.6 Dutiyakulūpakasutta

### Pañcamapaṇṇāsaka

### Dīghacārikavagga

### Dutiyakulūpakasutta

(226.)

1272. “Pañcime, bhikkhave, ādīnavā kulūpakassa bhikkhuno ativelaṃ kulesu saṃsaṭṭhassa viharato. Katame pañca? Mātugāmassa abhiṇhadassanaṃ, dassane sati saṃsaggo, saṃsagge sati vissāso, vissāse sati otāro, otiṇṇacittassetaṃ pāṭikaṅkhaṃ—  ‘anabhirato vā brahmacariyaṃ carissati aññataraṃ vā saṃkiliṭṭhaṃ āpattiṃ āpajjissati sikkhaṃ vā paccakkhāya hīnāyāvattissati’. Ime kho, bhikkhave, pañca ādīnavā kulūpakassa bhikkhuno ativelaṃ kulesu saṃsaṭṭhassa viharato”ti.

===

1273. Chaṭṭhaṃ.




