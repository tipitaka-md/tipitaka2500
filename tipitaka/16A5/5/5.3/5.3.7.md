
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.3 Dīghacārikavagga](/tipitaka/16A5/5/5.3.md)

# 𑁫𑁇𑁩𑁇𑁭 𑀪𑁄𑀕𑀲𑀼𑀢𑁆𑀢

### 𑀧𑀜𑁆𑀘𑀫𑀧𑀡𑁆𑀡𑀸𑀲𑀓

### 𑀤𑀻𑀖𑀘𑀸𑀭𑀺𑀓𑀯𑀕𑁆𑀕

### 𑀪𑁄𑀕𑀲𑀼𑀢𑁆𑀢

(227.)

1274\. “𑀧𑀜𑁆𑀘𑀺𑀫𑁂, 𑀪𑀺𑀓𑁆𑀔𑀯𑁂, 𑀆𑀤𑀻𑀦𑀯𑀸 𑀪𑁄𑀕𑁂𑀲𑀼𑁇 𑀓𑀢𑀫𑁂 𑀧𑀜𑁆𑀘? 𑀅𑀕𑁆𑀕𑀺𑀲𑀸𑀥𑀸𑀭𑀡𑀸 𑀪𑁄𑀕𑀸, 𑀉𑀤𑀓𑀲𑀸𑀥𑀸𑀭𑀡𑀸 𑀪𑁄𑀕𑀸, 𑀭𑀸𑀚𑀲𑀸𑀥𑀸𑀭𑀡𑀸 𑀪𑁄𑀕𑀸, 𑀘𑁄𑀭𑀲𑀸𑀥𑀸𑀭𑀡𑀸 𑀪𑁄𑀕𑀸, 𑀅𑀧𑁆𑀧𑀺𑀬𑁂𑀳𑀺 𑀤𑀸𑀬𑀸𑀤𑁂𑀳𑀺 𑀲𑀸𑀥𑀸𑀭𑀡𑀸 𑀪𑁄𑀕𑀸𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀆𑀤𑀻𑀦𑀯𑀸 𑀪𑁄𑀕𑁂𑀲𑀼𑁇

1275\. 𑀧𑀜𑁆𑀘𑀺𑀫𑁂, 𑀪𑀺𑀓𑁆𑀔𑀯𑁂, 𑀆𑀦𑀺𑀲𑀁𑀲𑀸 𑀪𑁄𑀕𑁂𑀲𑀼𑁇 𑀓𑀢𑀫𑁂 𑀧𑀜𑁆𑀘? 𑀪𑁄𑀕𑁂 𑀦𑀺𑀲𑁆𑀲𑀸𑀬 𑀅𑀢𑁆𑀢𑀸𑀦𑀁 𑀲𑀼𑀔𑁂𑀢𑀺 𑀧𑀻𑀡𑁂𑀢𑀺 𑀲𑀫𑁆𑀫𑀸 𑀲𑀼𑀔𑀁 𑀧𑀭𑀺𑀳𑀭𑀢𑀺, 𑀫𑀸𑀢𑀸𑀧𑀺𑀢𑀭𑁄 𑀲𑀼𑀔𑁂𑀢𑀺 𑀧𑀻𑀡𑁂𑀢𑀺 𑀲𑀫𑁆𑀫𑀸 𑀲𑀼𑀔𑀁 𑀧𑀭𑀺𑀳𑀭𑀢𑀺, 𑀧𑀼𑀢𑁆𑀢𑀤𑀸𑀭𑀤𑀸𑀲𑀓𑀫𑁆𑀫𑀓𑀭𑀧𑁄𑀭𑀺𑀲𑁂 𑀲𑀼𑀔𑁂𑀢𑀺 𑀧𑀻𑀡𑁂𑀢𑀺 𑀲𑀫𑁆𑀫𑀸 𑀲𑀼𑀔𑀁 𑀧𑀭𑀺𑀳𑀭𑀢𑀺, 𑀫𑀺𑀢𑁆𑀢𑀸𑀫𑀘𑁆𑀘𑁂 𑀲𑀼𑀔𑁂𑀢𑀺 𑀧𑀻𑀡𑁂𑀢𑀺 𑀲𑀫𑁆𑀫𑀸 𑀲𑀼𑀔𑀁 𑀧𑀭𑀺𑀳𑀭𑀢𑀺, 𑀲𑀫𑀡𑀩𑁆𑀭𑀸𑀳𑁆𑀫𑀡𑁂𑀲𑀼 𑀉𑀤𑁆𑀥𑀕𑁆𑀕𑀺𑀓𑀁 𑀤𑀓𑁆𑀔𑀺𑀡𑀁 𑀧𑀢𑀺𑀝𑁆𑀞𑀸𑀧𑁂𑀢𑀺 𑀲𑁄𑀯𑀕𑁆𑀕𑀺𑀓𑀁 𑀲𑀼𑀔𑀯𑀺𑀧𑀸𑀓𑀁 𑀲𑀕𑁆𑀕𑀲𑀁𑀯𑀢𑁆𑀢𑀦𑀺𑀓𑀁𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀆𑀦𑀺𑀲𑀁𑀲𑀸 𑀪𑁄𑀕𑁂𑀲𑀽”𑀢𑀺𑁇

---

1276\. 𑀲𑀢𑁆𑀢𑀫𑀁𑁇



[Go to previous page (5.3.6 Dutiyakulūpakasutta)](/tipitaka/16A5/5/5.3/5.3.6.md) / [Go to parent page (5.3 Dīghacārikavagga)](/tipitaka/16A5/5/5.3.md) / [Go to next page (5.3.8 Ussūrabhattasutta)](/tipitaka/16A5/5/5.3/5.3.8.md)


