
[Home](/) / [16A5 Pañcakanipātapāḷi](../../../16A5.md) / [5 Pañcamapaṇṇāsaka](../../5.md) / [5.4 Āvāsikavagga](../5.4.md)

# 5.4.3 Sobhanasutta

* Pañcamapaṇṇāsaka

* Āvāsikavagga

* Sobhanasutta

(233.)

1294\. “Pañcahi, bhikkhave, dhammehi samannāgato āvāsiko bhikkhu āvāsaṃ sobheti. Katamehi pañcahi? Sīlavā hoti…pe…  samādāya sikkhati sikkhāpadesu; bahussuto hoti…pe…  diṭṭhiyā suppaṭividdhā; kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā; paṭibalo hoti upasaṅkamante dhammiyā kathāya sandassetuṃ samādapetuṃ samuttejetuṃ sampahaṃsetuṃ; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī. Imehi kho, bhikkhave, pañcahi dhammehi samannāgato āvāsiko bhikkhu āvāsaṃ sobhetī”ti.

---

1295\. Tatiyaṃ.



[Go to previous page (5.4.2 Piyasutta)](5.4.2.md) / [Go to parent page (5.4 Āvāsikavagga)](../5.4.md) / [Go to next page (5.4.4 Bahūpakārasutta)](5.4.4.md)


