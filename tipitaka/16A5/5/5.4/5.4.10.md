---
title: 5.4.10 Dutiyamacchariyasutta
path: /tipitaka/16A5/5/5.4/5.4.10
ref: 276040
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.4 Āvāsikavagga
    link: /tipitaka/16A5/5/5.4
prevL: /tipitaka/16A5/5/5.4/5.4.9
upL: /tipitaka/16A5/5/5.4
nextL: /tipitaka/16A5/5/5.5
---

# 5.4.10 Dutiyamacchariyasutta

### Pañcamapaṇṇāsaka

### Āvāsikavagga

### Dutiyamacchariyasutta

(240.)

1312. “Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; vaṇṇamaccharī hoti; dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.

1313. Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī hoti; na vaṇṇamaccharī hoti; na dhammamaccharī hoti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge”ti.

===

1314. Dasamaṃ.



===

1315. Āvāsikavaggo catuttho.



===

1316. Tassuddānaṃ



1317. _Āvāsiko piyo ca sobhano,_  
_Bahūpakāro anukampako ca;_  
_Tayo avaṇṇārahā ceva,_  
_Macchariyā duvepi cāti._  



