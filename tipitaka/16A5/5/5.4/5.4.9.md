
[Home](/) / [16A5 Pañcakanipātapāḷi](../../../16A5.md) / [5 Pañcamapaṇṇāsaka](../../5.md) / [5.4 Āvāsikavagga](../5.4.md)

# 5.4.9 Paṭhamamacchariyasutta

* Pañcamapaṇṇāsaka

* Āvāsikavagga

* Paṭhamamacchariyasutta

(239.)

1309\. “Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; vaṇṇamaccharī hoti; saddhādeyyaṃ vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.

1310\. Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī hoti; na vaṇṇamaccharī hoti; saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge”ti.

---

1311\. Navamaṃ.



[Go to previous page (5.4.8 Tatiyaavaṇṇārahasutta)](5.4.8.md) / [Go to parent page (5.4 Āvāsikavagga)](../5.4.md) / [Go to next page (5.4.10 Dutiyamacchariyasutta)](5.4.10.md)


