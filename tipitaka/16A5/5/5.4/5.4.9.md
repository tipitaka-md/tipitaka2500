---
title: 5.4.9 Paṭhamamacchariyasutta
path: /tipitaka/16A5/5/5.4/5.4.9
ref: 276039
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.4 Āvāsikavagga
    link: /tipitaka/16A5/5/5.4
prevL: /tipitaka/16A5/5/5.4/5.4.8
upL: /tipitaka/16A5/5/5.4
nextL: /tipitaka/16A5/5/5.4/5.4.10
---

# 5.4.9 Paṭhamamacchariyasutta

### Pañcamapaṇṇāsaka

### Āvāsikavagga

### Paṭhamamacchariyasutta

(239.)

1309. “Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ niraye. Katamehi pañcahi? Āvāsamaccharī hoti; kulamaccharī hoti; lābhamaccharī hoti; vaṇṇamaccharī hoti; saddhādeyyaṃ vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ niraye.

1310. Pañcahi, bhikkhave, dhammehi samannāgato āvāsiko bhikkhu yathābhataṃ nikkhitto evaṃ sagge. Katamehi pañcahi? Na āvāsamaccharī hoti; na kulamaccharī hoti; na lābhamaccharī hoti; na vaṇṇamaccharī hoti; saddhādeyyaṃ na vinipāteti. Imehi kho, bhikkhave, pañcahi dhammehi samannāgato āvāsiko bhikkhu yathābhataṃ nikkhitto evaṃ sagge”ti.

===

1311. Navamaṃ.




