
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.1 Kimilavagga](/tipitaka/16A5/5/5.1.md)

# 5.1.10 Muṭṭhassatisutta

### Pañcamapaṇṇāsaka

### Kimilavagga

### Muṭṭhassatisutta

(210.)

1215. “Pañcime, bhikkhave, ādīnavā muṭṭhassatissa asampajānassa niddaṃ okkamayato. Katame pañca? Dukkhaṃ supati, dukkhaṃ paṭibujjhati, pāpakaṃ supinaṃ passati, devatā na rakkhanti, asuci muccati. Ime kho, bhikkhave, pañca ādīnavā muṭṭhassatissa asampajānassa niddaṃ okkamayato.

1216. Pañcime, bhikkhave, ānisaṃsā upaṭṭhitassatissa sampajānassa niddaṃ okkamayato. Katame pañca? Sukhaṃ supati, sukhaṃ paṭibujjhati, na pāpakaṃ supinaṃ passati, devatā rakkhanti, asuci na muccati. Ime kho, bhikkhave, pañca ānisaṃsā upaṭṭhitassatissa sampajānassa niddaṃ okkamayato”ti.

===

1217. Dasamaṃ.



===

1218. Kimilavaggo paṭhamo.



===

1219. Tassuddānaṃ



1220. _Kimilo dhammassavanaṃ,_  
_ājānīyo balaṃ khilaṃ;_  
_Vinibandhaṃ yāgu kaṭṭhaṃ,_  
_gītaṃ muṭṭhassatinā cāti._  


[Go to previous page](/tipitaka/16A5/5/5.1/5.1.9.md) / [Go to parent page](/tipitaka/16A5/5/5.1.md) / [Go to next page](/tipitaka/16A5/5/5.2.md)


