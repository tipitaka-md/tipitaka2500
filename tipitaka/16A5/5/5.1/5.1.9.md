---
title: 5.1.9 Gītassarasutta
path: /tipitaka/16A5/5/5.1/5.1.9
ref: 276009
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.1 Kimilavagga
    link: /tipitaka/16A5/5/5.1
prevL: /tipitaka/16A5/5/5.1/5.1.8
upL: /tipitaka/16A5/5/5.1
nextL: /tipitaka/16A5/5/5.1/5.1.10
---

# 5.1.9 Gītassarasutta

### Pañcamapaṇṇāsaka

### Kimilavagga

### Gītassarasutta

(209.)

1213. “Pañcime, bhikkhave, ādīnavā āyatakena gītassarena dhammaṃ bhaṇantassa. Katame pañca? Attanāpi tasmiṃ sare sārajjati, parepi tasmiṃ sare sārajjanti, gahapatikāpi ujjhāyanti—  ‘yatheva mayaṃ gāyāma, evamevaṃ kho samaṇā sakyaputtiyā gāyantī’ti, sarakuttimpi nikāmayamānassa samādhissa bhaṅgo hoti, pacchimā janatā diṭṭhānugatiṃ āpajjati. Ime kho, bhikkhave, pañca ādīnavā āyatakena gītassarena dhammaṃ bhaṇantassā”ti.

===

1214. Navamaṃ.




