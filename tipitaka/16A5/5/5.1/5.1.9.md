
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.1 Kimilavagga](/tipitaka/16A5/5/5.1.md)

# 5.1.9 Gītassarasutta

### Pañcamapaṇṇāsaka

### Kimilavagga

### Gītassarasutta

(209.)

1213. “Pañcime, bhikkhave, ādīnavā āyatakena gītassarena dhammaṃ bhaṇantassa. Katame pañca? Attanāpi tasmiṃ sare sārajjati, parepi tasmiṃ sare sārajjanti, gahapatikāpi ujjhāyanti—  ‘yatheva mayaṃ gāyāma, evamevaṃ kho samaṇā sakyaputtiyā gāyantī’ti, sarakuttimpi nikāmayamānassa samādhissa bhaṅgo hoti, pacchimā janatā diṭṭhānugatiṃ āpajjati. Ime kho, bhikkhave, pañca ādīnavā āyatakena gītassarena dhammaṃ bhaṇantassā”ti.

===

1214. Navamaṃ.



[Go to previous page](/tipitaka/16A5/5/5.1/5.1.8.md) / [Go to parent page](/tipitaka/16A5/5/5.1.md) / [Go to next page](/tipitaka/16A5/5/5.1/5.1.10.md)


