---
title: 5.1.7 Yāgusutta
path: /tipitaka/16A5/5/5.1/5.1.7
ref: 276007
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.1 Kimilavagga
    link: /tipitaka/16A5/5/5.1
prevL: /tipitaka/16A5/5/5.1/5.1.6
upL: /tipitaka/16A5/5/5.1
nextL: /tipitaka/16A5/5/5.1/5.1.8
---

# 5.1.7 Yāgusutta

### Pañcamapaṇṇāsaka

### Kimilavagga

### Yāgusutta

(207.)

1208. “Pañcime, bhikkhave, ānisaṃsā yāguyā. Katame pañca? Khuddaṃ paṭihanati, pipāsaṃ paṭivineti, vātaṃ anulometi, vatthiṃ sodheti, āmāvasesaṃ pāceti. Ime kho, bhikkhave, pañca ānisaṃsā yāguyā”ti.

===

1209. Sattamaṃ.




