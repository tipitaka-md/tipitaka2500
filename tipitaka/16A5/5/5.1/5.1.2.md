---
title: 5.1.2 Dhammassavanasutta
path: /tipitaka/16A5/5/5.1/5.1.2
ref: 276002
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.1 Kimilavagga
    link: /tipitaka/16A5/5/5.1
prevL: /tipitaka/16A5/5/5.1/5.1.1
upL: /tipitaka/16A5/5/5.1
nextL: /tipitaka/16A5/5/5.1/5.1.3
---

# 5.1.2 Dhammassavanasutta

### Pañcamapaṇṇāsaka

### Kimilavagga

### Dhammassavanasutta

(202.)

1194. “Pañcime, bhikkhave, ānisaṃsā dhammassavane. Katame pañca? Assutaṃ suṇāti, sutaṃ pariyodāpeti, kaṅkhaṃ vitarati, diṭṭhiṃ ujuṃ karoti, cittamassa pasīdati. Ime kho, bhikkhave, pañca ānisaṃsā dhammassavane”ti.

===

1195. Dutiyaṃ.




