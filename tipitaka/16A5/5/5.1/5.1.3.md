
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.1 Kimilavagga](/tipitaka/16A5/5/5.1.md)

# 5.1.3 Assājānīyasutta

### Pañcamapaṇṇāsaka

### Kimilavagga

### Assājānīyasutta

(203.)

1196. “Pañcahi, bhikkhave, aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati.

1197. Katamehi pañcahi? Ajjavena, javena, maddavena, khantiyā, soraccena—  imehi kho, bhikkhave, pañcahi aṅgehi samannāgato rañño bhadro assājānīyo rājāraho hoti rājabhoggo, rañño aṅgantveva saṅkhaṃ gacchati. Evamevaṃ kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassa.

1198. Katamehi pañcahi? Ajjavena, javena, maddavena, khantiyā, soraccena—  imehi kho, bhikkhave, pañcahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṃ puññakkhettaṃ lokassā”ti.

---

1199. Tatiyaṃ.



[Go to previous page (5.1.2 Dhammassavanasutta)](/tipitaka/16A5/5/5.1/5.1.2.md) / [Go to parent page (5.1 Kimilavagga)](/tipitaka/16A5/5/5.1.md) / [Go to next page (5.1.4 Balasutta)](/tipitaka/16A5/5/5.1/5.1.4.md)


