---
title: 5.2.8 Dutiyaapāsādikasutta
path: /tipitaka/16A5/5/5.2/5.2.8
ref: 276018
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.2 Akkosakavagga
    link: /tipitaka/16A5/5/5.2
prevL: /tipitaka/16A5/5/5.2/5.2.7
upL: /tipitaka/16A5/5/5.2
nextL: /tipitaka/16A5/5/5.2/5.2.9
---

# 5.2.8 Dutiyaapāsādikasutta

### Pañcamapaṇṇāsaka

### Akkosakavagga

### Dutiyaapāsādikasutta

(218.)

1248. “Pañcime, bhikkhave, ādīnavā apāsādike. Katame pañca? Appasannā nappasīdanti, pasannānañca ekaccānaṃ aññathattaṃ hoti, satthusāsanaṃ akataṃ hoti, pacchimā janatā diṭṭhānugatiṃ āpajjati, cittamassa nappasīdati. Ime kho, bhikkhave, pañca ādīnavā apāsādike.

1249. Pañcime, bhikkhave, ānisaṃsā pāsādike. Katame pañca? Appasannā pasīdanti, pasannānañca bhiyyobhāvo hoti, satthusāsanaṃ kataṃ hoti, pacchimā janatā diṭṭhānugatiṃ āpajjati, cittamassa pasīdati. Ime kho, bhikkhave, pañca ānisaṃsā pāsādike”ti.

===

1250. Aṭṭhamaṃ.




