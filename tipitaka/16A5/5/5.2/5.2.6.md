---
title: 5.2.6 Dutiyaakkhantisutta
path: /tipitaka/16A5/5/5.2/5.2.6
ref: 276016
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.2 Akkosakavagga
    link: /tipitaka/16A5/5/5.2
prevL: /tipitaka/16A5/5/5.2/5.2.5
upL: /tipitaka/16A5/5/5.2
nextL: /tipitaka/16A5/5/5.2/5.2.7
---

# 5.2.6 Dutiyaakkhantisutta

### Pañcamapaṇṇāsaka

### Akkosakavagga

### Dutiyaakkhantisutta

(216.)

1242. “Pañcime, bhikkhave, ādīnavā akkhantiyā. Katame pañca? Bahuno janassa appiyo hoti amanāpo, luddo ca hoti, vippaṭisārī ca, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā akkhantiyā.

1243. Pañcime, bhikkhave, ānisaṃsā khantiyā. Katame pañca? Bahuno janassa piyo hoti manāpo, aluddo ca hoti, avippaṭisārī ca, asammūḷho kālaṃ karoti, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā khantiyā”ti.

===

1244. Chaṭṭhaṃ.




