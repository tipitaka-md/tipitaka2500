
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.2 Akkosakavagga](/tipitaka/16A5/5/5.2.md)

# 5.2.2 Bhaṇḍanakārakasutta

### Pañcamapaṇṇāsaka

### Akkosakavagga

### Bhaṇḍanakārakasutta

(212.)

1223\. “Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa pañca ādīnavā pāṭikaṅkhā. Katame pañca? Anadhigataṃ nādhigacchati, adhigatā parihāyati, pāpako kittisaddo abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa ime pañca ādīnavā pāṭikaṅkhā”ti.

---

1224\. Dutiyaṃ.



[Go to previous page (5.2.1 Akkosakasutta)](/tipitaka/16A5/5/5.2/5.2.1.md) / [Go to parent page (5.2 Akkosakavagga)](/tipitaka/16A5/5/5.2.md) / [Go to next page (5.2.3 Sīlasutta)](/tipitaka/16A5/5/5.2/5.2.3.md)


