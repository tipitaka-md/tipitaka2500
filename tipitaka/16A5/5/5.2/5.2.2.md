---
title: 5.2.2 Bhaṇḍanakārakasutta
path: /tipitaka/16A5/5/5.2/5.2.2
ref: 276012
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 5 Pañcamapaṇṇāsaka
    link: /tipitaka/16A5/5
  - name: 5.2 Akkosakavagga
    link: /tipitaka/16A5/5/5.2
prevL: /tipitaka/16A5/5/5.2/5.2.1
upL: /tipitaka/16A5/5/5.2
nextL: /tipitaka/16A5/5/5.2/5.2.3
---

# 5.2.2 Bhaṇḍanakārakasutta

### Pañcamapaṇṇāsaka

### Akkosakavagga

### Bhaṇḍanakārakasutta

(212.)

1223. “Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa pañca ādīnavā pāṭikaṅkhā. Katame pañca? Anadhigataṃ nādhigacchati, adhigatā parihāyati, pāpako kittisaddo abbhuggacchati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu bhaṇḍanakārako kalahakārako vivādakārako bhassakārako saṃghe adhikaraṇakārako, tassa ime pañca ādīnavā pāṭikaṅkhā”ti.

===

1224. Dutiyaṃ.




