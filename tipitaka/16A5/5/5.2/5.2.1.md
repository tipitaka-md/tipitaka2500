
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.2 Akkosakavagga](/tipitaka/16A5/5/5.2.md)

# 5.2.1 Akkosakasutta

### Pañcamapaṇṇāsaka

### Akkosakavagga

### Akkosakasutta

(211.)

1221. “Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa pañca ādīnavā pāṭikaṅkhā. Katame pañca? Pārājiko vā hoti chinnaparipantho, aññataraṃ vā saṃkiliṭṭhaṃ āpattiṃ āpajjati, bāḷhaṃ vā rogātaṅkaṃ phusati, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, tassa ime pañca ādīnavā pāṭikaṅkhā”ti.

===

1222. Paṭhamaṃ.



[Go to previous page](/tipitaka/16A5/5/5.2.md) / [Go to parent page](/tipitaka/16A5/5/5.2.md) / [Go to next page](/tipitaka/16A5/5/5.2/5.2.2.md)


