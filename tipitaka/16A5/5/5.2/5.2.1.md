
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.2 Akkosakavagga](/tipitaka/16A5/5/5.2.md)

# 𑁫𑁇𑁨𑁇𑁧 𑀅𑀓𑁆𑀓𑁄𑀲𑀓𑀲𑀼𑀢𑁆𑀢

### 𑀧𑀜𑁆𑀘𑀫𑀧𑀡𑁆𑀡𑀸𑀲𑀓

### 𑀅𑀓𑁆𑀓𑁄𑀲𑀓𑀯𑀕𑁆𑀕

### 𑀅𑀓𑁆𑀓𑁄𑀲𑀓𑀲𑀼𑀢𑁆𑀢

(211.)

1221. “𑀬𑁄 𑀲𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀓𑁆𑀓𑁄𑀲𑀓𑀧𑀭𑀺𑀪𑀸𑀲𑀓𑁄 𑀅𑀭𑀺𑀬𑀽𑀧𑀯𑀸𑀤𑀻 𑀲𑀩𑁆𑀭𑀳𑁆𑀫𑀘𑀸𑀭𑀻𑀦𑀁, 𑀢𑀲𑁆𑀲 𑀧𑀜𑁆𑀘 𑀆𑀤𑀻𑀦𑀯𑀸 𑀧𑀸𑀝𑀺𑀓𑀗𑁆𑀔𑀸𑁇 𑀓𑀢𑀫𑁂 𑀧𑀜𑁆𑀘? 𑀧𑀸𑀭𑀸𑀚𑀺𑀓𑁄 𑀯𑀸 𑀳𑁄𑀢𑀺 𑀙𑀺𑀦𑁆𑀦𑀧𑀭𑀺𑀧𑀦𑁆𑀣𑁄, 𑀅𑀜𑁆𑀜𑀢𑀭𑀁 𑀯𑀸 𑀲𑀁𑀓𑀺𑀮𑀺𑀝𑁆𑀞𑀁 𑀆𑀧𑀢𑁆𑀢𑀺𑀁 𑀆𑀧𑀚𑁆𑀚𑀢𑀺, 𑀩𑀸𑀍𑀳𑀁 𑀯𑀸 𑀭𑁄𑀕𑀸𑀢𑀗𑁆𑀓𑀁 𑀨𑀼𑀲𑀢𑀺, 𑀲𑀫𑁆𑀫𑀽𑀍𑀳𑁄 𑀓𑀸𑀮𑀁 𑀓𑀭𑁄𑀢𑀺, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀅𑀧𑀸𑀬𑀁 𑀤𑀼𑀕𑁆𑀕𑀢𑀺𑀁 𑀯𑀺𑀦𑀺𑀧𑀸𑀢𑀁 𑀦𑀺𑀭𑀬𑀁 𑀉𑀧𑀧𑀚𑁆𑀚𑀢𑀺𑁇 𑀬𑁄 𑀲𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀓𑁆𑀓𑁄𑀲𑀓𑀧𑀭𑀺𑀪𑀸𑀲𑀓𑁄 𑀅𑀭𑀺𑀬𑀽𑀧𑀯𑀸𑀤𑀻 𑀲𑀩𑁆𑀭𑀳𑁆𑀫𑀘𑀸𑀭𑀻𑀦𑀁, 𑀢𑀲𑁆𑀲 𑀇𑀫𑁂 𑀧𑀜𑁆𑀘 𑀆𑀤𑀻𑀦𑀯𑀸 𑀧𑀸𑀝𑀺𑀓𑀗𑁆𑀔𑀸”𑀢𑀺𑁇

---

1222. 𑀧𑀞𑀫𑀁𑁇



[Go to previous page (5.2 Akkosakavagga)](/tipitaka/16A5/5/5.2.md) / [Go to parent page (5.2 Akkosakavagga)](/tipitaka/16A5/5/5.2.md) / [Go to next page (5.2.2 Bhaṇḍanakārakasutta)](/tipitaka/16A5/5/5.2/5.2.2.md)


