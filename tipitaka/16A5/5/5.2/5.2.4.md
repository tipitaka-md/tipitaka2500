
[Home](/) / [16A5 Pañcakanipātapāḷi](../../../16A5.md) / [5 Pañcamapaṇṇāsaka](../../5.md) / [5.2 Akkosakavagga](../5.2.md)

# 5.2.4 Bahubhāṇisutta

* Pañcamapaṇṇāsaka

* Akkosakavagga

* Bahubhāṇisutta

(214.)

1236\. “Pañcime, bhikkhave, ādīnavā bahubhāṇismiṃ puggale. Katame pañca? Musā bhaṇati, pisuṇaṃ bhaṇati, pharusaṃ bhaṇati, samphappalāpaṃ bhaṇati, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Ime kho, bhikkhave, pañca ādīnavā bahubhāṇismiṃ puggale.

1237\. Pañcime, bhikkhave, ānisaṃsā mantabhāṇismiṃ puggale. Katame pañca? Na musā bhaṇati, na pisuṇaṃ bhaṇati, na pharusaṃ bhaṇati, na samphappalāpaṃ bhaṇati, kāyassa bhedā paraṃ maraṇā sugatiṃ saggaṃ lokaṃ upapajjati. Ime kho, bhikkhave, pañca ānisaṃsā mantabhāṇismiṃ puggale”ti.

---

1238\. Catutthaṃ.



[Go to previous page (5.2.3 Sīlasutta)](5.2.3.md) / [Go to parent page (5.2 Akkosakavagga)](../5.2.md) / [Go to next page (5.2.5 Paṭhamaakkhantisutta)](5.2.5.md)


