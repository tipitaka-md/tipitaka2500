
[Home](/) / [16A5 Pañcakanipātapāḷi](/tipitaka/16A5.md) / [5 Pañcamapaṇṇāsaka](/tipitaka/16A5/5.md) / [5.2 Akkosakavagga](/tipitaka/16A5/5/5.2.md)

# 𑁫𑁇𑁨𑁇𑁪 𑀩𑀳𑀼𑀪𑀸𑀡𑀺𑀲𑀼𑀢𑁆𑀢

### 𑀧𑀜𑁆𑀘𑀫𑀧𑀡𑁆𑀡𑀸𑀲𑀓

### 𑀅𑀓𑁆𑀓𑁄𑀲𑀓𑀯𑀕𑁆𑀕

### 𑀩𑀳𑀼𑀪𑀸𑀡𑀺𑀲𑀼𑀢𑁆𑀢

(214.)

1236. “𑀧𑀜𑁆𑀘𑀺𑀫𑁂, 𑀪𑀺𑀓𑁆𑀔𑀯𑁂, 𑀆𑀤𑀻𑀦𑀯𑀸 𑀩𑀳𑀼𑀪𑀸𑀡𑀺𑀲𑁆𑀫𑀺𑀁 𑀧𑀼𑀕𑁆𑀕𑀮𑁂𑁇 𑀓𑀢𑀫𑁂 𑀧𑀜𑁆𑀘? 𑀫𑀼𑀲𑀸 𑀪𑀡𑀢𑀺, 𑀧𑀺𑀲𑀼𑀡𑀁 𑀪𑀡𑀢𑀺, 𑀨𑀭𑀼𑀲𑀁 𑀪𑀡𑀢𑀺, 𑀲𑀫𑁆𑀨𑀧𑁆𑀧𑀮𑀸𑀧𑀁 𑀪𑀡𑀢𑀺, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀅𑀧𑀸𑀬𑀁 𑀤𑀼𑀕𑁆𑀕𑀢𑀺𑀁 𑀯𑀺𑀦𑀺𑀧𑀸𑀢𑀁 𑀦𑀺𑀭𑀬𑀁 𑀉𑀧𑀧𑀚𑁆𑀚𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀆𑀤𑀻𑀦𑀯𑀸 𑀩𑀳𑀼𑀪𑀸𑀡𑀺𑀲𑁆𑀫𑀺𑀁 𑀧𑀼𑀕𑁆𑀕𑀮𑁂𑁇

1237. 𑀧𑀜𑁆𑀘𑀺𑀫𑁂, 𑀪𑀺𑀓𑁆𑀔𑀯𑁂, 𑀆𑀦𑀺𑀲𑀁𑀲𑀸 𑀫𑀦𑁆𑀢𑀪𑀸𑀡𑀺𑀲𑁆𑀫𑀺𑀁 𑀧𑀼𑀕𑁆𑀕𑀮𑁂𑁇 𑀓𑀢𑀫𑁂 𑀧𑀜𑁆𑀘? 𑀦 𑀫𑀼𑀲𑀸 𑀪𑀡𑀢𑀺, 𑀦 𑀧𑀺𑀲𑀼𑀡𑀁 𑀪𑀡𑀢𑀺, 𑀦 𑀨𑀭𑀼𑀲𑀁 𑀪𑀡𑀢𑀺, 𑀦 𑀲𑀫𑁆𑀨𑀧𑁆𑀧𑀮𑀸𑀧𑀁 𑀪𑀡𑀢𑀺, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀲𑀼𑀕𑀢𑀺𑀁 𑀲𑀕𑁆𑀕𑀁 𑀮𑁄𑀓𑀁 𑀉𑀧𑀧𑀚𑁆𑀚𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀆𑀦𑀺𑀲𑀁𑀲𑀸 𑀫𑀦𑁆𑀢𑀪𑀸𑀡𑀺𑀲𑁆𑀫𑀺𑀁 𑀧𑀼𑀕𑁆𑀕𑀮𑁂”𑀢𑀺𑁇

---

1238. 𑀘𑀢𑀼𑀢𑁆𑀣𑀁𑁇



[Go to previous page (5.2.3 Sīlasutta)](/tipitaka/16A5/5/5.2/5.2.3.md) / [Go to parent page (5.2 Akkosakavagga)](/tipitaka/16A5/5/5.2.md) / [Go to next page (5.2.5 Paṭhamaakkhantisutta)](/tipitaka/16A5/5/5.2/5.2.5.md)


