
[Home](/) / [16A5 Pañcakanipātapāḷi](../../../16A5.md) / [1 Paṭhamapaṇṇāsaka](../../1.md) / [1.4 Sumanavagga](../1.4.md)

# 𑁧𑁇𑁪𑁇𑁫 𑀤𑀸𑀦𑀸𑀦𑀺𑀲𑀁𑀲𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀲𑀼𑀫𑀦𑀯𑀕𑁆𑀕

* 𑀤𑀸𑀦𑀸𑀦𑀺𑀲𑀁𑀲𑀲𑀼𑀢𑁆𑀢

(35.)

183\. “𑀧𑀜𑁆𑀘𑀺𑀫𑁂, 𑀪𑀺𑀓𑁆𑀔𑀯𑁂, 𑀤𑀸𑀦𑁂 𑀆𑀦𑀺𑀲𑀁𑀲𑀸𑁇 𑀓𑀢𑀫𑁂 𑀧𑀜𑁆𑀘? 𑀩𑀳𑀼𑀦𑁄 𑀚𑀦𑀲𑁆𑀲 𑀧𑀺𑀬𑁄 𑀳𑁄𑀢𑀺 𑀫𑀦𑀸𑀧𑁄; 𑀲𑀦𑁆𑀢𑁄 𑀲𑀧𑁆𑀧𑀼𑀭𑀺𑀲𑀸 𑀪𑀚𑀦𑁆𑀢𑀺; 𑀓𑀮𑁆𑀬𑀸𑀡𑁄 𑀓𑀺𑀢𑁆𑀢𑀺𑀲𑀤𑁆𑀤𑁄 𑀅𑀩𑁆𑀪𑀼𑀕𑁆𑀕𑀘𑁆𑀙𑀢𑀺; 𑀕𑀺𑀳𑀺𑀥𑀫𑁆𑀫𑀸 𑀅𑀦𑀧𑀕𑀢𑁄 𑀳𑁄𑀢𑀺; 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀲𑀼𑀕𑀢𑀺𑀁 𑀲𑀕𑁆𑀕𑀁 𑀮𑁄𑀓𑀁 𑀉𑀧𑀧𑀚𑁆𑀚𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀤𑀸𑀦𑁂 𑀆𑀦𑀺𑀲𑀁𑀲𑀸𑀢𑀺𑁇

184\. _𑀤𑀤𑀫𑀸𑀦𑁄 𑀧𑀺𑀬𑁄 𑀳𑁄𑀢𑀺,_  
_𑀲𑀢𑀁 𑀥𑀫𑁆𑀫𑀁 𑀅𑀦𑀼𑀓𑁆𑀓𑀫𑀁;_  
_𑀲𑀦𑁆𑀢𑁄 𑀦𑀁 𑀲𑀤𑀸 𑀪𑀚𑀦𑁆𑀢𑀺,_  
_𑀲𑀜𑁆𑀜𑀢𑀸 𑀩𑁆𑀭𑀳𑁆𑀫𑀘𑀸𑀭𑀬𑁄𑁇_  


185\. _𑀢𑁂 𑀢𑀲𑁆𑀲 𑀥𑀫𑁆𑀫𑀁 𑀤𑁂𑀲𑁂𑀦𑁆𑀢𑀺,_  
_𑀲𑀩𑁆𑀩𑀤𑀼𑀓𑁆𑀔𑀸𑀧𑀦𑀽𑀤𑀦𑀁;_  
_𑀬𑀁 𑀲𑁄 𑀥𑀫𑁆𑀫𑀁 𑀇𑀥𑀜𑁆𑀜𑀸𑀬,_  
_𑀧𑀭𑀺𑀦𑀺𑀩𑁆𑀩𑀸𑀢𑀺 𑀅𑀦𑀸𑀲𑀯𑁄”𑀢𑀺𑁇_  


---

186\. 𑀧𑀜𑁆𑀘𑀫𑀁𑁇



[Go to previous page (1.4.4 Sīhasenāpatisutta)](1.4.4.md) / [Go to parent page (1.4 Sumanavagga)](../1.4.md) / [Go to next page (1.4.6 Kāladānasutta)](1.4.6.md)


