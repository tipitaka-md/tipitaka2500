
[Home](/) / [16A5 Pañcakanipātapāḷi](../../../16A5.md) / [1 Paṭhamapaṇṇāsaka](../../1.md) / [1.3 Pañcaṅgikavagga](../1.3.md)

# 1.3.5 Anuggahitasutta

* Paṭhamapaṇṇāsaka

* Pañcaṅgikavagga

* Anuggahitasutta

(25.)

92\. “Pañcahi, bhikkhave, aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṃsā ca, paññāvimuttiphalā ca hoti paññāvimuttiphalānisaṃsā ca.

93\. Katamehi pañcahi? Idha, bhikkhave, sammādiṭṭhi sīlānuggahitā ca hoti, sutānuggahitā ca hoti, sākacchānuggahitā ca hoti, samathānuggahitā ca hoti, vipassanānuggahitā ca hoti. Imehi kho, bhikkhave, pañcahi aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṃsā ca, paññāvimuttiphalā ca hoti paññāvimuttiphalānisaṃsā cā”ti.

---

94\. Pañcamaṃ.



[Go to previous page (1.3.4 Dussīlasutta)](1.3.4.md) / [Go to parent page (1.3 Pañcaṅgikavagga)](../1.3.md) / [Go to next page (1.3.6 Vimuttāyatanasutta)](1.3.6.md)


