
[Home](/) / [16A5 Pañcakanipātapāḷi](../../../16A5.md) / [1 Paṭhamapaṇṇāsaka](../../1.md) / [1.2 Balavagga](../1.2.md)

# 1.2.10 Catutthahitasutta

* Paṭhamapaṇṇāsaka

* Balavagga

* Catutthahitasutta

(20.)

69\. “Pañcahi, bhikkhave, dhammehi samannāgato bhikkhu attahitāya ca paṭipanno hoti parahitāya ca. Katamehi pañcahi? Idha, bhikkhave, bhikkhu attanā ca sīlasampanno hoti, parañca sīlasampadāya samādapeti; attanā ca samādhisampanno hoti, parañca samādhisampadāya samādapeti, attanā ca paññāsampanno hoti, parañca paññāsampadāya samādapeti; attanā ca vimuttisampanno hoti, parañca vimuttisampadāya samādapeti; attanā ca vimuttiñāṇadassanasampanno hoti, parañca vimuttiñāṇadassanasampadāya samādapeti. Imehi kho, bhikkhave, pañcahi dhammehi samannāgato bhikkhu attahitāya ca paṭipanno hoti parahitāya cā”ti.

---

70\. Dasamaṃ.



---

71\. Balavaggo dutiyo.



---

72\. Tassuddānaṃ



73\. _Ananussutakūṭañca,_  
_saṃkhittaṃ vitthatena ca;_  
_Daṭṭhabbañca puna kūṭaṃ,_  
_cattāropi hitena cāti._  


[Go to previous page (1.2.9 Tatiyahitasutta)](1.2.9.md) / [Go to parent page (1.2 Balavagga)](../1.2.md) / [Go to next page (1.3 Pañcaṅgikavagga)](../1.3.md)


