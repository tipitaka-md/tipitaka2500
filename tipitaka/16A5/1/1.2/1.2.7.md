---
title: 1.2.7 Paṭhamahitasutta
path: /tipitaka/16A5/1/1.2/1.2.7
ref: 275817
breadcrumbs:
  - name: Home
    link: /
  - name: 16A5 Pañcakanipātapāḷi
    link: /tipitaka/16A5
  - name: 1 Paṭhamapaṇṇāsaka
    link: /tipitaka/16A5/1
  - name: 1.2 Balavagga
    link: /tipitaka/16A5/1/1.2
prevL: /tipitaka/16A5/1/1.2/1.2.6
upL: /tipitaka/16A5/1/1.2
nextL: /tipitaka/16A5/1/1.2/1.2.8
---

# 1.2.7 Paṭhamahitasutta

### Paṭhamapaṇṇāsaka

### Balavagga

### Paṭhamahitasutta

(17.)

63. “Pañcahi, bhikkhave, dhammehi samannāgato bhikkhu attahitāya paṭipanno hoti, no parahitāya. Katamehi pañcahi? Idha, bhikkhave, bhikkhu attanā sīlasampanno hoti, no paraṃ sīlasampadāya samādapeti; attanā samādhisampanno hoti, no paraṃ samādhisampadāya samādapeti; attanā paññāsampanno hoti, no paraṃ paññāsampadāya samādapeti; attanā vimuttisampanno hoti, no paraṃ vimuttisampadāya samādapeti; attanā vimuttiñāṇadassanasampanno hoti, no paraṃ vimuttiñāṇadassanasampadāya samādapeti. Imehi kho, bhikkhave, pañcahi aṅgehi samannāgato bhikkhu attahitāya paṭipanno hoti, no parahitāyā”ti.

===

64. Sattamaṃ.




