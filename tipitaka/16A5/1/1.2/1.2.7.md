
[Home](/) / [16A5 Pañcakanipātapāḷi](/tipitaka/16A5.md) / [1 Paṭhamapaṇṇāsaka](/tipitaka/16A5/1.md) / [1.2 Balavagga](/tipitaka/16A5/1/1.2.md)

# 1.2.7 Paṭhamahitasutta

### Paṭhamapaṇṇāsaka

### Balavagga

### Paṭhamahitasutta

(17.)

63. “Pañcahi, bhikkhave, dhammehi samannāgato bhikkhu attahitāya paṭipanno hoti, no parahitāya. Katamehi pañcahi? Idha, bhikkhave, bhikkhu attanā sīlasampanno hoti, no paraṃ sīlasampadāya samādapeti; attanā samādhisampanno hoti, no paraṃ samādhisampadāya samādapeti; attanā paññāsampanno hoti, no paraṃ paññāsampadāya samādapeti; attanā vimuttisampanno hoti, no paraṃ vimuttisampadāya samādapeti; attanā vimuttiñāṇadassanasampanno hoti, no paraṃ vimuttiñāṇadassanasampadāya samādapeti. Imehi kho, bhikkhave, pañcahi aṅgehi samannāgato bhikkhu attahitāya paṭipanno hoti, no parahitāyā”ti.

---

64. Sattamaṃ.



[Go to previous page (1.2.6 Punakūṭasutta)](/tipitaka/16A5/1/1.2/1.2.6.md) / [Go to parent page (1.2 Balavagga)](/tipitaka/16A5/1/1.2.md) / [Go to next page (1.2.8 Dutiyahitasutta)](/tipitaka/16A5/1/1.2/1.2.8.md)


