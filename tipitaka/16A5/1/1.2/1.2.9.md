
[Home](/) / [16A5 Pañcakanipātapāḷi](../../../16A5.md) / [1 Paṭhamapaṇṇāsaka](../../1.md) / [1.2 Balavagga](../1.2.md)

# 1.2.9 Tatiyahitasutta

* Paṭhamapaṇṇāsaka

* Balavagga

* Tatiyahitasutta

(19.)

67\. “Pañcahi, bhikkhave, dhammehi samannāgato bhikkhu neva attahitāya paṭipanno hoti, no parahitāya. Katamehi pañcahi? Idha, bhikkhave, bhikkhu attanā na sīlasampanno hoti, no paraṃ sīlasampadāya samādapeti; attanā na samādhisampanno hoti, no paraṃ samādhisampadāya samādapeti; attanā na paññāsampanno hoti, no paraṃ paññāsampadāya samādapeti; attanā na vimuttisampanno hoti, no paraṃ vimuttisampadāya samādapeti; attanā na vimuttiñāṇadassanasampanno hoti, no paraṃ vimuttiñāṇadassanasampadāya samādapeti. Imehi kho, bhikkhave, pañcahi dhammehi samannāgato bhikkhu neva attahitāya paṭipanno hoti, no parahitāyā”ti.

---

68\. Navamaṃ.



[Go to previous page (1.2.8 Dutiyahitasutta)](1.2.8.md) / [Go to parent page (1.2 Balavagga)](../1.2.md) / [Go to next page (1.2.10 Catutthahitasutta)](1.2.10.md)


