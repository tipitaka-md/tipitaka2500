
[Home](/) / [16A5 Pañcakanipātapāḷi](../...md) / [1 Paṭhamapaṇṇāsaka](...md) / [1.5 Muṇḍarājavagga](../16A5/1/1.5.md)

# 𑁧𑁇𑁫𑁇𑁩 𑀇𑀝𑁆𑀞𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀫𑀼𑀡𑁆𑀟𑀭𑀸𑀚𑀯𑀕𑁆𑀕

* 𑀇𑀝𑁆𑀞𑀲𑀼𑀢𑁆𑀢

(43.)

235\. 𑀅𑀣 𑀔𑁄 𑀅𑀦𑀸𑀣𑀧𑀺𑀡𑁆𑀟𑀺𑀓𑁄 𑀕𑀳𑀧𑀢𑀺 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀁 𑀔𑁄 𑀅𑀦𑀸𑀣𑀧𑀺𑀡𑁆𑀟𑀺𑀓𑀁 𑀕𑀳𑀧𑀢𑀺𑀁 𑀪𑀕𑀯𑀸 𑀏𑀢𑀤𑀯𑁄𑀘—

236\. “𑀧𑀜𑁆𑀘𑀺𑀫𑁂, 𑀕𑀳𑀧𑀢𑀺, 𑀥𑀫𑁆𑀫𑀸 𑀇𑀝𑁆𑀞𑀸 𑀓𑀦𑁆𑀢𑀸 𑀫𑀦𑀸𑀧𑀸 𑀤𑀼𑀮𑁆𑀮𑀪𑀸 𑀮𑁄𑀓𑀲𑁆𑀫𑀺𑀁𑁇 𑀓𑀢𑀫𑁂 𑀧𑀜𑁆𑀘? 𑀆𑀬𑀼, 𑀕𑀳𑀧𑀢𑀺, 𑀇𑀝𑁆𑀞𑁄 𑀓𑀦𑁆𑀢𑁄 𑀫𑀦𑀸𑀧𑁄 𑀤𑀼𑀮𑁆𑀮𑀪𑁄 𑀮𑁄𑀓𑀲𑁆𑀫𑀺𑀁; 𑀯𑀡𑁆𑀡𑁄 𑀇𑀝𑁆𑀞𑁄 𑀓𑀦𑁆𑀢𑁄 𑀫𑀦𑀸𑀧𑁄 𑀤𑀼𑀮𑁆𑀮𑀪𑁄 𑀮𑁄𑀓𑀲𑁆𑀫𑀺𑀁; 𑀲𑀼𑀔𑀁 𑀇𑀝𑁆𑀞𑀁 𑀓𑀦𑁆𑀢𑀁 𑀫𑀦𑀸𑀧𑀁 𑀤𑀼𑀮𑁆𑀮𑀪𑀁 𑀮𑁄𑀓𑀲𑁆𑀫𑀺𑀁; 𑀬𑀲𑁄 𑀇𑀝𑁆𑀞𑁄 𑀓𑀦𑁆𑀢𑁄 𑀫𑀦𑀸𑀧𑁄 𑀤𑀼𑀮𑁆𑀮𑀪𑁄 𑀮𑁄𑀓𑀲𑁆𑀫𑀺𑀁; 𑀲𑀕𑁆𑀕𑀸 𑀇𑀝𑁆𑀞𑀸 𑀓𑀦𑁆𑀢𑀸 𑀫𑀦𑀸𑀧𑀸 𑀤𑀼𑀮𑁆𑀮𑀪𑀸 𑀮𑁄𑀓𑀲𑁆𑀫𑀺𑀁𑁇 𑀇𑀫𑁂 𑀔𑁄, 𑀕𑀳𑀧𑀢𑀺, 𑀧𑀜𑁆𑀘 𑀥𑀫𑁆𑀫𑀸 𑀇𑀝𑁆𑀞𑀸 𑀓𑀦𑁆𑀢𑀸 𑀫𑀦𑀸𑀧𑀸 𑀤𑀼𑀮𑁆𑀮𑀪𑀸 𑀮𑁄𑀓𑀲𑁆𑀫𑀺𑀁𑁇

237\. 𑀇𑀫𑁂𑀲𑀁 𑀔𑁄, 𑀕𑀳𑀧𑀢𑀺, 𑀧𑀜𑁆𑀘𑀦𑁆𑀦𑀁 𑀥𑀫𑁆𑀫𑀸𑀦𑀁 𑀇𑀝𑁆𑀞𑀸𑀦𑀁 𑀓𑀦𑁆𑀢𑀸𑀦𑀁 𑀫𑀦𑀸𑀧𑀸𑀦𑀁 𑀤𑀼𑀮𑁆𑀮𑀪𑀸𑀦𑀁 𑀮𑁄𑀓𑀲𑁆𑀫𑀺𑀁 𑀦 𑀆𑀬𑀸𑀘𑀦𑀳𑁂𑀢𑀼 𑀯𑀸 𑀧𑀢𑁆𑀣𑀦𑀸𑀳𑁂𑀢𑀼 𑀯𑀸 𑀧𑀝𑀺𑀮𑀸𑀪𑀁 𑀯𑀤𑀸𑀫𑀺𑁇 𑀇𑀫𑁂𑀲𑀁 𑀔𑁄, 𑀕𑀳𑀧𑀢𑀺, 𑀧𑀜𑁆𑀘𑀦𑁆𑀦𑀁 𑀥𑀫𑁆𑀫𑀸𑀦𑀁 𑀇𑀝𑁆𑀞𑀸𑀦𑀁 𑀓𑀦𑁆𑀢𑀸𑀦𑀁 𑀫𑀦𑀸𑀧𑀸𑀦𑀁 𑀤𑀼𑀮𑁆𑀮𑀪𑀸𑀦𑀁 𑀮𑁄𑀓𑀲𑁆𑀫𑀺𑀁 𑀆𑀬𑀸𑀘𑀦𑀳𑁂𑀢𑀼 𑀯𑀸 𑀧𑀢𑁆𑀣𑀦𑀸𑀳𑁂𑀢𑀼 𑀯𑀸 𑀧𑀝𑀺𑀮𑀸𑀪𑁄 𑀅𑀪𑀯𑀺𑀲𑁆𑀲, 𑀓𑁄 𑀇𑀥 𑀓𑁂𑀦 𑀳𑀸𑀬𑁂𑀣?

238\. 𑀦 𑀔𑁄, 𑀕𑀳𑀧𑀢𑀺, 𑀅𑀭𑀳𑀢𑀺 𑀅𑀭𑀺𑀬𑀲𑀸𑀯𑀓𑁄 𑀆𑀬𑀼𑀓𑀸𑀫𑁄 𑀆𑀬𑀼𑀁 𑀆𑀬𑀸𑀘𑀺𑀢𑀼𑀁 𑀯𑀸 𑀅𑀪𑀺𑀦𑀦𑁆𑀤𑀺𑀢𑀼𑀁 𑀯𑀸 𑀆𑀬𑀼𑀲𑁆𑀲 𑀯𑀸𑀧𑀺 𑀳𑁂𑀢𑀼𑁇 𑀆𑀬𑀼𑀓𑀸𑀫𑁂𑀦, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁂𑀦 𑀆𑀬𑀼𑀲𑀁𑀯𑀢𑁆𑀢𑀦𑀺𑀓𑀸 𑀧𑀝𑀺𑀧𑀤𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀸𑁇 𑀆𑀬𑀼𑀲𑀁𑀯𑀢𑁆𑀢𑀦𑀺𑀓𑀸 𑀳𑀺𑀲𑁆𑀲 𑀧𑀝𑀺𑀧𑀤𑀸 𑀧𑀝𑀺𑀧𑀦𑁆𑀦𑀸 𑀆𑀬𑀼𑀧𑀝𑀺𑀮𑀸𑀪𑀸𑀬 𑀲𑀁𑀯𑀢𑁆𑀢𑀢𑀺𑁇 𑀲𑁄 𑀮𑀸𑀪𑀻 𑀳𑁄𑀢𑀺 𑀆𑀬𑀼𑀲𑁆𑀲 𑀤𑀺𑀩𑁆𑀩𑀲𑁆𑀲 𑀯𑀸 𑀫𑀸𑀦𑀼𑀲𑀲𑁆𑀲 𑀯𑀸𑁇

239\. 𑀦 𑀔𑁄, 𑀕𑀳𑀧𑀢𑀺, 𑀅𑀭𑀳𑀢𑀺 𑀅𑀭𑀺𑀬𑀲𑀸𑀯𑀓𑁄 𑀯𑀡𑁆𑀡𑀓𑀸𑀫𑁄 𑀯𑀡𑁆𑀡𑀁 𑀆𑀬𑀸𑀘𑀺𑀢𑀼𑀁 𑀯𑀸 𑀅𑀪𑀺𑀦𑀦𑁆𑀤𑀺𑀢𑀼𑀁 𑀯𑀸 𑀯𑀡𑁆𑀡𑀲𑁆𑀲 𑀯𑀸𑀧𑀺 𑀳𑁂𑀢𑀼𑁇 𑀯𑀡𑁆𑀡𑀓𑀸𑀫𑁂𑀦, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁂𑀦 𑀯𑀡𑁆𑀡𑀲𑀁𑀯𑀢𑁆𑀢𑀦𑀺𑀓𑀸 𑀧𑀝𑀺𑀧𑀤𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀸𑁇 𑀯𑀡𑁆𑀡𑀲𑀁𑀯𑀢𑁆𑀢𑀦𑀺𑀓𑀸 𑀳𑀺𑀲𑁆𑀲 𑀧𑀝𑀺𑀧𑀤𑀸 𑀧𑀝𑀺𑀧𑀦𑁆𑀦𑀸 𑀯𑀡𑁆𑀡𑀧𑀝𑀺𑀮𑀸𑀪𑀸𑀬 𑀲𑀁𑀯𑀢𑁆𑀢𑀢𑀺𑁇 𑀲𑁄 𑀮𑀸𑀪𑀻 𑀳𑁄𑀢𑀺 𑀯𑀡𑁆𑀡𑀲𑁆𑀲 𑀤𑀺𑀩𑁆𑀩𑀲𑁆𑀲 𑀯𑀸 𑀫𑀸𑀦𑀼𑀲𑀲𑁆𑀲 𑀯𑀸𑁇

240\. 𑀦 𑀔𑁄, 𑀕𑀳𑀧𑀢𑀺, 𑀅𑀭𑀳𑀢𑀺 𑀅𑀭𑀺𑀬𑀲𑀸𑀯𑀓𑁄 𑀲𑀼𑀔𑀓𑀸𑀫𑁄 𑀲𑀼𑀔𑀁 𑀆𑀬𑀸𑀘𑀺𑀢𑀼𑀁 𑀯𑀸 𑀅𑀪𑀺𑀦𑀦𑁆𑀤𑀺𑀢𑀼𑀁 𑀯𑀸 𑀲𑀼𑀔𑀲𑁆𑀲 𑀯𑀸𑀧𑀺 𑀳𑁂𑀢𑀼𑁇 𑀲𑀼𑀔𑀓𑀸𑀫𑁂𑀦, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁂𑀦 𑀲𑀼𑀔𑀲𑀁𑀯𑀢𑁆𑀢𑀦𑀺𑀓𑀸 𑀧𑀝𑀺𑀧𑀤𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀸𑁇 𑀲𑀼𑀔𑀲𑀁𑀯𑀢𑁆𑀢𑀦𑀺𑀓𑀸 𑀳𑀺𑀲𑁆𑀲 𑀧𑀝𑀺𑀧𑀤𑀸 𑀧𑀝𑀺𑀧𑀦𑁆𑀦𑀸 𑀲𑀼𑀔𑀧𑀝𑀺𑀮𑀸𑀪𑀸𑀬 𑀲𑀁𑀯𑀢𑁆𑀢𑀢𑀺𑁇 𑀲𑁄 𑀮𑀸𑀪𑀻 𑀳𑁄𑀢𑀺 𑀲𑀼𑀔𑀲𑁆𑀲 𑀤𑀺𑀩𑁆𑀩𑀲𑁆𑀲 𑀯𑀸 𑀫𑀸𑀦𑀼𑀲𑀲𑁆𑀲 𑀯𑀸𑁇

241\. 𑀦 𑀔𑁄, 𑀕𑀳𑀧𑀢𑀺, 𑀅𑀭𑀳𑀢𑀺 𑀅𑀭𑀺𑀬𑀲𑀸𑀯𑀓𑁄 𑀬𑀲𑀓𑀸𑀫𑁄 𑀬𑀲𑀁 𑀆𑀬𑀸𑀘𑀺𑀢𑀼𑀁 𑀯𑀸 𑀅𑀪𑀺𑀦𑀦𑁆𑀤𑀺𑀢𑀼𑀁 𑀯𑀸 𑀬𑀲𑀲𑁆𑀲 𑀯𑀸𑀧𑀺 𑀳𑁂𑀢𑀼𑁇 𑀬𑀲𑀓𑀸𑀫𑁂𑀦, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁂𑀦 𑀬𑀲𑀲𑀁𑀯𑀢𑁆𑀢𑀦𑀺𑀓𑀸 𑀧𑀝𑀺𑀧𑀤𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀸𑁇 𑀬𑀲𑀲𑀁𑀯𑀢𑁆𑀢𑀦𑀺𑀓𑀸 𑀳𑀺𑀲𑁆𑀲 𑀧𑀝𑀺𑀧𑀤𑀸 𑀧𑀝𑀺𑀧𑀦𑁆𑀦𑀸 𑀬𑀲𑀧𑀝𑀺𑀮𑀸𑀪𑀸𑀬 𑀲𑀁𑀯𑀢𑁆𑀢𑀢𑀺𑁇 𑀲𑁄 𑀮𑀸𑀪𑀻 𑀳𑁄𑀢𑀺 𑀬𑀲𑀲𑁆𑀲 𑀤𑀺𑀩𑁆𑀩𑀲𑁆𑀲 𑀯𑀸 𑀫𑀸𑀦𑀼𑀲𑀲𑁆𑀲 𑀯𑀸𑁇

242\. 𑀦 𑀔𑁄, 𑀕𑀳𑀧𑀢𑀺, 𑀅𑀭𑀳𑀢𑀺 𑀅𑀭𑀺𑀬𑀲𑀸𑀯𑀓𑁄 𑀲𑀕𑁆𑀕𑀓𑀸𑀫𑁄 𑀲𑀕𑁆𑀕𑀁 𑀆𑀬𑀸𑀘𑀺𑀢𑀼𑀁 𑀯𑀸 𑀅𑀪𑀺𑀦𑀦𑁆𑀤𑀺𑀢𑀼𑀁 𑀯𑀸 𑀲𑀕𑁆𑀕𑀸𑀦𑀁 𑀯𑀸𑀧𑀺 𑀳𑁂𑀢𑀼𑁇 𑀲𑀕𑁆𑀕𑀓𑀸𑀫𑁂𑀦, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁂𑀦 𑀲𑀕𑁆𑀕𑀲𑀁𑀯𑀢𑁆𑀢𑀦𑀺𑀓𑀸 𑀧𑀝𑀺𑀧𑀤𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀸𑁇 𑀲𑀕𑁆𑀕𑀲𑀁𑀯𑀢𑁆𑀢𑀦𑀺𑀓𑀸 𑀳𑀺𑀲𑁆𑀲 𑀧𑀝𑀺𑀧𑀤𑀸 𑀧𑀝𑀺𑀧𑀦𑁆𑀦𑀸 𑀲𑀕𑁆𑀕𑀧𑀝𑀺𑀮𑀸𑀪𑀸𑀬 𑀲𑀁𑀯𑀢𑁆𑀢𑀢𑀺𑁇 𑀲𑁄 𑀮𑀸𑀪𑀻 𑀳𑁄𑀢𑀺 𑀲𑀕𑁆𑀕𑀸𑀦𑀦𑁆𑀢𑀺𑁇

243\. _𑀆𑀬𑀼𑀁 𑀯𑀡𑁆𑀡𑀁 𑀬𑀲𑀁 𑀓𑀺𑀢𑁆𑀢𑀺𑀁,_  
_𑀲𑀕𑁆𑀕𑀁 𑀉𑀘𑁆𑀘𑀸𑀓𑀼𑀮𑀻𑀦𑀢𑀁;_  
_𑀭𑀢𑀺𑀬𑁄 𑀧𑀢𑁆𑀣𑀬𑀸𑀦𑁂𑀦,_  
_𑀉𑀍𑀆𑀭𑀸 𑀅𑀧𑀭𑀸𑀧𑀭𑀸𑁇_  


244\. _𑀅𑀧𑁆𑀧𑀫𑀸𑀤𑀁 𑀧𑀲𑀁𑀲𑀦𑁆𑀢𑀺,_  
_𑀧𑀼𑀜𑁆𑀜𑀓𑀺𑀭𑀺𑀬𑀸𑀲𑀼 𑀧𑀡𑁆𑀟𑀺𑀢𑀸;_  
_𑀅𑀧𑁆𑀧𑀫𑀢𑁆𑀢𑁄 𑀉𑀪𑁄 𑀅𑀢𑁆𑀣𑁂,_  
_𑀅𑀥𑀺𑀕𑀡𑁆𑀳𑀸𑀢𑀺 𑀧𑀡𑁆𑀟𑀺𑀢𑁄𑁇_  


245\. _𑀤𑀺𑀝𑁆𑀞𑁂 𑀥𑀫𑁆𑀫𑁂 𑀘 𑀬𑁄 𑀅𑀢𑁆𑀣𑁄,_  
_𑀬𑁄 𑀘𑀢𑁆𑀣𑁄 𑀲𑀫𑁆𑀧𑀭𑀸𑀬𑀺𑀓𑁄;_  
_𑀅𑀢𑁆𑀣𑀸𑀪𑀺𑀲𑀫𑀬𑀸 𑀥𑀻𑀭𑁄,_  
_𑀧𑀡𑁆𑀟𑀺𑀢𑁄𑀢𑀺 𑀧𑀯𑀼𑀘𑁆𑀘𑀢𑀻”𑀢𑀺𑁇_  


---

246\. 𑀢𑀢𑀺𑀬𑀁𑁇



[Go to previous page (1.5.2 Sappurisasutta)](1.5.2.md) / [Go to parent page (1.5 Muṇḍarājavagga)](../16A5/1/1.5.md) / [Go to next page (1.5.4 Manāpadāyīsutta)](1.5.4.md)


