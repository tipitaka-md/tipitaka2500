
[Home](/) / [16A5 Pañcakanipātapāḷi](../...md) / [1 Paṭhamapaṇṇāsaka](...md) / [1.1 Sekhabalavagga](../16A5/1/1.1.md)

# 𑁧𑁇𑁧𑁇𑁭 𑀓𑀸𑀫𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀲𑁂𑀔𑀩𑀮𑀯𑀕𑁆𑀕

* 𑀓𑀸𑀫𑀲𑀼𑀢𑁆𑀢

(7.)

29\. “𑀬𑁂𑀪𑀼𑀬𑁆𑀬𑁂𑀦, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀸 𑀓𑀸𑀫𑁂𑀲𑀼 𑀮𑀍𑀇𑀢𑀸𑁇 𑀅𑀲𑀺𑀢𑀩𑁆𑀬𑀸𑀪𑀗𑁆𑀕𑀺𑀁, 𑀪𑀺𑀓𑁆𑀔𑀯𑁂, 𑀓𑀼𑀮𑀧𑀼𑀢𑁆𑀢𑁄 𑀑𑀳𑀸𑀬 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀢𑁄 𑀳𑁄𑀢𑀺, ‘𑀲𑀤𑁆𑀥𑀸𑀧𑀩𑁆𑀩𑀚𑀺𑀢𑁄 𑀓𑀼𑀮𑀧𑀼𑀢𑁆𑀢𑁄’𑀢𑀺 𑀅𑀮𑀁𑀯𑀘𑀦𑀸𑀬𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀮𑀩𑁆𑀪𑀸, 𑀪𑀺𑀓𑁆𑀔𑀯𑁂, 𑀬𑁄𑀩𑁆𑀩𑀦𑁂𑀦 𑀓𑀸𑀫𑀸 𑀢𑁂 𑀘 𑀔𑁄 𑀬𑀸𑀤𑀺𑀲𑀸 𑀯𑀸 𑀢𑀸𑀤𑀺𑀲𑀸 𑀯𑀸𑁇 𑀬𑁂 𑀘, 𑀪𑀺𑀓𑁆𑀔𑀯𑁂, 𑀳𑀻𑀦𑀸 𑀓𑀸𑀫𑀸 𑀬𑁂 𑀘 𑀫𑀚𑁆𑀛𑀺𑀫𑀸 𑀓𑀸𑀫𑀸 𑀬𑁂 𑀘 𑀧𑀡𑀻𑀢𑀸 𑀓𑀸𑀫𑀸, 𑀲𑀩𑁆𑀩𑁂 𑀓𑀸𑀫𑀸 ‘𑀓𑀸𑀫𑀸’𑀢𑁆𑀯𑁂𑀯 𑀲𑀗𑁆𑀔𑀁 𑀕𑀘𑁆𑀙𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀤𑀳𑀭𑁄 𑀓𑀼𑀫𑀸𑀭𑁄 𑀫𑀦𑁆𑀤𑁄 𑀉𑀢𑁆𑀢𑀸𑀦𑀲𑁂𑀬𑁆𑀬𑀓𑁄 𑀥𑀸𑀢𑀺𑀬𑀸 𑀧𑀫𑀸𑀤𑀫𑀦𑁆𑀯𑀸𑀬 𑀓𑀝𑁆𑀞𑀁 𑀯𑀸 𑀓𑀞𑀮𑀁 𑀯𑀸 𑀫𑀼𑀔𑁂 𑀆𑀳𑀭𑁂𑀬𑁆𑀬𑁇 𑀢𑀫𑁂𑀦𑀁 𑀥𑀸𑀢𑀺 𑀲𑀻𑀖𑀁 𑀲𑀻𑀖𑀁 𑀫𑀦𑀲𑀺 𑀓𑀭𑁂𑀬𑁆𑀬; 𑀲𑀻𑀖𑀁 𑀲𑀻𑀖𑀁 𑀫𑀦𑀲𑀺 𑀓𑀭𑀺𑀢𑁆𑀯𑀸 𑀲𑀻𑀖𑀁 𑀲𑀻𑀖𑀁 𑀆𑀳𑀭𑁂𑀬𑁆𑀬𑁇 𑀦𑁄 𑀘𑁂 𑀲𑀓𑁆𑀓𑀼𑀡𑁂𑀬𑁆𑀬 𑀲𑀻𑀖𑀁 𑀲𑀻𑀖𑀁 𑀆𑀳𑀭𑀺𑀢𑀼𑀁, 𑀯𑀸𑀫𑁂𑀦 𑀳𑀢𑁆𑀣𑁂𑀦 𑀲𑀻𑀲𑀁 𑀧𑀭𑀺𑀕𑁆𑀕𑀳𑁂𑀢𑁆𑀯𑀸 𑀤𑀓𑁆𑀔𑀺𑀡𑁂𑀦 𑀳𑀢𑁆𑀣𑁂𑀦 𑀯𑀗𑁆𑀓𑀗𑁆𑀕𑀼𑀮𑀺𑀁 𑀓𑀭𑀺𑀢𑁆𑀯𑀸 𑀲𑀮𑁄𑀳𑀺𑀢𑀫𑁆𑀧𑀺 𑀆𑀳𑀭𑁂𑀬𑁆𑀬𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? ‘𑀅𑀢𑁆𑀣𑁂𑀲𑀸, 𑀪𑀺𑀓𑁆𑀔𑀯𑁂, 𑀓𑀼𑀫𑀸𑀭𑀲𑁆𑀲 𑀯𑀺𑀳𑁂𑀲𑀸; 𑀦𑁂𑀲𑀸 𑀦𑀢𑁆𑀣𑀻’𑀢𑀺 𑀯𑀤𑀸𑀫𑀺𑁇 𑀓𑀭𑀡𑀻𑀬𑀜𑁆𑀘 𑀔𑁄 𑀏𑀢𑀁, 𑀪𑀺𑀓𑁆𑀔𑀯𑁂, 𑀥𑀸𑀢𑀺𑀬𑀸 𑀅𑀢𑁆𑀣𑀓𑀸𑀫𑀸𑀬 𑀳𑀺𑀢𑁂𑀲𑀺𑀦𑀺𑀬𑀸 𑀅𑀦𑀼𑀓𑀫𑁆𑀧𑀺𑀓𑀸𑀬, 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀬𑀢𑁄 𑀘 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀓𑀼𑀫𑀸𑀭𑁄 𑀯𑀼𑀤𑁆𑀥𑁄 𑀳𑁄𑀢𑀺 𑀅𑀮𑀁𑀧𑀜𑁆𑀜𑁄, 𑀅𑀦𑀧𑁂𑀓𑁆𑀔𑀸 𑀤𑀸𑀦𑀺, 𑀪𑀺𑀓𑁆𑀔𑀯𑁂, 𑀥𑀸𑀢𑀺 𑀢𑀲𑁆𑀫𑀺𑀁 𑀓𑀼𑀫𑀸𑀭𑁂 𑀳𑁄𑀢𑀺—  ‘𑀅𑀢𑁆𑀢𑀕𑀼𑀢𑁆𑀢𑁄 𑀤𑀸𑀦𑀺 𑀓𑀼𑀫𑀸𑀭𑁄 𑀦𑀸𑀮𑀁 𑀧𑀫𑀸𑀤𑀸𑀬𑀸’𑀢𑀺𑁇

30\. 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀬𑀸𑀯𑀓𑀻𑀯𑀜𑁆𑀘 𑀪𑀺𑀓𑁆𑀔𑀼𑀦𑁄 𑀲𑀤𑁆𑀥𑀸𑀬 𑀅𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀳𑀺𑀭𑀺𑀬𑀸 𑀅𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀑𑀢𑁆𑀢𑀧𑁆𑀧𑁂𑀦 𑀅𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀯𑀻𑀭𑀺𑀬𑁂𑀦 𑀅𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀧𑀜𑁆𑀜𑀸𑀬 𑀅𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀅𑀦𑀼𑀭𑀓𑁆𑀔𑀺𑀢𑀩𑁆𑀩𑁄 𑀢𑀸𑀯 𑀫𑁂 𑀲𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀳𑁄𑀢𑀺𑁇 𑀬𑀢𑁄 𑀘 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀲𑀤𑁆𑀥𑀸𑀬 𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀳𑀺𑀭𑀺𑀬𑀸 𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀑𑀢𑁆𑀢𑀧𑁆𑀧𑁂𑀦 𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀯𑀻𑀭𑀺𑀬𑁂𑀦 𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀧𑀜𑁆𑀜𑀸𑀬 𑀓𑀢𑀁 𑀳𑁄𑀢𑀺 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼, 𑀅𑀦𑀧𑁂𑀓𑁆𑀔𑁄 𑀤𑀸𑀦𑀸𑀳𑀁, 𑀪𑀺𑀓𑁆𑀔𑀯𑁂, 𑀢𑀲𑁆𑀫𑀺𑀁 𑀪𑀺𑀓𑁆𑀔𑀼𑀲𑁆𑀫𑀺𑀁 𑀳𑁄𑀫𑀺—  ‘𑀅𑀢𑁆𑀢𑀕𑀼𑀢𑁆𑀢𑁄 𑀤𑀸𑀦𑀺 𑀪𑀺𑀓𑁆𑀔𑀼 𑀦𑀸𑀮𑀁 𑀧𑀫𑀸𑀤𑀸𑀬𑀸’”𑀢𑀺𑁇

---

31\. 𑀲𑀢𑁆𑀢𑀫𑀁𑁇



[Go to previous page (1.1.6 Samāpattisutta)](1.1.6.md) / [Go to parent page (1.1 Sekhabalavagga)](../16A5/1/1.1.md) / [Go to next page (1.1.8 Cavanasutta)](1.1.8.md)


