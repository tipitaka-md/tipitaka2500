
[Home](/) / [35Y9 Dhammayamakapāḷi](/tipitaka/35Y9.md) / [2 Pavattivāra](/tipitaka/35Y9/2.md) / [2.1 Uppādavāra](/tipitaka/35Y9/2/2.1.md) / [2.1.2 Atītavāra](/tipitaka/35Y9/2/2.1/2.1.2.md)

# 2.1.2.2 Anulomaokāsa

### Pavattivāra

### Uppādavāra

### Atītavāra

### Anulomaokāsa

(47.)

236\. »  Yattha kusalā dhammā uppajjittha tattha akusalā dhammā uppajjitthāti? Āmantā.

237\. «  Yattha vā pana akusalā dhammā uppajjittha tattha kusalā dhammā uppajjitthāti? Āmantā.

238\. »  Yattha kusalā dhammā uppajjittha tattha abyākatā dhammā uppajjitthāti? Āmantā.

239\. «  Yattha vā pana abyākatā dhammā uppajjittha tattha kusalā dhammā uppajjitthāti?

240\. Asaññasatte tattha abyākatā dhammā uppajjittha, no ca tattha kusalā dhammā uppajjittha. Catuvokāre pañcavokāre tattha abyākatā ca dhammā uppajjittha kusalā ca dhammā uppajjittha.

(48.)

241\. »  Yattha akusalā dhammā uppajjittha tattha abyākatā dhammā uppajjitthāti? Āmantā.

242\. «  Yattha vā pana abyākatā dhammā uppajjittha tattha akusalā dhammā uppajjitthāti?

243\. Asaññasatte tattha abyākatā dhammā uppajjittha, no ca tattha akusalā dhammā uppajjittha. Catuvokāre pañcavokāre tattha abyākatā ca dhammā uppajjittha akusalā ca dhammā uppajjittha.

[Go to previous page (2.1.2.1 Anulomapuggala)](/tipitaka/35Y9/2/2.1/2.1.2/2.1.2.1.md) / [Go to parent page (2.1.2 Atītavāra)](/tipitaka/35Y9/2/2.1/2.1.2.md) / [Go to next page (2.1.2.3 Anulomapuggalokāsa)](/tipitaka/35Y9/2/2.1/2.1.2/2.1.2.3.md)


