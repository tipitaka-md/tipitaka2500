---
title: 2.1.3.5 Paccanīkaokāsa
path: /tipitaka/35Y9/2/2.1/2.1.3/2.1.3.5
ref: 260309
breadcrumbs:
  - name: Home
    link: /
  - name: 35Y9 Dhammayamakapāḷi
    link: /tipitaka/35Y9
  - name: 2 Pavattivāra
    link: /tipitaka/35Y9/2
  - name: 2.1 Uppādavāra
    link: /tipitaka/35Y9/2/2.1
  - name: 2.1.3 Anāgatavāra
    link: /tipitaka/35Y9/2/2.1/2.1.3
prevL: /tipitaka/35Y9/2/2.1/2.1.3/2.1.3.4
upL: /tipitaka/35Y9/2/2.1/2.1.3
nextL: /tipitaka/35Y9/2/2.1/2.1.3/2.1.3.6
---

# 2.1.3.5 Paccanīkaokāsa

### Pavattivāra

### Uppādavāra

### Anāgatavāra

### Paccanīkaokāsa

(65.)

309. »  Yattha kusalā dhammā na uppajjissanti tattha akusalā dhammā na uppajjissantīti? Āmantā.

310. «  Yattha vā pana akusalā dhammā na uppajjissanti tattha kusalā dhammā na uppajjissantīti? Āmantā.

311. »  Yattha kusalā dhammā na uppajjissanti tattha abyākatā dhammā na uppajjissantīti? Uppajjissanti.

312. «  Yattha vā pana abyākatā dhammā na uppajjissanti tattha kusalā dhammā na uppajjissantīti? Natthi.

(66.)

313. »  Yattha akusalā dhammā na uppajjissanti tattha abyākatā dhammā na uppajjissantīti? Uppajjissanti.

314. «  Yattha vā pana abyākatā dhammā na uppajjissanti tattha akusalā dhammā na uppajjissantīti? Natthi.


