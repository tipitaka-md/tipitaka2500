---
title: 2.2.2.2 Anulomaokāsa
path: /tipitaka/35Y9/2/2.2/2.2.2/2.2.2.2
ref: 260336
breadcrumbs:
  - name: Home
    link: /
  - name: 35Y9 Dhammayamakapāḷi
    link: /tipitaka/35Y9
  - name: 2 Pavattivāra
    link: /tipitaka/35Y9/2
  - name: 2.2 Nirodhavāra
    link: /tipitaka/35Y9/2/2.2
  - name: 2.2.2 Atītavāra
    link: /tipitaka/35Y9/2/2.2/2.2.2
prevL: /tipitaka/35Y9/2/2.2/2.2.2/2.2.2.1
upL: /tipitaka/35Y9/2/2.2/2.2.2
nextL: /tipitaka/35Y9/2/2.2/2.2.2/2.2.2.3
---

# 2.2.2.2 Anulomaokāsa

### Pavattivāra

### Nirodhavāra

### Atītavāra

### Anulomaokāsa

(113.)

503. »  Yattha kusalā dhammā nirujjhittha tattha akusalā dhammā nirujjhitthāti? Āmantā.

504. «  Yattha vā pana akusalā dhammā nirujjhittha tattha kusalā dhammā nirujjhitthāti? Āmantā.

505. »  Yattha kusalā dhammā nirujjhittha tattha abyākatā dhammā nirujjhitthāti? Āmantā.

506. «  Yattha vā pana abyākatā dhammā nirujjhittha tattha kusalā dhammā nirujjhitthāti?

507. Asaññasatte tattha abyākatā dhammā nirujjhittha, no ca tattha kusalā dhammā nirujjhittha. Catuvokāre pañcavokāre tattha abyākatā ca dhammā nirujjhittha kusalā ca dhammā nirujjhittha.

(114.)

508. »  Yattha akusalā dhammā nirujjhittha tattha abyākatā dhammā nirujjhitthāti? Āmantā.

509. «  Yattha vā pana abyākatā dhammā nirujjhittha tattha akusalā dhammā nirujjhitthāti?

510. Asaññasatte tattha abyākatā dhammā nirujjhittha, no ca tattha akusalā dhammā nirujjhittha. Catuvokāre pañcavokāre tattha abyākatā ca dhammā nirujjhittha akusalā ca dhammā nirujjhittha.


