
[Home](/) / [35Y9 Dhammayamakapāḷi](/tipitaka/35Y9.md) / [2 Pavattivāra](/tipitaka/35Y9/2.md) / [2.3 Uppādanirodhavāra](/tipitaka/35Y9/2/2.3.md) / [2.3.2 Atītavāra](/tipitaka/35Y9/2/2.3/2.3.2.md)

# 2.3.2.6 Paccanīkapuggalokāsa

### Pavattivāra

### Uppādanirodhavāra

### Atītavāra

### Paccanīkapuggalokāsa

(185.)

779. »  Yassa yattha kusalā dhammā na uppajjittha tassa tattha akusalā dhammā na nirujjhitthāti?

780. Suddhāvāsānaṃ dutiye akusale citte vattamāne tesaṃ tattha kusalā dhammā na uppajjittha, no ca tesaṃ tattha akusalā dhammā na nirujjhittha. Suddhāvāsānaṃ dutiye citte vattamāne asaññasattānaṃ tesaṃ tattha kusalā ca dhammā na uppajjittha akusalā ca dhammā na nirujjhittha.

781. «  Yassa vā pana yattha akusalā dhammā na nirujjhittha tassa tattha kusalā dhammā na uppajjitthāti? Āmantā.

782. »  Yassa yattha kusalā dhammā na uppajjittha tassa tattha abyākatā dhammā na nirujjhitthāti?

783. Suddhāvāsānaṃ dutiye citte vattamāne asaññasattānaṃ tesaṃ tattha kusalā dhammā na uppajjittha, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha kusalā ca dhammā na uppajjittha abyākatā ca dhammā na nirujjhittha.

784. «  Yassa vā pana yattha abyākatā dhammā na nirujjhittha tassa tattha kusalā dhammā na uppajjitthāti? Āmantā.

(186.)

785. »  Yassa yattha akusalā dhammā na uppajjittha tassa tattha abyākatā dhammā na nirujjhitthāti?

786. Suddhāvāsānaṃ dutiye citte vattamāne asaññasattānaṃ tesaṃ tattha akusalā dhammā na uppajjittha, no ca tesaṃ tattha abyākatā dhammā na nirujjhittha. Suddhāvāsaṃ upapajjantānaṃ tesaṃ tattha akusalā ca dhammā na uppajjittha abyākatā ca dhammā na nirujjhittha.

787. «  Yassa vā pana yattha abyākatā dhammā na nirujjhittha tassa tattha akusalā dhammā na uppajjitthāti? Āmantā.

[Go to previous page](/tipitaka/35Y9/2/2.3/2.3.2/2.3.2.5.md) / [Go to parent page](/tipitaka/35Y9/2/2.3/2.3.2.md) / [Go to next page](/tipitaka/35Y9/2/2.3/2.3.3.md)


