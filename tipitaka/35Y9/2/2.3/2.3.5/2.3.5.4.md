
[Home](/) / [35Y9 Dhammayamakapāḷi](../../../../35Y9.md) / [2 Pavattivāra](../../../2.md) / [2.3 Uppādanirodhavāra](../../2.3.md) / [2.3.5 Paccuppannānāgatavāra](../2.3.5.md)

# 2.3.5.4 Paccanīkapuggala

* Pavattivāra

* Uppādanirodhavāra

* Paccuppannānāgatavāra

* Paccanīkapuggala

(214.)

894\. »  Yassa kusalā dhammā na uppajjanti tassa akusalā dhammā na nirujjhissantīti?

895\. Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ akusalā dhammā na nirujjhissanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ kusalā ca dhammā na uppajjanti akusalā ca dhammā na nirujjhissanti.

896\. «  Yassa vā pana akusalā dhammā na nirujjhissanti tassa kusalā dhammā na uppajjantīti?

897\. Aggamaggassa uppādakkhaṇe yassa cittassa anantarā aggamaggaṃ paṭilabhissanti tassa cittassa uppādakkhaṇe tesaṃ akusalā dhammā na nirujjhissanti, no ca tesaṃ kusalā dhammā na uppajjanti. Aggamaggassa bhaṅgakkhaṇe arahantānaṃ yassa cittassa anantarā aggamaggaṃ paṭilabhissanti tassa cittassa bhaṅgakkhaṇe tesaṃ akusalā ca dhammā na nirujjhissanti kusalā ca dhammā na uppajjanti.

898\. »  Yassa kusalā dhammā na uppajjanti tassa abyākatā dhammā na nirujjhissantīti?

899\. Sabbesaṃ cittassa bhaṅgakkhaṇe kusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ kusalā dhammā na uppajjanti, no ca tesaṃ abyākatā dhammā na nirujjhissanti. Pacchimacittassa bhaṅgakkhaṇe tesaṃ kusalā ca dhammā na uppajjanti abyākatā ca dhammā na nirujjhissanti.

900\. «  Yassa vā pana abyākatā dhammā na nirujjhissanti tassa kusalā dhammā na uppajjantīti? Āmantā.

(215.)

901\. »  Yassa akusalā dhammā na uppajjanti tassa abyākatā dhammā na nirujjhissantīti?

902\. Sabbesaṃ cittassa bhaṅgakkhaṇe akusalavippayuttacittassa uppādakkhaṇe nirodhasamāpannānaṃ asaññasattānaṃ tesaṃ akusalā dhammā na uppajjanti, no ca tesaṃ abyākatā dhammā na nirujjhissanti. Pacchimacittassa bhaṅgakkhaṇe tesaṃ akusalā ca dhammā na uppajjanti abyākatā ca dhammā na nirujjhissanti.

903\. «  Yassa vā pana abyākatā dhammā na nirujjhissanti tassa akusalā dhammā na uppajjantīti? Āmantā.

[Go to previous page (2.3.5.3 Anulomapuggalokāsa)](2.3.5.3.md) / [Go to parent page (2.3.5 Paccuppannānāgatavāra)](../2.3.5.md) / [Go to next page (2.3.5.5 Paccanīkaokāsa)](2.3.5.5.md)


