
[Home](/) / [13S3 Khandhavaggasaṃyuttapāḷi](../../../13S3.md) / [4 Okkantasaṃyutta](../../4.md) / [4.1 Cakkhuvagga](../4.1.md)

# 4.1.5 Samphassajasutta

### Okkantasaṃyutta

### Cakkhuvagga

### Samphassajasutta

(306.)

1051. Sāvatthinidānaṃ. “Cakkhusamphassajā, bhikkhave, vedanā aniccā vipariṇāmī aññathābhāvī; sotasamphassajā vedanā…pe…  ghānasamphassajā vedanā…pe…  jivhāsamphassajā vedanā…pe…  kāyasamphassajā vedanā…pe…  manosamphassajā vedanā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe…  sambodhiparāyano’”ti.

---

1052. Pañcamaṃ.



[Go to previous page (4.1.4 Samphassasutta)](4.1.4.md) / [Go to parent page (4.1 Cakkhuvagga)](../4.1.md) / [Go to next page (4.1.6 Rūpasaññāsutta)](4.1.6.md)


