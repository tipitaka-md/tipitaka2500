---
title: 4.1.7 Rūpasañcetanāsutta
path: /tipitaka/13S3/4/4.1/4.1.7
ref: 274215
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 4 Okkantasaṃyutta
    link: /tipitaka/13S3/4
  - name: 4.1 Cakkhuvagga
    link: /tipitaka/13S3/4/4.1
prevL: /tipitaka/13S3/4/4.1/4.1.6
upL: /tipitaka/13S3/4/4.1
nextL: /tipitaka/13S3/4/4.1/4.1.8
---

# 4.1.7 Rūpasañcetanāsutta

### Okkantasaṃyutta

### Cakkhuvagga

### Rūpasañcetanāsutta

(308.)

1055. Sāvatthinidānaṃ. “Rūpasañcetanā, bhikkhave, aniccā vipariṇāmī aññathābhāvī; saddasañcetanā…  gandhasañcetanā…  rasasañcetanā…  phoṭṭhabbasañcetanā…  dhammasañcetanā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe…  sambodhiparāyano’”ti.

===

1056. Sattamaṃ.




