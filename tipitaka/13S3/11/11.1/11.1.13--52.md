
[Home](/) / [13S3 Khandhavaggasaṃyuttapāḷi](/tipitaka/13S3.md) / [11 Valāhakasaṃyutta](/tipitaka/13S3/11.md) / [11.1 Valāhakavagga](/tipitaka/13S3/11/11.1.md)

# 11.1.13--52 Uṇhavalāhakadānūpakārasutta

### Valāhakasaṃyutta

### Valāhakavagga

### Uṇhavalāhakadānūpakārasutta

(562--601.)

1222\. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā uṇhavalāhakānaṃ devānaṃ…pe…  abbhavalāhakānaṃ devānaṃ…pe…  vātavalāhakānaṃ devānaṃ…pe…  vassavalāhakānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘vassavalāhakā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā vassavalāhakānaṃ devānaṃ sahabyataṃ upapajjeyyan’ti. So annaṃ deti…pe…  padīpeyyaṃ deti. So kāyassa bhedā paraṃ maraṇā vassavalāhakānaṃ devānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā vassavalāhakānaṃ devānaṃ sahabyataṃ upapajjatī”ti.

---

1223\. Dvepaññāsamaṃ.



[Go to previous page (11.1.3--12 Sītavalāhakadānūpakārasuttadasaka)](/tipitaka/13S3/11/11.1/11.1.3--12.md) / [Go to parent page (11.1 Valāhakavagga)](/tipitaka/13S3/11/11.1.md) / [Go to next page (11.1.53 Sītavalāhakasutta)](/tipitaka/13S3/11/11.1/11.1.53.md)


