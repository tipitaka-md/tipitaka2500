---
title: 11.1.3--12 Sītavalāhakadānūpakārasuttadasaka
path: /tipitaka/13S3/11/11.1/11.1.3--12
ref: 274275
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 11 Valāhakasaṃyutta
    link: /tipitaka/13S3/11
  - name: 11.1 Valāhakavagga
    link: /tipitaka/13S3/11/11.1
prevL: /tipitaka/13S3/11/11.1/11.1.2
upL: /tipitaka/13S3/11/11.1
nextL: /tipitaka/13S3/11/11.1/11.1.13--52
---

# 11.1.3--12 Sītavalāhakadānūpakārasuttadasaka

### Valāhakasaṃyutta

### Valāhakavagga

### Sītavalāhakadānūpakārasuttadasaka

(552--561.)

1220. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā sītavalāhakānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘sītavalāhakā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā sītavalāhakānaṃ devānaṃ sahabyataṃ upapajjeyyan’ti. So annaṃ deti…pe…  padīpeyyaṃ deti. So kāyassa bhedā paraṃ maraṇā sītavalāhakānaṃ devānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā sītavalāhakānaṃ devānaṃ sahabyataṃ upapajjatī”ti.

===

1221. Dvādasamaṃ.




