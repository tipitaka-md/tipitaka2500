
[Home](/) / [13S3 Khandhavaggasaṃyuttapāḷi](../../../13S3.md) / [3 Diṭṭhisaṃyutta](../../3.md) / [3.1 Sotāpattivagga](../3.1.md)

# 3.1.10 Asassatadiṭṭhisutta

* Diṭṭhisaṃyutta

* Sotāpattivagga

* Asassatadiṭṭhisutta

(215.)

953\. Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa evaṃ diṭṭhi uppajjati—  ‘asassato loko’”ti? “Bhagavaṃmūlakā no, bhante, dhammā…pe…

954\. “Rūpe kho, bhikkhave, sati…pe…  viññāṇaṃ niccaṃ vā aniccaṃ vā”ti? “Aniccaṃ, bhante” …pe…  api nu taṃ anupādāya evaṃ diṭṭhi uppajjeyya—  ‘asassato loko’”ti? “No hetaṃ, bhante”. “Yampidaṃ diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā tampi niccaṃ vā aniccaṃ vā”ti? “Aniccaṃ, bhante…pe…  api nu taṃ anupādāya evaṃ diṭṭhi uppajjeyya—  ‘asassato loko’”ti? “No hetaṃ, bhante”.

955\. “Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti…pe…  dukkhanirodhagāminiyā paṭipadāyapissa kaṅkhā pahīnā hoti—  ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.

---

956\. Dasamaṃ.



[Go to previous page (3.1.9 Sassatadiṭṭhisutta)](3.1.9.md) / [Go to parent page (3.1 Sotāpattivagga)](../3.1.md) / [Go to next page (3.1.11 Antavāsutta)](3.1.11.md)


