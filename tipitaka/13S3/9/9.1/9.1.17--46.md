
[Home](/) / [13S3 Khandhavaggasaṃyuttapāḷi](../../../13S3.md) / [9 Supaṇṇasaṃyutta](../../9.md) / [9.1 Supaṇṇavagga](../9.1.md)

# 9.1.17--46 Jalābujadānūpakārasutta

* Supaṇṇasaṃyutta

* Supaṇṇavagga

* Jalābujadānūpakārasutta

(408--437.)

1195\. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā jalābujānaṃ supaṇṇānaṃ…pe…  saṃsedajānaṃ supaṇṇānaṃ…pe…  opapātikānaṃ supaṇṇānaṃ sahabyataṃ upapajjatī”ti? “Idha, bhikkhu, ekacco kāyena dvayakārī hoti, vācāya dvayakārī, manasā dvayakārī. Tassa sutaṃ hoti—  ‘opapātikā supaṇṇā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjeyyan’ti. So annaṃ deti…pe…  pānaṃ deti…pe…  padīpeyyaṃ deti. So kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā opapātikānaṃ supaṇṇānaṃ sahabyataṃ upapajjatī”ti. Chacattālīsamaṃ.

---

1196\. (Evaṃ piṇḍakena chacattālīsaṃ suttantā honti.)

  
Supaṇṇavaggo paṭhamo.



---

1197\. Tassuddānaṃ



1198\. _Suddhikaṃ haranti ceva,_  
_dvayakārī ca caturo;_  
_Dānūpakārā tālīsaṃ,_  
_supaṇṇe suppakāsitāti._  


---

1199\. Supaṇṇasaṃyuttaṃ samattaṃ.



[Go to previous page (9.1.7--16 Aṇḍajadānūpakārasuttadasaka)](9.1.7--16.md) / [Go to parent page (9.1 Supaṇṇavagga)](../9.1.md) / [Go to next page (10 Gandhabbakāyasaṃyutta)](../../10.md)


