
[Home](/) / [13S3 Khandhavaggasaṃyuttapāḷi](../../../13S3.md) / [9 Supaṇṇasaṃyutta](../../9.md) / [9.1 Supaṇṇavagga](../9.1.md)

# 9.1.2 Harantisutta

* Supaṇṇasaṃyutta

* Supaṇṇavagga

* Harantisutta

(393.)

1187\. Sāvatthinidānaṃ. “Catasso imā, bhikkhave, supaṇṇayoniyo. Katamā catasso? Aṇḍajā…pe…  imā kho, bhikkhave, catasso supaṇṇayoniyo. Tatra, bhikkhave, aṇḍajā supaṇṇā aṇḍajeva nāge haranti, na jalābuje, na saṃsedaje, na opapātike. Tatra, bhikkhave, jalābujā supaṇṇā aṇḍaje ca jalābuje ca nāge haranti, na saṃsedaje, na opapātike. Tatra, bhikkhave, saṃsedajā supaṇṇā aṇḍaje ca jalābuje ca saṃsedaje ca nāge haranti, na opapātike. Tatra, bhikkhave, opapātikā supaṇṇā aṇḍaje ca jalābuje ca saṃsedaje ca opapātike ca nāge haranti. Imā kho, bhikkhave, catasso supaṇṇayoniyo”ti.

---

1188\. Dutiyaṃ.



[Go to previous page (9.1.1 Suddhikasutta)](9.1.1.md) / [Go to parent page (9.1 Supaṇṇavagga)](../9.1.md) / [Go to next page (9.1.3 Dvayakārīsutta)](9.1.3.md)


