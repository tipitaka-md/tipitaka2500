
[Home](/) / [13S3 Khandhavaggasaṃyuttapāḷi](/tipitaka/13S3.md) / [12 Vacchagottasaṃyutta](/tipitaka/13S3/12.md) / [12.1 Vacchagottavagga](/tipitaka/13S3/12/12.1.md)

# 12.1.2 Vedanāaññāṇasutta

### Vacchagottasaṃyutta

### Vacchagottavagga

### Vedanāaññāṇasutta

(608.)

1238. Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca—  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti? “Vedanāya kho, vaccha, aññāṇā, vedanāsamudaye aññāṇā, vedanānirodhe aññāṇā, vedanānirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti.

---

1239. Dutiyaṃ.



[Go to previous page (12.1.1 Rūpaaññāṇasutta)](/tipitaka/13S3/12/12.1/12.1.1.md) / [Go to parent page (12.1 Vacchagottavagga)](/tipitaka/13S3/12/12.1.md) / [Go to next page (12.1.3 Saññāaññāṇasutta)](/tipitaka/13S3/12/12.1/12.1.3.md)


