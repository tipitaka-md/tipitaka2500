
[Home](/) / [13S3 Khandhavaggasaṃyuttapāḷi](../...md) / [12 Vacchagottasaṃyutta](...md) / [12.1 Vacchagottavagga](../13S3/12/12.1.md)

# 12.1.4 Saṅkhāraaññāṇasutta

* Vacchagottasaṃyutta

* Vacchagottavagga

* Saṅkhāraaññāṇasutta

(610.)

1242\. Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca—  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti? “Saṅkhāresu kho, vaccha, aññāṇā, saṅkhārasamudaye aññāṇā, saṅkhāranirodhe aññāṇā, saṅkhāranirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti.

---

1243\. Catutthaṃ.



[Go to previous page (12.1.3 Saññāaññāṇasutta)](12.1.3.md) / [Go to parent page (12.1 Vacchagottavagga)](../13S3/12/12.1.md) / [Go to next page (12.1.5 Viññāṇaaññāṇasutta)](12.1.5.md)


