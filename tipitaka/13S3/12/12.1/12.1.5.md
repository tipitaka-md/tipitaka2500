
[Home](/) / [13S3 Khandhavaggasaṃyuttapāḷi](../../../13S3.md) / [12 Vacchagottasaṃyutta](../../12.md) / [12.1 Vacchagottavagga](../12.1.md)

# 12.1.5 Viññāṇaaññāṇasutta

* Vacchagottasaṃyutta

* Vacchagottavagga

* Viññāṇaaññāṇasutta

(611.)

1244\. Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca—  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā …pe…  neva hoti na na hoti tathāgato paraṃ maraṇāti vā”ti? “Viññāṇe kho, vaccha, aññāṇā, viññāṇasamudaye aññāṇā, viññāṇanirodhe aññāṇā, viññāṇanirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti.

---

1245\. Pañcamaṃ.



[Go to previous page (12.1.4 Saṅkhāraaññāṇasutta)](12.1.4.md) / [Go to parent page (12.1 Vacchagottavagga)](../12.1.md) / [Go to next page (12.1.6--10 Rūpaadassanādisuttapañcaka)](12.1.6--10.md)


