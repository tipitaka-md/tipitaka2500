---
title: 12.1.3 Saññāaññāṇasutta
path: /tipitaka/13S3/12/12.1/12.1.3
ref: 274284
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 12 Vacchagottasaṃyutta
    link: /tipitaka/13S3/12
  - name: 12.1 Vacchagottavagga
    link: /tipitaka/13S3/12/12.1
prevL: /tipitaka/13S3/12/12.1/12.1.2
upL: /tipitaka/13S3/12/12.1
nextL: /tipitaka/13S3/12/12.1/12.1.4
---

# 12.1.3 Saññāaññāṇasutta

### Vacchagottasaṃyutta

### Vacchagottavagga

### Saññāaññāṇasutta

(609.)

1240. Sāvatthinidānaṃ. Ekamantaṃ nisinno kho vacchagotto paribbājako bhagavantaṃ etadavoca—  “ko nu kho, bho gotama, hetu, ko paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti? “Saññāya kho, vaccha, aññāṇā, saññāsamudaye aññāṇā, saññānirodhe aññāṇā, saññānirodhagāminiyā paṭipadāya aññāṇā; evamimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vāti. Ayaṃ kho, vaccha, hetu, ayaṃ paccayo, yānimāni anekavihitāni diṭṭhigatāni loke uppajjanti—  sassato lokoti vā, asassato lokoti vā…pe…  neva hoti na na hoti tathāgato paraṃ maraṇāti vā”ti.

===

1241. Tatiyaṃ.




