
[Home](/) / [13S3 Khandhavaggasaṃyuttapāḷi](/tipitaka/13S3.md) / [5 Uppādasaṃyutta](/tipitaka/13S3/5.md) / [5.1 Uppādavagga](/tipitaka/13S3/5/5.1.md)

# 5.1.1 Cakkhusutta

### Uppādasaṃyutta

### Uppādavagga

### Cakkhusutta

(312.)

1068. Sāvatthinidānaṃ. “Yo kho, bhikkhave, cakkhussa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo sotassa uppādo ṭhiti…pe…  yo ghānassa uppādo ṭhiti…  yo jivhāya uppādo ṭhiti…  yo kāyassa uppādo ṭhiti…  yo manassa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo ca, bhikkhave, cakkhussa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. Yo sotassa nirodho…pe…  yo ghānassa nirodho…  yo jivhāya nirodho…  yo kāyassa nirodho…  yo manassa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti.

---

1069. Paṭhamaṃ.



[Go to previous page (5.1 Uppādavagga)](/tipitaka/13S3/5/5.1.md) / [Go to parent page (5.1 Uppādavagga)](/tipitaka/13S3/5/5.1.md) / [Go to next page (5.1.2 Rūpasutta)](/tipitaka/13S3/5/5.1/5.1.2.md)


