
[Home](/) / [13S3 Khandhavaggasaṃyuttapāḷi](/tipitaka/13S3.md) / [5 Uppādasaṃyutta](/tipitaka/13S3/5.md) / [5.1 Uppādavagga](/tipitaka/13S3/5/5.1.md)

# 5.1.2 Rūpasutta

### Uppādasaṃyutta

### Uppādavagga

### Rūpasutta

(313.)

1070. Sāvatthinidānaṃ. “Yo kho, bhikkhave, rūpānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo saddānaṃ…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo ca kho, bhikkhave, rūpānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. Yo saddānaṃ…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti.

---

1071. Dutiyaṃ.



[Go to previous page (5.1.1 Cakkhusutta)](/tipitaka/13S3/5/5.1/5.1.1.md) / [Go to parent page (5.1 Uppādavagga)](/tipitaka/13S3/5/5.1.md) / [Go to next page (5.1.3 Viññāṇasutta)](/tipitaka/13S3/5/5.1/5.1.3.md)


