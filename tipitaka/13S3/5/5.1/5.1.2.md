---
title: 5.1.2 Rūpasutta
path: /tipitaka/13S3/5/5.1/5.1.2
ref: 274220
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 5 Uppādasaṃyutta
    link: /tipitaka/13S3/5
  - name: 5.1 Uppādavagga
    link: /tipitaka/13S3/5/5.1
prevL: /tipitaka/13S3/5/5.1/5.1.1
upL: /tipitaka/13S3/5/5.1
nextL: /tipitaka/13S3/5/5.1/5.1.3
---

# 5.1.2 Rūpasutta

### Uppādasaṃyutta

### Uppādavagga

### Rūpasutta

(313.)

1070. Sāvatthinidānaṃ. “Yo kho, bhikkhave, rūpānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo saddānaṃ…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo ca kho, bhikkhave, rūpānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. Yo saddānaṃ…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti.

===

1071. Dutiyaṃ.




