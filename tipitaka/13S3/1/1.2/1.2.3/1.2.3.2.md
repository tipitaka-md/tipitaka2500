---
title: 1.2.3.2 Samudayasutta
path: /tipitaka/13S3/1/1.2/1.2.3/1.2.3.2
ref: 277011
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.2 Majjhimapaṇṇāsaka
    link: /tipitaka/13S3/1/1.2
  - name: 1.2.3 Khajjanīyavagga
    link: /tipitaka/13S3/1/1.2/1.2.3
prevL: /tipitaka/13S3/1/1.2/1.2.3/1.2.3.1
upL: /tipitaka/13S3/1/1.2/1.2.3
nextL: /tipitaka/13S3/1/1.2/1.2.3/1.2.3.3
---

# 1.2.3.2 Samudayasutta

### Khandhasaṃyutta

### Majjhimapaṇṇāsaka

### Khajjanīyavagga

### Samudayasutta

(74.)

381. Sāvatthinidānaṃ. “Assutavā, bhikkhave, puthujjano rūpassa samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Vedanāya…  saññāya…  saṅkhārānaṃ…  viññāṇassa samudayañca atthaṅgamañca assādañca ādīnavañca nissaraṇañca yathābhūtaṃ nappajānāti. Sutavā ca kho, bhikkhave, ariyasāvako rūpassa samudayañca atthaṅgamañca assādañca ādīnavañca nissaraṇañca yathābhūtaṃ pajānāti. Vedanāya…  saññāya…  saṅkhārānaṃ…  viññāṇassa samudayañca atthaṅgamañca assādañca ādīnavañca nissaraṇañca yathābhūtaṃ pajānātī”ti.

===

382. Dutiyaṃ.




