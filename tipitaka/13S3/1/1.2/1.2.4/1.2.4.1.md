
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.2 Majjhimapaṇṇāsaka](/tipitaka/13S3/1/1.2.md) / [1.2.4 Theravagga](/tipitaka/13S3/1/1.2/1.2.4.md)

# 𑁧𑁇𑁨𑁇𑁪𑁇𑁧 𑀆𑀦𑀦𑁆𑀤𑀲𑀼𑀢𑁆𑀢

### 𑀔𑀦𑁆𑀥𑀲𑀁𑀬𑀼𑀢𑁆𑀢

### 𑀫𑀚𑁆𑀛𑀺𑀫𑀧𑀡𑁆𑀡𑀸𑀲𑀓

### 𑀣𑁂𑀭𑀯𑀕𑁆𑀕

### 𑀆𑀦𑀦𑁆𑀤𑀲𑀼𑀢𑁆𑀢

(83.)

466\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀢𑀢𑁆𑀭 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀆𑀯𑀼𑀲𑁄 𑀪𑀺𑀓𑁆𑀔𑀯𑁂”𑀢𑀺𑁇 “𑀆𑀯𑀼𑀲𑁄”𑀢𑀺 𑀔𑁄 𑀢𑁂 𑀪𑀺𑀓𑁆𑀔𑀽 𑀆𑀬𑀲𑁆𑀫𑀢𑁄 𑀆𑀦𑀦𑁆𑀤𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀏𑀢𑀤𑀯𑁄𑀘—

467\. “𑀧𑀼𑀡𑁆𑀡𑁄 𑀦𑀸𑀫, 𑀆𑀯𑀼𑀲𑁄, 𑀆𑀬𑀲𑁆𑀫𑀸 𑀫𑀦𑁆𑀢𑀸𑀡𑀺𑀧𑀼𑀢𑁆𑀢𑁄 𑀅𑀫𑁆𑀳𑀸𑀓𑀁 𑀦𑀯𑀓𑀸𑀦𑀁 𑀲𑀢𑀁 𑀩𑀳𑀽𑀧𑀓𑀸𑀭𑁄 𑀳𑁄𑀢𑀺𑁇 𑀲𑁄 𑀅𑀫𑁆𑀳𑁂 𑀇𑀫𑀺𑀦𑀸 𑀑𑀯𑀸𑀤𑁂𑀦 𑀑𑀯𑀤𑀢𑀺—  ‘𑀉𑀧𑀸𑀤𑀸𑀬, 𑀆𑀯𑀼𑀲𑁄 𑀆𑀦𑀦𑁆𑀤, 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬𑁇 𑀓𑀺𑀜𑁆𑀘 𑀉𑀧𑀸𑀤𑀸𑀬 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬? 𑀭𑀽𑀧𑀁 𑀉𑀧𑀸𑀤𑀸𑀬 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬𑁇 𑀯𑁂𑀤𑀦𑀁…  𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂…  𑀯𑀺𑀜𑁆𑀜𑀸𑀡𑀁 𑀉𑀧𑀸𑀤𑀸𑀬 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬𑁇

468\. 𑀲𑁂𑀬𑁆𑀬𑀣𑀸𑀧𑀺, 𑀆𑀯𑀼𑀲𑁄 𑀆𑀦𑀦𑁆𑀤, 𑀇𑀢𑁆𑀣𑀻 𑀯𑀸 𑀧𑀼𑀭𑀺𑀲𑁄 𑀯𑀸 𑀤𑀳𑀭𑁄 𑀬𑀼𑀯𑀸 𑀫𑀡𑁆𑀟𑀦𑀓𑀚𑀸𑀢𑀺𑀓𑁄 𑀆𑀤𑀸𑀲𑁂 𑀯𑀸 𑀧𑀭𑀺𑀲𑀼𑀤𑁆𑀥𑁂 𑀧𑀭𑀺𑀬𑁄𑀤𑀸𑀢𑁂 𑀅𑀘𑁆𑀙𑁂 𑀯𑀸 𑀉𑀤𑀓𑀧𑀢𑁆𑀢𑁂 𑀲𑀓𑀁 𑀫𑀼𑀔𑀦𑀺𑀫𑀺𑀢𑁆𑀢𑀁 𑀧𑀘𑁆𑀘𑀯𑁂𑀓𑁆𑀔𑀫𑀸𑀦𑁄 𑀉𑀧𑀸𑀤𑀸𑀬 𑀧𑀲𑁆𑀲𑁂𑀬𑁆𑀬, 𑀦𑁄 𑀅𑀦𑀼𑀧𑀸𑀤𑀸𑀬; 𑀏𑀯𑀫𑁂𑀯 𑀔𑁄, 𑀆𑀯𑀼𑀲𑁄 𑀆𑀦𑀦𑁆𑀤, 𑀭𑀽𑀧𑀁 𑀉𑀧𑀸𑀤𑀸𑀬 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬𑁇 𑀯𑁂𑀤𑀦𑀁…  𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂…  𑀯𑀺𑀜𑁆𑀜𑀸𑀡𑀁 𑀉𑀧𑀸𑀤𑀸𑀬 𑀅𑀲𑁆𑀫𑀻𑀢𑀺 𑀳𑁄𑀢𑀺, 𑀦𑁄 𑀅𑀦𑀼𑀧𑀸𑀤𑀸𑀬𑁇

469\. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀆𑀯𑀼𑀲𑁄 𑀆𑀦𑀦𑁆𑀤, 𑀭𑀽𑀧𑀁 𑀦𑀺𑀘𑁆𑀘𑀁 𑀯𑀸 𑀅𑀦𑀺𑀘𑁆𑀘𑀁 𑀯𑀸’𑀢𑀺? ‘𑀅𑀦𑀺𑀘𑁆𑀘𑀁, 𑀆𑀯𑀼𑀲𑁄’𑁇 ‘𑀯𑁂𑀤𑀦𑀸…  𑀲𑀜𑁆𑀜𑀸…  𑀲𑀗𑁆𑀔𑀸𑀭𑀸…  𑀯𑀺𑀜𑁆𑀜𑀸𑀡𑀁 𑀦𑀺𑀘𑁆𑀘𑀁 𑀯𑀸 𑀅𑀦𑀺𑀘𑁆𑀘𑀁 𑀯𑀸’𑀢𑀺? ‘𑀅𑀦𑀺𑀘𑁆𑀘𑀁, 𑀆𑀯𑀼𑀲𑁄’ …𑀧𑁂… 𑁇 𑀢𑀲𑁆𑀫𑀸𑀢𑀺𑀳…𑀧𑁂…  𑀏𑀯𑀁 𑀧𑀲𑁆𑀲𑀁…𑀧𑁂…  𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸𑀢𑀺 𑀧𑀚𑀸𑀦𑀸𑀢𑀻𑀢𑀺𑁇 𑀧𑀼𑀡𑁆𑀡𑁄 𑀦𑀸𑀫, 𑀆𑀯𑀼𑀲𑁄, 𑀆𑀬𑀲𑁆𑀫𑀸 𑀫𑀦𑁆𑀢𑀸𑀡𑀺𑀧𑀼𑀢𑁆𑀢𑁄 𑀅𑀫𑁆𑀳𑀸𑀓𑀁 𑀦𑀯𑀓𑀸𑀦𑀁 𑀲𑀢𑀁 𑀩𑀳𑀽𑀧𑀓𑀸𑀭𑁄 𑀳𑁄𑀢𑀺𑁇 𑀲𑁄 𑀅𑀫𑁆𑀳𑁂 𑀇𑀫𑀺𑀦𑀸 𑀑𑀯𑀸𑀤𑁂𑀦 𑀑𑀯𑀤𑀢𑀺𑁇 𑀇𑀤𑀜𑁆𑀘 𑀧𑀦 𑀫𑁂 𑀆𑀬𑀲𑁆𑀫𑀢𑁄 𑀧𑀼𑀡𑁆𑀡𑀲𑁆𑀲 𑀫𑀦𑁆𑀢𑀸𑀡𑀺𑀧𑀼𑀢𑁆𑀢𑀲𑁆𑀲 𑀥𑀫𑁆𑀫𑀤𑁂𑀲𑀦𑀁 𑀲𑀼𑀢𑁆𑀯𑀸 𑀥𑀫𑁆𑀫𑁄 𑀅𑀪𑀺𑀲𑀫𑀺𑀢𑁄”𑀢𑀺𑁇

---

470\. 𑀧𑀞𑀫𑀁𑁇



[Go to previous page (1.2.4 Theravagga)](/tipitaka/13S3/1/1.2/1.2.4.md) / [Go to parent page (1.2.4 Theravagga)](/tipitaka/13S3/1/1.2/1.2.4.md) / [Go to next page (1.2.4.2 Tissasutta)](/tipitaka/13S3/1/1.2/1.2.4/1.2.4.2.md)


