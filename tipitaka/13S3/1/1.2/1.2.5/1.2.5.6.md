
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.2 Majjhimapaṇṇāsaka](/tipitaka/13S3/1/1.2.md) / [1.2.5 Pupphavagga](/tipitaka/13S3/1/1.2/1.2.5.md)

# 1.2.5.6 Suddhikasutta

### Khandhasaṃyutta

### Majjhimapaṇṇāsaka

### Pupphavagga

### Suddhikasutta

(98.)

618\. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “atthi nu kho, bhante, kiñci rūpaṃ, yaṃ rūpaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassati? Atthi nu kho, bhante, kāci vedanā…pe…  kāci saññā…  keci saṅkhārā…  kiñci viññāṇaṃ, yaṃ viññāṇaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassatī”ti? “Natthi kho, bhikkhu, kiñci rūpaṃ yaṃ rūpaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassati. Natthi kho, bhikkhu, kāci vedanā…  kāci saññā…  keci saṅkhārā…  kiñci viññāṇaṃ, yaṃ viññāṇaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassatī”ti.

---

619\. Chaṭṭhaṃ.



[Go to previous page (1.2.5.5 Nakhasikhāsutta)](/tipitaka/13S3/1/1.2/1.2.5/1.2.5.5.md) / [Go to parent page (1.2.5 Pupphavagga)](/tipitaka/13S3/1/1.2/1.2.5.md) / [Go to next page (1.2.5.7 Gaddulabaddhasutta)](/tipitaka/13S3/1/1.2/1.2.5/1.2.5.7.md)


