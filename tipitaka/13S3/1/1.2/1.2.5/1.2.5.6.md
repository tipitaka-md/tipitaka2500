---
title: 1.2.5.6 Suddhikasutta
path: /tipitaka/13S3/1/1.2/1.2.5/1.2.5.6
ref: 277035
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.2 Majjhimapaṇṇāsaka
    link: /tipitaka/13S3/1/1.2
  - name: 1.2.5 Pupphavagga
    link: /tipitaka/13S3/1/1.2/1.2.5
prevL: /tipitaka/13S3/1/1.2/1.2.5/1.2.5.5
upL: /tipitaka/13S3/1/1.2/1.2.5
nextL: /tipitaka/13S3/1/1.2/1.2.5/1.2.5.7
---

# 1.2.5.6 Suddhikasutta

### Khandhasaṃyutta

### Majjhimapaṇṇāsaka

### Pupphavagga

### Suddhikasutta

(98.)

618. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “atthi nu kho, bhante, kiñci rūpaṃ, yaṃ rūpaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassati? Atthi nu kho, bhante, kāci vedanā…pe…  kāci saññā…  keci saṅkhārā…  kiñci viññāṇaṃ, yaṃ viññāṇaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassatī”ti? “Natthi kho, bhikkhu, kiñci rūpaṃ yaṃ rūpaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassati. Natthi kho, bhikkhu, kāci vedanā…  kāci saññā…  keci saṅkhārā…  kiñci viññāṇaṃ, yaṃ viññāṇaṃ niccaṃ dhuvaṃ sassataṃ avipariṇāmadhammaṃ sassatisamaṃ tatheva ṭhassatī”ti.

===

619. Chaṭṭhaṃ.




