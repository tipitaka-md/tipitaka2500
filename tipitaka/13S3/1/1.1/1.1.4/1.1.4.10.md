
[Home](/) / [13S3 Khandhavaggasaṃyuttapāḷi](../../../../13S3.md) / [1 Khandhasaṃyutta](../../../1.md) / [1.1 Mūlapaṇṇāsaka](../../1.1.md) / [1.1.4 Natumhākavagga](../1.1.4.md)

# 𑁧𑁇𑁧𑁇𑁪𑁇𑁧𑁦 𑀘𑀢𑀼𑀢𑁆𑀣𑀅𑀦𑀼𑀥𑀫𑁆𑀫𑀲𑀼𑀢𑁆𑀢

### 𑀔𑀦𑁆𑀥𑀲𑀁𑀬𑀼𑀢𑁆𑀢

### 𑀫𑀽𑀮𑀧𑀡𑁆𑀡𑀸𑀲𑀓

### 𑀦𑀢𑀼𑀫𑁆𑀳𑀸𑀓𑀯𑀕𑁆𑀕

### 𑀘𑀢𑀼𑀢𑁆𑀣𑀅𑀦𑀼𑀥𑀫𑁆𑀫𑀲𑀼𑀢𑁆𑀢

(42.)

187\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 “𑀥𑀫𑁆𑀫𑀸𑀦𑀼𑀥𑀫𑁆𑀫𑀧𑁆𑀧𑀝𑀺𑀧𑀦𑁆𑀦𑀲𑁆𑀲, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀅𑀬𑀫𑀦𑀼𑀥𑀫𑁆𑀫𑁄 𑀳𑁄𑀢𑀺 𑀬𑀁 𑀭𑀽𑀧𑁂 𑀅𑀦𑀢𑁆𑀢𑀸𑀦𑀼𑀧𑀲𑁆𑀲𑀻 𑀯𑀺𑀳𑀭𑁂𑀬𑁆𑀬, 𑀯𑁂𑀤𑀦𑀸𑀬…  𑀲𑀜𑁆𑀜𑀸𑀬…  𑀲𑀗𑁆𑀔𑀸𑀭𑁂𑀲𑀼…  𑀯𑀺𑀜𑁆𑀜𑀸𑀡𑁂 𑀅𑀦𑀢𑁆𑀢𑀸𑀦𑀼𑀧𑀲𑁆𑀲𑀻 𑀯𑀺𑀳𑀭𑁂𑀬𑁆𑀬𑁇 𑀬𑁄 𑀭𑀽𑀧𑁂 𑀅𑀦𑀢𑁆𑀢𑀸𑀦𑀼𑀧𑀲𑁆𑀲𑀻 𑀯𑀺𑀳𑀭𑀦𑁆𑀢𑁄…𑀧𑁂…  𑀭𑀽𑀧𑀁 𑀧𑀭𑀺𑀚𑀸𑀦𑀸𑀢𑀺, 𑀯𑁂𑀤𑀦𑀁…  𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂…  𑀯𑀺𑀜𑁆𑀜𑀸𑀡𑀁 𑀧𑀭𑀺𑀚𑀸𑀦𑀸𑀢𑀺, 𑀲𑁄 𑀭𑀽𑀧𑀁 𑀧𑀭𑀺𑀚𑀸𑀦𑀁, 𑀯𑁂𑀤𑀦𑀁…  𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂…  𑀯𑀺𑀜𑁆𑀜𑀸𑀡𑀁 𑀧𑀭𑀺𑀚𑀸𑀦𑀁 𑀧𑀭𑀺𑀫𑀼𑀘𑁆𑀘𑀢𑀺 𑀭𑀽𑀧𑀫𑁆𑀳𑀸, 𑀧𑀭𑀺𑀫𑀼𑀘𑁆𑀘𑀢𑀺 𑀯𑁂𑀤𑀦𑀸𑀬, 𑀧𑀭𑀺𑀫𑀼𑀘𑁆𑀘𑀢𑀺 𑀲𑀜𑁆𑀜𑀸𑀬, 𑀧𑀭𑀺𑀫𑀼𑀘𑁆𑀘𑀢𑀺 𑀲𑀗𑁆𑀔𑀸𑀭𑁂𑀳𑀺, 𑀧𑀭𑀺𑀫𑀼𑀘𑁆𑀘𑀢𑀺 𑀯𑀺𑀜𑁆𑀜𑀸𑀡𑀫𑁆𑀳𑀸, 𑀧𑀭𑀺𑀫𑀼𑀘𑁆𑀘𑀢𑀺 𑀚𑀸𑀢𑀺𑀬𑀸 𑀚𑀭𑀸𑀫𑀭𑀡𑁂𑀦 𑀲𑁄𑀓𑁂𑀳𑀺 𑀧𑀭𑀺𑀤𑁂𑀯𑁂𑀳𑀺 𑀤𑀼𑀓𑁆𑀔𑁂𑀳𑀺 𑀤𑁄𑀫𑀦𑀲𑁆𑀲𑁂𑀳𑀺 𑀉𑀧𑀸𑀬𑀸𑀲𑁂𑀳𑀺, 𑀧𑀭𑀺𑀫𑀼𑀘𑁆𑀘𑀢𑀺 𑀤𑀼𑀓𑁆𑀔𑀲𑁆𑀫𑀸𑀢𑀺 𑀯𑀤𑀸𑀫𑀻”𑀢𑀺𑁇

---

188\. 𑀤𑀲𑀫𑀁𑁇



---

189\. 𑀦𑀢𑀼𑀫𑁆𑀳𑀸𑀓𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

190\. 𑀢𑀲𑁆𑀲𑀼𑀤𑁆𑀤𑀸𑀦𑀁



191\. _𑀦𑀢𑀼𑀫𑁆𑀳𑀸𑀓𑁂𑀦 𑀤𑁆𑀯𑁂 𑀯𑀼𑀢𑁆𑀢𑀸,_  
_𑀪𑀺𑀓𑁆𑀔𑀽𑀳𑀺 𑀅𑀧𑀭𑁂 𑀤𑀼𑀯𑁂;_  
_𑀆𑀦𑀦𑁆𑀤𑁂𑀦 𑀘 𑀤𑁆𑀯𑁂 𑀯𑀼𑀢𑁆𑀢𑀸,_  
_𑀅𑀦𑀼𑀥𑀫𑁆𑀫𑁂𑀳𑀺 𑀤𑁆𑀯𑁂 𑀤𑀼𑀓𑀸𑀢𑀺𑁇_  


[Go to previous page (1.1.4.9 Tatiyaanudhammasutta)](1.1.4.9.md) / [Go to parent page (1.1.4 Natumhākavagga)](../1.1.4.md) / [Go to next page (1.1.5 Attadīpavagga)](../1.1.5.md)


