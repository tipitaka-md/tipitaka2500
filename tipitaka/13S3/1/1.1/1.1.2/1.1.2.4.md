
[Home](/) / [13S3 Khandhavaggasaṃyuttapāḷi](../../../../13S3.md) / [1 Khandhasaṃyutta](../../../1.md) / [1.1 Mūlapaṇṇāsaka](../../1.1.md) / [1.1.2 Aniccavagga](../1.1.2.md)

# 1.1.2.4 Yadaniccasutta

* Khandhasaṃyutta

* Mūlapaṇṇāsaka

* Aniccavagga

* Yadaniccasutta

(15.)

104\. Sāvatthinidānaṃ. “Rūpaṃ, bhikkhave, aniccaṃ. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Vedanā aniccā. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Saññā aniccā…pe…  saṅkhārā aniccā…  viññāṇaṃ aniccaṃ. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Evaṃ passaṃ…pe…  nāparaṃ itthattāyā’ti pajānātī”ti.

---

105\. Catutthaṃ.



[Go to previous page (1.1.2.3 Anattasutta)](1.1.2.3.md) / [Go to parent page (1.1.2 Aniccavagga)](../1.1.2.md) / [Go to next page (1.1.2.5 Yaṃdukkhasutta)](1.1.2.5.md)


