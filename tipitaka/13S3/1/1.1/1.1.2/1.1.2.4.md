---
title: 1.1.2.4 Yadaniccasutta
path: /tipitaka/13S3/1/1.1/1.1.2/1.1.2.4
ref: 276952
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.1 Mūlapaṇṇāsaka
    link: /tipitaka/13S3/1/1.1
  - name: 1.1.2 Aniccavagga
    link: /tipitaka/13S3/1/1.1/1.1.2
prevL: /tipitaka/13S3/1/1.1/1.1.2/1.1.2.3
upL: /tipitaka/13S3/1/1.1/1.1.2
nextL: /tipitaka/13S3/1/1.1/1.1.2/1.1.2.5
---

# 1.1.2.4 Yadaniccasutta

### Khandhasaṃyutta

### Mūlapaṇṇāsaka

### Aniccavagga

### Yadaniccasutta

(15.)

104. Sāvatthinidānaṃ. “Rūpaṃ, bhikkhave, aniccaṃ. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Vedanā aniccā. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Saññā aniccā…pe…  saṅkhārā aniccā…  viññāṇaṃ aniccaṃ. Yadaniccaṃ taṃ dukkhaṃ; yaṃ dukkhaṃ tadanattā; yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Evaṃ passaṃ…pe…  nāparaṃ itthattāyā’ti pajānātī”ti.

===

105. Catutthaṃ.




