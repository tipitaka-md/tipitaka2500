
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.1 Mūlapaṇṇāsaka](/tipitaka/13S3/1/1.1.md) / [1.1.3 Bhāravagga](/tipitaka/13S3/1/1.1/1.1.3.md)

# 1.1.3.9 Uppādasutta

### Khandhasaṃyutta

### Mūlapaṇṇāsaka

### Bhāravagga

### Uppādasutta

(30.)

145. Sāvatthinidānaṃ. “Yo, bhikkhave, rūpassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti jarāmaraṇassa pātubhāvo. Yo vedanāya…pe…  yo saññāya…pe…  yo saṅkhārānaṃ…pe…  yo viññāṇassa uppādo ṭhiti abhinibbatti pātubhāvo, dukkhasseso uppādo rogānaṃ ṭhiti jarāmaraṇassa pātubhāvo. Yo ca kho, bhikkhave, rūpassa nirodho vūpasamo atthaṅgamo, dukkhasseso nirodho rogānaṃ vūpasamo jarāmaraṇassa atthaṅgamo. Yo vedanāya…pe…  yo saññāya…  yo saṅkhārānaṃ…  yo viññāṇassa nirodho vūpasamo atthaṅgamo, dukkhasseso nirodho rogānaṃ vūpasamo jarāmaraṇassa atthaṅgamo”ti.

===

146. Navamaṃ.



[Go to previous page](/tipitaka/13S3/1/1.1/1.1.3/1.1.3.8.md) / [Go to parent page](/tipitaka/13S3/1/1.1/1.1.3.md) / [Go to next page](/tipitaka/13S3/1/1.1/1.1.3/1.1.3.10.md)


