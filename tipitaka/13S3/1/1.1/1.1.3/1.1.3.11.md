---
title: 1.1.3.11 Pabhaṅgusutta
path: /tipitaka/13S3/1/1.1/1.1.3/1.1.3.11
ref: 276969
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.1 Mūlapaṇṇāsaka
    link: /tipitaka/13S3/1/1.1
  - name: 1.1.3 Bhāravagga
    link: /tipitaka/13S3/1/1.1/1.1.3
prevL: /tipitaka/13S3/1/1.1/1.1.3/1.1.3.10
upL: /tipitaka/13S3/1/1.1/1.1.3
nextL: /tipitaka/13S3/1/1.1/1.1.4
---

# 1.1.3.11 Pabhaṅgusutta

### Khandhasaṃyutta

### Mūlapaṇṇāsaka

### Bhāravagga

### Pabhaṅgusutta

(32.)

149. Sāvatthinidānaṃ. “Pabhaṅguñca, bhikkhave, desessāmi appabhaṅguñca. Taṃ suṇātha. Kiñca, bhikkhave, pabhaṅgu, kiṃ appabhaṅgu? Rūpaṃ, bhikkhave, pabhaṅgu. Yo tassa nirodho vūpasamo atthaṅgamo, idaṃ appabhaṅgu. Vedanā pabhaṅgu. Yo tassā nirodho vūpasamo atthaṅgamo, idaṃ appabhaṅgu. Saññā pabhaṅgu…  saṅkhārā pabhaṅgu. Yo tesaṃ nirodho vūpasamo atthaṅgamo, idaṃ appabhaṅgu. Viññāṇaṃ pabhaṅgu. Yo tassa nirodho vūpasamo atthaṅgamo, idaṃ appabhaṅgū”ti.

===

150. Ekādasamaṃ.



===

151. Bhāravaggo tatiyo.



===

152. Tassuddānaṃ



153. _Bhāraṃ pariññaṃ abhijānaṃ,_  
_chandarāgaṃ catutthakaṃ;_  
_Assādā ca tayo vuttā,_  
_abhinandanamaṭṭhamaṃ;_  
_Uppādaṃ aghamūlañca,_  
_ekādasamo pabhaṅgūti._  



