
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.3 Uparipaṇṇāsaka](/tipitaka/13S3/1/1.3.md) / [1.3.2 Dhammakathikavagga](/tipitaka/13S3/1/1.3/1.3.2.md)

# 𑁧𑁇𑁩𑁇𑁨𑁇𑁫 𑀩𑀦𑁆𑀥𑀦𑀲𑀼𑀢𑁆𑀢

### 𑀔𑀦𑁆𑀥𑀲𑀁𑀬𑀼𑀢𑁆𑀢

### 𑀉𑀧𑀭𑀺𑀧𑀡𑁆𑀡𑀸𑀲𑀓

### 𑀥𑀫𑁆𑀫𑀓𑀣𑀺𑀓𑀯𑀕𑁆𑀕

### 𑀩𑀦𑁆𑀥𑀦𑀲𑀼𑀢𑁆𑀢

(117.)

689\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 “𑀇𑀥, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀼𑀢𑀯𑀸 𑀧𑀼𑀣𑀼𑀚𑁆𑀚𑀦𑁄 𑀅𑀭𑀺𑀬𑀸𑀦𑀁 𑀅𑀤𑀲𑁆𑀲𑀸𑀯𑀻…𑀧𑁂…  𑀲𑀧𑁆𑀧𑀼𑀭𑀺𑀲𑀥𑀫𑁆𑀫𑁂 𑀅𑀯𑀺𑀦𑀻𑀢𑁄 𑀭𑀽𑀧𑀁 𑀅𑀢𑁆𑀢𑀢𑁄 𑀲𑀫𑀦𑀼𑀧𑀲𑁆𑀲𑀢𑀺, 𑀭𑀽𑀧𑀯𑀦𑁆𑀢𑀁 𑀯𑀸 𑀅𑀢𑁆𑀢𑀸𑀦𑀁; 𑀅𑀢𑁆𑀢𑀦𑀺 𑀯𑀸 𑀭𑀽𑀧𑀁, 𑀭𑀽𑀧𑀲𑁆𑀫𑀺𑀁 𑀯𑀸 𑀅𑀢𑁆𑀢𑀸𑀦𑀁𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀼𑀢𑀯𑀸 𑀧𑀼𑀣𑀼𑀚𑁆𑀚𑀦𑁄 𑀭𑀽𑀧𑀩𑀦𑁆𑀥𑀦𑀩𑀤𑁆𑀥𑁄 𑀲𑀦𑁆𑀢𑀭𑀩𑀸𑀳𑀺𑀭𑀩𑀦𑁆𑀥𑀦𑀩𑀤𑁆𑀥𑁄 𑀅𑀢𑀻𑀭𑀤𑀲𑁆𑀲𑀻 𑀅𑀧𑀸𑀭𑀤𑀲𑁆𑀲𑀻, 𑀩𑀤𑁆𑀥𑁄 𑀚𑀻𑀬𑀢𑀺 𑀩𑀤𑁆𑀥𑁄 𑀫𑀻𑀬𑀢𑀺 𑀩𑀤𑁆𑀥𑁄 𑀅𑀲𑁆𑀫𑀸 𑀮𑁄𑀓𑀸 𑀧𑀭𑀁 𑀮𑁄𑀓𑀁 𑀕𑀘𑁆𑀙𑀢𑀺𑁇 𑀯𑁂𑀤𑀦𑀁 𑀅𑀢𑁆𑀢𑀢𑁄 𑀲𑀫𑀦𑀼𑀧𑀲𑁆𑀲𑀢𑀺…𑀧𑁂…  𑀯𑁂𑀤𑀦𑀸𑀬 𑀯𑀸 𑀅𑀢𑁆𑀢𑀸𑀦𑀁𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀼𑀢𑀯𑀸 𑀧𑀼𑀣𑀼𑀚𑁆𑀚𑀦𑁄 𑀯𑁂𑀤𑀦𑀸𑀩𑀦𑁆𑀥𑀦𑀩𑀤𑁆𑀥𑁄 𑀲𑀦𑁆𑀢𑀭𑀩𑀸𑀳𑀺𑀭𑀩𑀦𑁆𑀥𑀦𑀩𑀤𑁆𑀥𑁄 𑀅𑀢𑀻𑀭𑀤𑀲𑁆𑀲𑀻 𑀅𑀧𑀸𑀭𑀤𑀲𑁆𑀲𑀻, 𑀩𑀤𑁆𑀥𑁄 𑀚𑀻𑀬𑀢𑀺 𑀩𑀤𑁆𑀥𑁄 𑀫𑀻𑀬𑀢𑀺 𑀩𑀤𑁆𑀥𑁄 𑀅𑀲𑁆𑀫𑀸 𑀮𑁄𑀓𑀸 𑀧𑀭𑀁 𑀮𑁄𑀓𑀁 𑀕𑀘𑁆𑀙𑀢𑀺𑁇 𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂…  𑀯𑀺𑀜𑁆𑀜𑀸𑀡𑀁 𑀅𑀢𑁆𑀢𑀢𑁄 𑀲𑀫𑀦𑀼𑀧𑀲𑁆𑀲𑀢𑀺…𑀧𑁂…  𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀼𑀢𑀯𑀸 𑀧𑀼𑀣𑀼𑀚𑁆𑀚𑀦𑁄 𑀯𑀺𑀜𑁆𑀜𑀸𑀡𑀩𑀦𑁆𑀥𑀦𑀩𑀤𑁆𑀥𑁄 𑀲𑀦𑁆𑀢𑀭𑀩𑀸𑀳𑀺𑀭𑀩𑀦𑁆𑀥𑀦𑀩𑀤𑁆𑀥𑁄 𑀅𑀢𑀻𑀭𑀤𑀲𑁆𑀲𑀻 𑀅𑀧𑀸𑀭𑀤𑀲𑁆𑀲𑀻, 𑀩𑀤𑁆𑀥𑁄 𑀚𑀻𑀬𑀢𑀺 𑀩𑀤𑁆𑀥𑁄 𑀫𑀻𑀬𑀢𑀺 𑀩𑀤𑁆𑀥𑁄 𑀅𑀲𑁆𑀫𑀸 𑀮𑁄𑀓𑀸 𑀧𑀭𑀁 𑀮𑁄𑀓𑀁 𑀕𑀘𑁆𑀙𑀢𑀺𑁇

690\. 𑀲𑀼𑀢𑀯𑀸 𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑀸𑀯𑀓𑁄 𑀅𑀭𑀺𑀬𑀸𑀦𑀁 𑀤𑀲𑁆𑀲𑀸𑀯𑀻…𑀧𑁂…  𑀲𑀧𑁆𑀧𑀼𑀭𑀺𑀲𑀥𑀫𑁆𑀫𑁂 𑀲𑀼𑀯𑀺𑀦𑀻𑀢𑁄 𑀦 𑀭𑀽𑀧𑀁 𑀅𑀢𑁆𑀢𑀢𑁄 𑀲𑀫𑀦𑀼𑀧𑀲𑁆𑀲𑀢𑀺, 𑀦 𑀭𑀽𑀧𑀯𑀦𑁆𑀢𑀁 𑀯𑀸 𑀅𑀢𑁆𑀢𑀸𑀦𑀁; 𑀦 𑀅𑀢𑁆𑀢𑀦𑀺 𑀯𑀸 𑀭𑀽𑀧𑀁, 𑀦 𑀭𑀽𑀧𑀲𑁆𑀫𑀺𑀁 𑀯𑀸 𑀅𑀢𑁆𑀢𑀸𑀦𑀁𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀲𑀼𑀢𑀯𑀸 𑀅𑀭𑀺𑀬𑀲𑀸𑀯𑀓𑁄 𑀦 𑀭𑀽𑀧𑀩𑀦𑁆𑀥𑀦𑀩𑀤𑁆𑀥𑁄, 𑀦 𑀲𑀦𑁆𑀢𑀭𑀩𑀸𑀳𑀺𑀭𑀩𑀦𑁆𑀥𑀦𑀩𑀤𑁆𑀥𑁄, 𑀢𑀻𑀭𑀤𑀲𑁆𑀲𑀻, 𑀧𑀸𑀭𑀤𑀲𑁆𑀲𑀻; ‘𑀧𑀭𑀺𑀫𑀼𑀢𑁆𑀢𑁄 𑀲𑁄 𑀤𑀼𑀓𑁆𑀔𑀲𑁆𑀫𑀸’𑀢𑀺 𑀯𑀤𑀸𑀫𑀺𑁇 𑀦 𑀯𑁂𑀤𑀦𑀁 𑀅𑀢𑁆𑀢𑀢𑁄…𑀧𑁂…  𑀦 𑀲𑀜𑁆𑀜𑀁 𑀅𑀢𑁆𑀢𑀢𑁄…𑀧𑁂…  𑀦 𑀲𑀗𑁆𑀔𑀸𑀭𑁂 𑀅𑀢𑁆𑀢𑀢𑁄…𑀧𑁂…  𑀦 𑀯𑀺𑀜𑁆𑀜𑀸𑀡𑀁 𑀅𑀢𑁆𑀢𑀢𑁄 𑀲𑀫𑀦𑀼𑀧𑀲𑁆𑀲𑀢𑀺…𑀧𑁂…  𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀲𑀼𑀢𑀯𑀸 𑀅𑀭𑀺𑀬𑀲𑀸𑀯𑀓𑁄 𑀦 𑀯𑀺𑀜𑁆𑀜𑀸𑀡𑀩𑀦𑁆𑀥𑀦𑀩𑀤𑁆𑀥𑁄, 𑀦 𑀲𑀦𑁆𑀢𑀭𑀩𑀸𑀳𑀺𑀭𑀩𑀦𑁆𑀥𑀦𑀩𑀤𑁆𑀥𑁄, 𑀢𑀻𑀭𑀤𑀲𑁆𑀲𑀻, 𑀧𑀸𑀭𑀤𑀲𑁆𑀲𑀻, ‘𑀧𑀭𑀺𑀫𑀼𑀢𑁆𑀢𑁄 𑀲𑁄 𑀤𑀼𑀓𑁆𑀔𑀲𑁆𑀫𑀸’𑀢𑀺 𑀯𑀤𑀸𑀫𑀻”𑀢𑀺𑁇

---

691\. 𑀧𑀜𑁆𑀘𑀫𑀁𑁇



[Go to previous page (1.3.2.4 Dutiyadhammakathikasutta)](/tipitaka/13S3/1/1.3/1.3.2/1.3.2.4.md) / [Go to parent page (1.3.2 Dhammakathikavagga)](/tipitaka/13S3/1/1.3/1.3.2.md) / [Go to next page (1.3.2.6 Paripucchitasutta)](/tipitaka/13S3/1/1.3/1.3.2/1.3.2.6.md)


