
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.3 Uparipaṇṇāsaka](/tipitaka/13S3/1/1.3.md) / [1.3.2 Dhammakathikavagga](/tipitaka/13S3/1/1.3/1.3.2.md)

# 1.3.2.8 Saṃyojaniyasutta

### Khandhasaṃyutta

### Uparipaṇṇāsaka

### Dhammakathikavagga

### Saṃyojaniyasutta

(120.)

696. Sāvatthinidānaṃ. “Saṃyojaniye ca, bhikkhave, dhamme desessāmi saṃyojanañca. Taṃ suṇātha. Katame ca, bhikkhave, saṃyojaniyā dhammā, katamaṃ saṃyojanaṃ? Rūpaṃ, bhikkhave, saṃyojaniyo dhammo; yo tattha chandarāgo, taṃ tattha saṃyojanaṃ. Vedanā…pe…  saññā…  saṅkhārā…  viññāṇaṃ saṃyojaniyo dhammo; yo tattha chandarāgo, taṃ tattha saṃyojanaṃ. Ime vuccanti, bhikkhave, saṃyojaniyā dhammā, idaṃ saṃyojanan”ti.

===

697. Aṭṭhamaṃ.



[Go to previous page](/tipitaka/13S3/1/1.3/1.3.2/1.3.2.7.md) / [Go to parent page](/tipitaka/13S3/1/1.3/1.3.2.md) / [Go to next page](/tipitaka/13S3/1/1.3/1.3.2/1.3.2.9.md)


