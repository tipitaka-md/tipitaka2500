---
title: 1.3.2.7 Dutiyaparipucchitasutta
path: /tipitaka/13S3/1/1.3/1.3.2/1.3.2.7
ref: 277056
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.3 Uparipaṇṇāsaka
    link: /tipitaka/13S3/1/1.3
  - name: 1.3.2 Dhammakathikavagga
    link: /tipitaka/13S3/1/1.3/1.3.2
prevL: /tipitaka/13S3/1/1.3/1.3.2/1.3.2.6
upL: /tipitaka/13S3/1/1.3/1.3.2
nextL: /tipitaka/13S3/1/1.3/1.3.2/1.3.2.8
---

# 1.3.2.7 Dutiyaparipucchitasutta

### Khandhasaṃyutta

### Uparipaṇṇāsaka

### Dhammakathikavagga

### Dutiyaparipucchitasutta

(119.)

694. Sāvatthinidānaṃ. “Taṃ kiṃ maññatha, bhikkhave, rūpaṃ ‘netaṃ mama, nesohamasmi, na meso attā’ti samanupassathā”ti? “Evaṃ, bhante”. “Sādhu, bhikkhave. Rūpaṃ, bhikkhave, ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Vedanaṃ…  saññaṃ…  saṅkhāre…  viññāṇaṃ ‘netaṃ mama, nesohamasmi, na meso attā’ti samanupassathā”ti? “Evaṃ, bhante”. “Sādhu, bhikkhave. Viññāṇaṃ, bhikkhave, ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ…  evaṃ…pe…  nāparaṃ itthattāyāti pajānātī”ti.

===

695. Sattamaṃ.




