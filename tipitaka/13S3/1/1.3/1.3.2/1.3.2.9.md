
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.3 Uparipaṇṇāsaka](/tipitaka/13S3/1/1.3.md) / [1.3.2 Dhammakathikavagga](/tipitaka/13S3/1/1.3/1.3.2.md)

# 1.3.2.9 Upādāniyasutta

### Khandhasaṃyutta

### Uparipaṇṇāsaka

### Dhammakathikavagga

### Upādāniyasutta

(121.)

698. Sāvatthinidānaṃ. “Upādāniye ca, bhikkhave, dhamme desessāmi upādānañca. Taṃ suṇātha. Katame ca, bhikkhave, upādāniyā dhammā, katamaṃ upādānaṃ? Rūpaṃ, bhikkhave, upādāniyo dhammo, yo tattha chandarāgo, taṃ tattha upādānaṃ. Vedanā…pe…  saññā…  saṅkhārā…  viññāṇaṃ upādāniyo dhammo; yo tattha chandarāgo, taṃ tattha upādānaṃ. Ime vuccanti, bhikkhave, upādāniyā dhammā, idaṃ upādānan”ti.

---

699. Navamaṃ.



[Go to previous page (1.3.2.8 Saṃyojaniyasutta)](/tipitaka/13S3/1/1.3/1.3.2/1.3.2.8.md) / [Go to parent page (1.3.2 Dhammakathikavagga)](/tipitaka/13S3/1/1.3/1.3.2.md) / [Go to next page (1.3.2.10 Sīlavantasutta)](/tipitaka/13S3/1/1.3/1.3.2/1.3.2.10.md)


