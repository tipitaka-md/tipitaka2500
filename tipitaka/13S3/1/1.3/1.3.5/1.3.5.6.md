
[Home](/) / [13S3 Khandhavaggasaṃyuttapāḷi](../../../../13S3.md) / [1 Khandhasaṃyutta](../../../1.md) / [1.3 Uparipaṇṇāsaka](../../1.3.md) / [1.3.5 Diṭṭhivagga](../1.3.5.md)

# 1.3.5.6 Sakkāyadiṭṭhisutta

* Khandhasaṃyutta

* Uparipaṇṇāsaka

* Diṭṭhivagga

* Sakkāyadiṭṭhisutta

(155.)

803\. Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa sakkāyadiṭṭhi uppajjatī”ti? Bhagavaṃmūlakā no, bhante, dhammā…pe…  “rūpe kho, bhikkhave, sati, rūpaṃ upādāya, rūpaṃ abhinivissa sakkāyadiṭṭhi uppajjati. Vedanāya sati…  saññāya sati…  saṅkhāresu sati…  viññāṇe sati, viññāṇaṃ upādāya, viññāṇaṃ abhinivissa sakkāyadiṭṭhi uppajjati. Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ…pe…  api nu taṃ anupādāya sakkāyadiṭṭhi uppajjeyyā”ti? “No hetaṃ, bhante”. “Vedanā…  saññā…  saṅkhārā…  viññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ…pe…  api nu taṃ anupādāya sakkāyadiṭṭhi uppajjeyyā”ti? “No hetaṃ, bhante”. “Evaṃ passaṃ…pe…  nāparaṃ itthattāyāti pajānātī”ti.

---

804\. Chaṭṭhaṃ.



[Go to previous page (1.3.5.5 Micchādiṭṭhisutta)](1.3.5.5.md) / [Go to parent page (1.3.5 Diṭṭhivagga)](../1.3.5.md) / [Go to next page (1.3.5.7 Attānudiṭṭhisutta)](1.3.5.7.md)


