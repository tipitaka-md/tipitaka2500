
[Home](/) / [13S3 Khandhavaggasaṃyuttapāḷi](../../../../13S3.md) / [1 Khandhasaṃyutta](../../../1.md) / [1.3 Uparipaṇṇāsaka](../../1.3.md) / [1.3.5 Diṭṭhivagga](../1.3.5.md)

# 1.3.5.10 Ānandasutta

* Khandhasaṃyutta

* Uparipaṇṇāsaka

* Diṭṭhivagga

* Ānandasutta

(159.)

811\. Sāvatthinidānaṃ. Atha kho āyasmā ānando yena bhagavā tenupasaṅkami; upasaṅkamitvā…pe…  bhagavantaṃ etadavoca—  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti.

812\. “Taṃ kiṃ maññasi, ānanda, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? “No hetaṃ, bhante”. “Vedanā…  saññā…  saṅkhārā…  viññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ—  ‘etaṃ mama, esohamasmi, eso me attā’”ti? “No hetaṃ, bhante”. “Evaṃ passaṃ…pe…  nāparaṃ itthattāyāti pajānātī”ti.

---

813\. Dasamaṃ.



---

814\. Diṭṭhivaggo pañcamo.



---

815\. Tassuddānaṃ



816\. _Ajjhattikaṃ etaṃmama,_  
_Soattā nocamesiyā;_  
_Micchāsakkāyattānu dve,_  
_Abhinivesā ānandenāti._  


---

817\. Uparipaṇṇāsako samatto.



---

818\. Tassa uparipaṇṇāsakassa vagguddānaṃ



819\. _Anto dhammakathikā vijjā,_  
_kukkuḷaṃ diṭṭhipañcamaṃ;_  
_Tatiyo paṇṇāsako vutto,_  
_nipātoti pavuccatīti._  


---

820\. Khandhasaṃyuttaṃ samattaṃ.



[Go to previous page (1.3.5.9 Dutiyaabhinivesasutta)](1.3.5.9.md) / [Go to parent page (1.3.5 Diṭṭhivagga)](../1.3.5.md) / [Go to next page (2 Rādhasaṃyutta)](../../../2.md)


