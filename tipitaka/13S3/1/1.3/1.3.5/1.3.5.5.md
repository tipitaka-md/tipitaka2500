
[Home](/) / [13S3 Khandhavaggasaṃyuttapāḷi](/tipitaka/13S3.md) / [1 Khandhasaṃyutta](/tipitaka/13S3/1.md) / [1.3 Uparipaṇṇāsaka](/tipitaka/13S3/1/1.3.md) / [1.3.5 Diṭṭhivagga](/tipitaka/13S3/1/1.3/1.3.5.md)

# 1.3.5.5 Micchādiṭṭhisutta

### Khandhasaṃyutta

### Uparipaṇṇāsaka

### Diṭṭhivagga

### Micchādiṭṭhisutta

(154.)

801\. Sāvatthinidānaṃ. “Kismiṃ nu kho, bhikkhave, sati, kiṃ upādāya, kiṃ abhinivissa micchādiṭṭhi uppajjatī”ti? Bhagavaṃmūlakā no, bhante, dhammā…pe…  “rūpe kho, bhikkhave, sati, rūpaṃ upādāya, rūpaṃ abhinivissa micchādiṭṭhi uppajjati. Vedanāya sati…  saññāya sati…  saṅkhāresu sati…  viññāṇe sati, viññāṇaṃ upādāya, viññāṇaṃ abhinivissa micchādiṭṭhi uppajjati. Taṃ kiṃ maññatha, bhikkhave, rūpaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ…pe…  api nu taṃ anupādāya micchādiṭṭhi uppajjeyyā”ti? “No hetaṃ, bhante”. “Vedanā…  saññā…  saṅkhārā…  viññāṇaṃ niccaṃ vā aniccaṃ vā”ti? “Aniccaṃ, bhante”. “Yaṃ panāniccaṃ dukkhaṃ vā taṃ sukhaṃ vā”ti? “Dukkhaṃ, bhante”. “Yaṃ panāniccaṃ dukkhaṃ vipariṇāmadhammaṃ, api nu taṃ anupādāya micchādiṭṭhi uppajjeyyā”ti? “No hetaṃ, bhante”. “Evaṃ passaṃ…pe…  nāparaṃ itthattāyāti pajānātī”ti.

---

802\. Pañcamaṃ.



[Go to previous page (1.3.5.4 Nocamesiyāsutta)](/tipitaka/13S3/1/1.3/1.3.5/1.3.5.4.md) / [Go to parent page (1.3.5 Diṭṭhivagga)](/tipitaka/13S3/1/1.3/1.3.5.md) / [Go to next page (1.3.5.6 Sakkāyadiṭṭhisutta)](/tipitaka/13S3/1/1.3/1.3.5/1.3.5.6.md)


