
[Home](/) / [13S3 Khandhavaggasaṃyuttapāḷi](../../../../13S3.md) / [1 Khandhasaṃyutta](../../../1.md) / [1.3 Uparipaṇṇāsaka](../../1.3.md) / [1.3.1 Antavagga](../1.3.1.md)

# 1.3.1.10 Dutiyachandappahānasutta

* Khandhasaṃyutta

* Uparipaṇṇāsaka

* Antavagga

* Dutiyachandappahānasutta

(112.)

676\. Sāvatthinidānaṃ. “Rūpe, bhikkhave, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ taṃ rūpaṃ pahīnaṃ bhavissati ucchinnamūlaṃ…pe…  vedanāya…  saññāya…  saṅkhāresu yo chando…pe…  evaṃ te saṅkhārā pahīnā bhavissanti ucchinnamūlā tālāvatthukatā anabhāvaṃkatā āyatiṃ anuppādadhammā. Viññāṇe yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā, te pajahatha. Evaṃ taṃ viññāṇaṃ pahīnaṃ bhavissati ucchinnamūlaṃ tālāvatthukataṃ anabhāvaṃkataṃ āyatiṃ anuppādadhamman”ti.

---

677\. Dasamaṃ.



---

678\. Antavaggo paṭhamo.



---

679\. Tassuddānaṃ



680\. _Anto dukkhañca sakkāyo,_  
_pariññeyyā samaṇā duve;_  
_Sotāpanno arahā ca,_  
_duve ca chandappahānāti._  


[Go to previous page (1.3.1.9 Chandappahānasutta)](1.3.1.9.md) / [Go to parent page (1.3.1 Antavagga)](../1.3.1.md) / [Go to next page (1.3.2 Dhammakathikavagga)](../1.3.2.md)


