---
title: 1.3.3.5 Dutiyaassādasutta
path: /tipitaka/13S3/1/1.3/1.3.3/1.3.3.5
ref: 277067
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.3 Uparipaṇṇāsaka
    link: /tipitaka/13S3/1/1.3
  - name: 1.3.3 Avijjāvagga
    link: /tipitaka/13S3/1/1.3/1.3.3
prevL: /tipitaka/13S3/1/1.3/1.3.3/1.3.3.4
upL: /tipitaka/13S3/1/1.3/1.3.3
nextL: /tipitaka/13S3/1/1.3/1.3.3/1.3.3.6
---

# 1.3.3.5 Dutiyaassādasutta

### Khandhasaṃyutta

### Uparipaṇṇāsaka

### Avijjāvagga

### Dutiyaassādasutta

(130.)

734. Bārāṇasiyaṃ viharanti isipatane migadāye…pe…  “‘vijja, vijjā’ti, āvuso sāriputta, vuccati. Katamā nu kho, āvuso, vijjā; kittāvatā ca vijjāgato hotī”ti?

735. “Idhāvuso, sutavā ariyasāvako rūpassa assādañca ādīnavañca nissaraṇañca yathābhūtaṃ pajānāti. Vedanāya…pe…  saññāya…  saṅkhārānaṃ…  viññāṇassa assādañca ādīnavañca nissaraṇañca yathābhūtaṃ pajānāti. Ayaṃ vuccatāvuso, vijjā; ettāvatā ca vijjāgato hotī”ti.

===

736. Pañcamaṃ.




