
[Home](/) / [13S3 Khandhavaggasaṃyuttapāḷi](../../...md) / [1 Khandhasaṃyutta](../...md) / [1.3 Uparipaṇṇāsaka](...md) / [1.3.4 Kukkuḷavagga](../13S3/1/1.3/1.3.4.md)

# 1.3.4.1 Kukkuḷasutta

* Khandhasaṃyutta

* Uparipaṇṇāsaka

* Kukkuḷavagga

* Kukkuḷasutta

(136.)

761\. Sāvatthinidānaṃ. “Rūpaṃ, bhikkhave, kukkuḷaṃ, vedanā kukkuḷā, saññā kukkuḷā, saṅkhārā kukkuḷā, viññāṇaṃ kukkuḷaṃ. Evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.

---

762\. Paṭhamaṃ.



[Go to previous page (1.3.4 Kukkuḷavagga)](../13S3/1/1.3/1.3.4.md) / [Go to parent page (1.3.4 Kukkuḷavagga)](../13S3/1/1.3/1.3.4.md) / [Go to next page (1.3.4.2 Aniccasutta)](1.3.4.2.md)


