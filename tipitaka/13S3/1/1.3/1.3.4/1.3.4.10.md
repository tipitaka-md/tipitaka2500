---
title: 1.3.4.10 Tatiyaanattasutta
path: /tipitaka/13S3/1/1.3/1.3.4/1.3.4.10
ref: 277082
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 1 Khandhasaṃyutta
    link: /tipitaka/13S3/1
  - name: 1.3 Uparipaṇṇāsaka
    link: /tipitaka/13S3/1/1.3
  - name: 1.3.4 Kukkuḷavagga
    link: /tipitaka/13S3/1/1.3/1.3.4
prevL: /tipitaka/13S3/1/1.3/1.3.4/1.3.4.9
upL: /tipitaka/13S3/1/1.3/1.3.4
nextL: /tipitaka/13S3/1/1.3/1.3.4/1.3.4.11
---

# 1.3.4.10 Tatiyaanattasutta

### Khandhasaṃyutta

### Uparipaṇṇāsaka

### Kukkuḷavagga

### Tatiyaanattasutta

(145.)

779. Sāvatthinidānaṃ. “Yo, bhikkhave, anattā; tatra vo chandarāgo pahātabbo. Ko ca, bhikkhave, anattā? Rūpaṃ, bhikkhave, anattā; tatra vo chandarāgo pahātabbo. Vedanā anattā…  saññā…  saṅkhārā…  viññāṇaṃ anattā; tatra vo chandarāgo pahātabbo. Yo, bhikkhave, anattā; tatra vo chandarāgo pahātabbo”ti.

===

780. Dasamaṃ.




