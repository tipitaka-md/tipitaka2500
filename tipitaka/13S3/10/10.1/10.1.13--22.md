
[Home](/) / [13S3 Khandhavaggasaṃyuttapāḷi](/tipitaka/13S3.md) / [10 Gandhabbakāyasaṃyutta](/tipitaka/13S3/10.md) / [10.1 Gandhabbavagga](/tipitaka/13S3/10/10.1.md)

# 10.1.13--22 Mūlagandhadānūpakārasuttadasaka

### Gandhabbakāyasaṃyutta

### Gandhabbavagga

### Mūlagandhadānūpakārasuttadasaka

(450--459.)

1208. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘mūlagandhe adhivatthā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjeyyan’ti. So annaṃ deti…pe…  pānaṃ deti…  vatthaṃ deti…  yānaṃ deti…  mālaṃ deti…  gandhaṃ deti…  vilepanaṃ deti…  seyyaṃ deti…  āvasathaṃ deti…  padīpeyyaṃ deti. So kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjati. Ayaṃ kho, bhikkhu, hetu, ayaṃ paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti.

---

1209. Bāvīsatimaṃ.



[Go to previous page (10.1.4--12 Sāragandhādidātāsuttanavaka)](/tipitaka/13S3/10/10.1/10.1.4--12.md) / [Go to parent page (10.1 Gandhabbavagga)](/tipitaka/13S3/10/10.1.md) / [Go to next page (10.1.23--112 Sāragandhādidānūpakārasuttanavutika)](/tipitaka/13S3/10/10.1/10.1.23--112.md)


