
[Home](/) / [13S3 Khandhavaggasaṃyuttapāḷi](../...md) / [10 Gandhabbakāyasaṃyutta](...md) / [10.1 Gandhabbavagga](../13S3/10/10.1.md)

# 𑁧𑁦𑁇𑁧𑁇𑁩 𑀫𑀽𑀮𑀕𑀦𑁆𑀥𑀤𑀸𑀢𑀸𑀲𑀼𑀢𑁆𑀢

* 𑀕𑀦𑁆𑀥𑀩𑁆𑀩𑀓𑀸𑀬𑀲𑀁𑀬𑀼𑀢𑁆𑀢

* 𑀕𑀦𑁆𑀥𑀩𑁆𑀩𑀯𑀕𑁆𑀕

* 𑀫𑀽𑀮𑀕𑀦𑁆𑀥𑀤𑀸𑀢𑀸𑀲𑀼𑀢𑁆𑀢

(440.)

1204\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑁄 𑀪𑀺𑀓𑁆𑀔𑀼 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀳𑁂𑀢𑀼, 𑀓𑁄 𑀧𑀘𑁆𑀘𑀬𑁄, 𑀬𑁂𑀦 𑀫𑀺𑀥𑁂𑀓𑀘𑁆𑀘𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀫𑀽𑀮𑀕𑀦𑁆𑀥𑁂 𑀅𑀥𑀺𑀯𑀢𑁆𑀣𑀸𑀦𑀁 𑀤𑁂𑀯𑀸𑀦𑀁 𑀲𑀳𑀩𑁆𑀬𑀢𑀁 𑀉𑀧𑀧𑀚𑁆𑀚𑀢𑀻”𑀢𑀺? “𑀇𑀥, 𑀪𑀺𑀓𑁆𑀔𑀼, 𑀏𑀓𑀘𑁆𑀘𑁄 𑀓𑀸𑀬𑁂𑀦 𑀲𑀼𑀘𑀭𑀺𑀢𑀁 𑀘𑀭𑀢𑀺, 𑀯𑀸𑀘𑀸𑀬 𑀲𑀼𑀘𑀭𑀺𑀢𑀁 𑀘𑀭𑀢𑀺, 𑀫𑀦𑀲𑀸 𑀲𑀼𑀘𑀭𑀺𑀢𑀁 𑀘𑀭𑀢𑀺𑁇 𑀢𑀲𑁆𑀲 𑀲𑀼𑀢𑀁 𑀳𑁄𑀢𑀺—  ‘𑀫𑀽𑀮𑀕𑀦𑁆𑀥𑁂 𑀅𑀥𑀺𑀯𑀢𑁆𑀣𑀸 𑀤𑁂𑀯𑀸 𑀤𑀻𑀖𑀸𑀬𑀼𑀓𑀸 𑀯𑀡𑁆𑀡𑀯𑀦𑁆𑀢𑁄 𑀲𑀼𑀔𑀩𑀳𑀼𑀮𑀸’𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  ‘𑀅𑀳𑁄 𑀯𑀢𑀸𑀳𑀁 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀫𑀽𑀮𑀕𑀦𑁆𑀥𑁂 𑀅𑀥𑀺𑀯𑀢𑁆𑀣𑀸𑀦𑀁 𑀤𑁂𑀯𑀸𑀦𑀁 𑀲𑀳𑀩𑁆𑀬𑀢𑀁 𑀉𑀧𑀧𑀚𑁆𑀚𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀤𑀸𑀢𑀸 𑀳𑁄𑀢𑀺 𑀫𑀽𑀮𑀕𑀦𑁆𑀥𑀸𑀦𑀁𑁇 𑀲𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀫𑀽𑀮𑀕𑀦𑁆𑀥𑁂 𑀅𑀥𑀺𑀯𑀢𑁆𑀣𑀸𑀦𑀁 𑀤𑁂𑀯𑀸𑀦𑀁 𑀲𑀳𑀩𑁆𑀬𑀢𑀁 𑀉𑀧𑀧𑀚𑁆𑀚𑀢𑀺𑁇 𑀅𑀬𑀁 𑀔𑁄, 𑀪𑀺𑀓𑁆𑀔𑀼, 𑀳𑁂𑀢𑀼…𑀧𑁂…  𑀬𑁂𑀦 𑀫𑀺𑀥𑁂𑀓𑀘𑁆𑀘𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀫𑀽𑀮𑀕𑀦𑁆𑀥𑁂 𑀅𑀥𑀺𑀯𑀢𑁆𑀣𑀸𑀦𑀁 𑀤𑁂𑀯𑀸𑀦𑀁 𑀲𑀳𑀩𑁆𑀬𑀢𑀁 𑀉𑀧𑀧𑀚𑁆𑀚𑀢𑀻”𑀢𑀺𑁇

---

1205\. 𑀢𑀢𑀺𑀬𑀁𑁇



[Go to previous page (10.1.2 Sucaritasutta)](10.1.2.md) / [Go to parent page (10.1 Gandhabbavagga)](../13S3/10/10.1.md) / [Go to next page (10.1.4--12 Sāragandhādidātāsuttanavaka)](10.1.4--12.md)


