
[Home](/) / [13S3 Khandhavaggasaṃyuttapāḷi](../../../13S3.md) / [10 Gandhabbakāyasaṃyutta](../../10.md) / [10.1 Gandhabbavagga](../10.1.md)

# 10.1.3 Mūlagandhadātāsutta

* Gandhabbakāyasaṃyutta

* Gandhabbavagga

* Mūlagandhadātāsutta

(440.)

1204\. Sāvatthinidānaṃ. Ekamantaṃ nisinno kho so bhikkhu bhagavantaṃ etadavoca—  “ko nu kho, bhante, hetu, ko paccayo, yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti? “Idha, bhikkhu, ekacco kāyena sucaritaṃ carati, vācāya sucaritaṃ carati, manasā sucaritaṃ carati. Tassa sutaṃ hoti—  ‘mūlagandhe adhivatthā devā dīghāyukā vaṇṇavanto sukhabahulā’ti. Tassa evaṃ hoti—  ‘aho vatāhaṃ kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjeyyan’ti. So dātā hoti mūlagandhānaṃ. So kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjati. Ayaṃ kho, bhikkhu, hetu…pe…  yena midhekacco kāyassa bhedā paraṃ maraṇā mūlagandhe adhivatthānaṃ devānaṃ sahabyataṃ upapajjatī”ti.

---

1205\. Tatiyaṃ.



[Go to previous page (10.1.2 Sucaritasutta)](10.1.2.md) / [Go to parent page (10.1 Gandhabbavagga)](../10.1.md) / [Go to next page (10.1.4--12 Sāragandhādidātāsuttanavaka)](10.1.4--12.md)


