
[Home](/) / [13S3 Khandhavaggasaṃyuttapāḷi](/tipitaka/13S3.md) / [7 Sāriputtasaṃyutta](/tipitaka/13S3/7.md) / [7.1 Sāriputtavagga](/tipitaka/13S3/7/7.1.md)

# 7.1.3 Pītisutta

### Sāriputtasaṃyutta

### Sāriputtavagga

### Pītisutta

(334.)

1124\. Sāvatthinidānaṃ. Addasā kho āyasmā ānando…pe…  “vippasannāni kho te, āvuso sāriputta, indriyāni; parisuddho mukhavaṇṇo pariyodāto. Katamenāyasmā sāriputto ajja vihārena vihāsī”ti?

1125\. “Idhāhaṃ, āvuso, pītiyā ca virāgā upekkhako ca vihāsiṃ sato ca sampajāno sukhañca kāyena paṭisaṃvedemi; yaṃ taṃ ariyā ācikkhanti ‘upekkhako satimā sukhavihārī’ti tatiyaṃ jhānaṃ upasampajja viharāmi. Tassa mayhaṃ, āvuso, na evaṃ hoti—  ‘ahaṃ tatiyaṃ jhānaṃ samāpajjāmī’ti vā ‘ahaṃ tatiyaṃ jhānaṃ samāpanno’ti vā ‘ahaṃ tatiyā jhānā vuṭṭhito’ti vā”ti. Tathā hi panāyasmato sāriputtassa dīgharattaṃ ahaṅkāramamaṅkāramānānusayā susamūhatā. Tasmā āyasmato sāriputtassa na evaṃ hoti—  “‘ahaṃ tatiyaṃ jhānaṃ samāpajjāmī’ti vā ‘ahaṃ tatiyaṃ jhānaṃ samāpanno’ti vā ‘ahaṃ tatiyā jhānā vuṭṭhito’ti vā”ti.

---

1126\. Tatiyaṃ.



[Go to previous page (7.1.2 Avitakkasutta)](/tipitaka/13S3/7/7.1/7.1.2.md) / [Go to parent page (7.1 Sāriputtavagga)](/tipitaka/13S3/7/7.1.md) / [Go to next page (7.1.4 Upekkhāsutta)](/tipitaka/13S3/7/7.1/7.1.4.md)


