---
title: 13.1.17 Samāpattimūlakasakkaccasutta
path: /tipitaka/13S3/13/13.1/13.1.17
ref: 274314
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 13 Jhānasaṃyutta
    link: /tipitaka/13S3/13
  - name: 13.1 Jhānavagga
    link: /tipitaka/13S3/13/13.1
prevL: /tipitaka/13S3/13/13.1/13.1.16
upL: /tipitaka/13S3/13/13.1
nextL: /tipitaka/13S3/13/13.1/13.1.18
---

# 13.1.17 Samāpattimūlakasakkaccasutta

### Jhānasaṃyutta

### Jhānavagga

### Samāpattimūlakasakkaccasutta

(678.)

1313. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ sakkaccakārī. Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ sakkaccakārī. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ sakkaccakārī ca. Tatra…pe…  pavaro cā”ti.

===

1314. Sattarasamaṃ.




