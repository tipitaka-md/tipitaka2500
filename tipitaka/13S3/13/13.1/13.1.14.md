---
title: 13.1.14 Samāpattimūlakaārammaṇasutta
path: /tipitaka/13S3/13/13.1/13.1.14
ref: 274311
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 13 Jhānasaṃyutta
    link: /tipitaka/13S3/13
  - name: 13.1 Jhānavagga
    link: /tipitaka/13S3/13/13.1
prevL: /tipitaka/13S3/13/13.1/13.1.13
upL: /tipitaka/13S3/13/13.1
nextL: /tipitaka/13S3/13/13.1/13.1.15
---

# 13.1.14 Samāpattimūlakaārammaṇasutta

### Jhānasaṃyutta

### Jhānavagga

### Samāpattimūlakaārammaṇasutta

(675.)

1307. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samāpattikusalo hoti, na samādhismiṃ ārammaṇakusalo. Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samāpattikusalo. Idha pana, bhikkhave, ekacco jhāyī neva samādhismiṃ samāpattikusalo hoti, na ca samādhismiṃ ārammaṇakusalo. Idha pana, bhikkhave, ekacco jhāyī samādhismiṃ samāpattikusalo ca hoti, samādhismiṃ ārammaṇakusalo ca. Tatra…pe…  pavaro cā”ti.

===

1308. Cuddasamaṃ.




