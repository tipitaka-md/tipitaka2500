
[Home](/) / [13S3 Khandhavaggasaṃyuttapāḷi](/tipitaka/13S3.md) / [13 Jhānasaṃyutta](/tipitaka/13S3/13.md) / [13.1 Jhānavagga](/tipitaka/13S3/13/13.1.md)

# 13.1.5 Samādhimūlakaārammaṇasutta

### Jhānasaṃyutta

### Jhānavagga

### Samādhimūlakaārammaṇasutta

(666.)

1288. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ ārammaṇakusalo. Idha pana, bhikkhave, ekacco jhāyī samādhismiṃ ārammaṇakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ ārammaṇakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ ārammaṇakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ ārammaṇakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti.

===

1289. Pañcamaṃ.



[Go to previous page](/tipitaka/13S3/13/13.1/13.1.4.md) / [Go to parent page](/tipitaka/13S3/13/13.1.md) / [Go to next page](/tipitaka/13S3/13/13.1/13.1.6.md)


