
[Home](/) / [13S3 Khandhavaggasaṃyuttapāḷi](/tipitaka/13S3.md) / [13 Jhānasaṃyutta](/tipitaka/13S3/13.md) / [13.1 Jhānavagga](/tipitaka/13S3/13/13.1.md)

# 13.1.8 Samādhimūlakasakkaccakārīsutta

### Jhānasaṃyutta

### Jhānavagga

### Samādhimūlakasakkaccakārīsutta

(669.)

1294\. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ sakkaccakārī. Idha pana, bhikkhave, ekacco jhāyī samādhismiṃ sakkaccakārī hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ sakkaccakārī. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ sakkaccakārī ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ sakkaccakārī ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti.

---

1295\. Aṭṭhamaṃ.



[Go to previous page (13.1.7 Samādhimūlakaabhinīhārasutta)](/tipitaka/13S3/13/13.1/13.1.7.md) / [Go to parent page (13.1 Jhānavagga)](/tipitaka/13S3/13/13.1.md) / [Go to next page (13.1.9 Samādhimūlakasātaccakārīsutta)](/tipitaka/13S3/13/13.1/13.1.9.md)


