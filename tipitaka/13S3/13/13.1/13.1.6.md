---
title: 13.1.6 Samādhimūlakagocarasutta
path: /tipitaka/13S3/13/13.1/13.1.6
ref: 274303
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 13 Jhānasaṃyutta
    link: /tipitaka/13S3/13
  - name: 13.1 Jhānavagga
    link: /tipitaka/13S3/13/13.1
prevL: /tipitaka/13S3/13/13.1/13.1.5
upL: /tipitaka/13S3/13/13.1
nextL: /tipitaka/13S3/13/13.1/13.1.7
---

# 13.1.6 Samādhimūlakagocarasutta

### Jhānasaṃyutta

### Jhānavagga

### Samādhimūlakagocarasutta

(667.)

1290. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ gocarakusalo. Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ gocarakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ gocarakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ gocarakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti.

===

1291. Chaṭṭhaṃ.




