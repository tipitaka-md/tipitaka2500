
[Home](/) / [13S3 Khandhavaggasaṃyuttapāḷi](../../../13S3.md) / [13 Jhānasaṃyutta](../../13.md) / [13.1 Jhānavagga](../13.1.md)

# 13.1.6 Samādhimūlakagocarasutta

* Jhānasaṃyutta

* Jhānavagga

* Samādhimūlakagocarasutta

(667.)

1290\. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ gocarakusalo. Idha pana, bhikkhave, ekacco jhāyī samādhismiṃ gocarakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ gocarakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ gocarakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ gocarakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti.

---

1291\. Chaṭṭhaṃ.



[Go to previous page (13.1.5 Samādhimūlakaārammaṇasutta)](13.1.5.md) / [Go to parent page (13.1 Jhānavagga)](../13.1.md) / [Go to next page (13.1.7 Samādhimūlakaabhinīhārasutta)](13.1.7.md)


