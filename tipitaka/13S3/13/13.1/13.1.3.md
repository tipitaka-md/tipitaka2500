
[Home](/) / [13S3 Khandhavaggasaṃyuttapāḷi](../../../13S3.md) / [13 Jhānasaṃyutta](../../13.md) / [13.1 Jhānavagga](../13.1.md)

# 13.1.3 Samādhimūlakavuṭṭhānasutta

* Jhānasaṃyutta

* Jhānavagga

* Samādhimūlakavuṭṭhānasutta

(664.)

1284\. Sāvatthinidānaṃ. “Cattārome, bhikkhave, jhāyī. Katame cattāro? Idha, bhikkhave, ekacco jhāyī samādhismiṃ samādhikusalo hoti, na samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ vuṭṭhānakusalo hoti, na samādhismiṃ samādhikusalo. Idha pana, bhikkhave, ekacco jhāyī neva samādhismiṃ samādhikusalo hoti, na ca samādhismiṃ vuṭṭhānakusalo. Idha pana, bhikkhave, ekacco jhāyī samādhismiṃ samādhikusalo ca hoti, samādhismiṃ vuṭṭhānakusalo ca. Tatra, bhikkhave, yvāyaṃ jhāyī samādhismiṃ samādhikusalo ca hoti samādhismiṃ vuṭṭhānakusalo ca ayaṃ imesaṃ catunnaṃ jhāyīnaṃ aggo ca seṭṭho ca mokkho ca uttamo ca pavaro ca. Seyyathāpi, bhikkhave, gavā khīraṃ…pe…  pavaro cā”ti.

---

1285\. Tatiyaṃ.



[Go to previous page (13.1.2 Samādhimūlakaṭhitisutta)](13.1.2.md) / [Go to parent page (13.1 Jhānavagga)](../13.1.md) / [Go to next page (13.1.4 Samādhimūlakakallitasutta)](13.1.4.md)


