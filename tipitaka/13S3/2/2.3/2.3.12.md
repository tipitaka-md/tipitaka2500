
[Home](/) / [13S3 Khandhavaggasaṃyuttapāḷi](../...md) / [2 Rādhasaṃyutta](...md) / [2.3 Āyācanavagga](../13S3/2/2.3.md)

# 𑁨𑁇𑁩𑁇𑁧𑁨 𑀦𑀺𑀭𑁄𑀥𑀥𑀫𑁆𑀫𑀲𑀼𑀢𑁆𑀢

* 𑀭𑀸𑀥𑀲𑀁𑀬𑀼𑀢𑁆𑀢

* 𑀆𑀬𑀸𑀘𑀦𑀯𑀕𑁆𑀕

* 𑀦𑀺𑀭𑁄𑀥𑀥𑀫𑁆𑀫𑀲𑀼𑀢𑁆𑀢

(193.)

887\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀆𑀬𑀲𑁆𑀫𑀸 𑀭𑀸𑀥𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀲𑀸𑀥𑀼 𑀫𑁂, 𑀪𑀦𑁆𑀢𑁂, 𑀪𑀕𑀯𑀸 𑀲𑀁𑀔𑀺𑀢𑁆𑀢𑁂𑀦 𑀥𑀫𑁆𑀫𑀁 𑀤𑁂𑀲𑁂𑀢𑀼, 𑀬𑀫𑀳𑀁 𑀪𑀕𑀯𑀢𑁄 𑀥𑀫𑁆𑀫𑀁 𑀲𑀼𑀢𑁆𑀯𑀸 𑀏𑀓𑁄 𑀯𑀽𑀧𑀓𑀝𑁆𑀞𑁄 𑀅𑀧𑁆𑀧𑀫𑀢𑁆𑀢𑁄 𑀆𑀢𑀸𑀧𑀻 𑀧𑀳𑀺𑀢𑀢𑁆𑀢𑁄 𑀯𑀺𑀳𑀭𑁂𑀬𑁆𑀬𑀦𑁆”𑀢𑀺𑁇

888\. “𑀬𑁄 𑀔𑁄, 𑀭𑀸𑀥, 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄, 𑀭𑀸𑀕𑁄 𑀧𑀳𑀸𑀢𑀩𑁆𑀩𑁄, 𑀙𑀦𑁆𑀤𑀭𑀸𑀕𑁄 𑀧𑀳𑀸𑀢𑀩𑁆𑀩𑁄𑁇 𑀓𑁄 𑀘, 𑀭𑀸𑀥, 𑀦𑀺𑀭𑁄𑀥𑀥𑀫𑁆𑀫𑁄? 𑀭𑀽𑀧𑀁 𑀔𑁄, 𑀭𑀸𑀥, 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄…𑀧𑁂…  𑀯𑁂𑀤𑀦𑀸 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄…𑀧𑁂…  𑀲𑀜𑁆𑀜𑀸 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄…𑀧𑁂…  𑀲𑀗𑁆𑀔𑀸𑀭𑀸 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄…𑀧𑁂…  𑀯𑀺𑀜𑁆𑀜𑀸𑀡𑀁 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄…𑀧𑁂…  𑀬𑁄 𑀔𑁄, 𑀭𑀸𑀥, 𑀦𑀺𑀭𑁄𑀥𑀥𑀫𑁆𑀫𑁄; 𑀢𑀢𑁆𑀭 𑀢𑁂 𑀙𑀦𑁆𑀤𑁄 𑀧𑀳𑀸𑀢𑀩𑁆𑀩𑁄, 𑀭𑀸𑀕𑁄 𑀧𑀳𑀸𑀢𑀩𑁆𑀩𑁄, 𑀙𑀦𑁆𑀤𑀭𑀸𑀕𑁄 𑀧𑀳𑀸𑀢𑀩𑁆𑀩𑁄”𑀢𑀺𑁇

---

889\. 𑀆𑀬𑀸𑀘𑀦𑀯𑀕𑁆𑀕𑁄 𑀢𑀢𑀺𑀬𑁄𑁇



---

890\. 𑀢𑀲𑁆𑀲𑀼𑀤𑁆𑀤𑀸𑀦𑀁



891\. _𑀫𑀸𑀭𑁄 𑀘 𑀫𑀸𑀭𑀥𑀫𑁆𑀫𑁄 𑀘,_  
_𑀅𑀦𑀺𑀘𑁆𑀘𑁂𑀦 𑀅𑀧𑀭𑁂 𑀤𑀼𑀯𑁂;_  
_𑀤𑀼𑀓𑁆𑀔𑁂𑀦 𑀘 𑀤𑀼𑀯𑁂 𑀯𑀼𑀢𑁆𑀢𑀸,_  
_𑀅𑀦𑀢𑁆𑀢𑁂𑀦 𑀢𑀣𑁂𑀯 𑀘;_  
_𑀔𑀬𑀯𑀬𑀲𑀫𑀼𑀤𑀬𑀁,_  
_𑀦𑀺𑀭𑁄𑀥𑀥𑀫𑁆𑀫𑁂𑀦 𑀤𑁆𑀯𑀸𑀤𑀲𑀸𑀢𑀺𑁇_  


[Go to previous page (2.3.1--11 Mārādisuttaekādasaka)](2.3.1--11.md) / [Go to parent page (2.3 Āyācanavagga)](../13S3/2/2.3.md) / [Go to next page (2.4 Upanisinnavagga)](../2.4.md)


