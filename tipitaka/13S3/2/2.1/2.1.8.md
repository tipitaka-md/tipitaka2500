
[Home](/) / [13S3 Khandhavaggasaṃyuttapāḷi](../...md) / [2 Rādhasaṃyutta](...md) / [2.1 Paṭhamamāravagga](../13S3/2/2.1.md)

# 2.1.8 Arahantasutta

* Rādhasaṃyutta

* Paṭhamamāravagga

* Arahantasutta

(167.)

839\. Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca—  “pañcime, rādha, upādānakkhandhā. Katame pañca? Rūpupādānakkhandho…pe…  viññāṇupādānakkhandho. Yato kho, rādha, bhikkhu imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, rādha, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto”ti.

---

840\. Aṭṭhamaṃ.



[Go to previous page (2.1.7 Sotāpannasutta)](2.1.7.md) / [Go to parent page (2.1 Paṭhamamāravagga)](../13S3/2/2.1.md) / [Go to next page (2.1.9 Chandarāgasutta)](2.1.9.md)


