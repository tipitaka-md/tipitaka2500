---
title: 2.1.8 Arahantasutta
path: /tipitaka/13S3/2/2.1/2.1.8
ref: 274155
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 2 Rādhasaṃyutta
    link: /tipitaka/13S3/2
  - name: 2.1 Paṭhamamāravagga
    link: /tipitaka/13S3/2/2.1
prevL: /tipitaka/13S3/2/2.1/2.1.7
upL: /tipitaka/13S3/2/2.1
nextL: /tipitaka/13S3/2/2.1/2.1.9
---

# 2.1.8 Arahantasutta

### Rādhasaṃyutta

### Paṭhamamāravagga

### Arahantasutta

(167.)

839. Sāvatthinidānaṃ. Ekamantaṃ nisinnaṃ kho āyasmantaṃ rādhaṃ bhagavā etadavoca—  “pañcime, rādha, upādānakkhandhā. Katame pañca? Rūpupādānakkhandho…pe…  viññāṇupādānakkhandho. Yato kho, rādha, bhikkhu imesaṃ pañcannaṃ upādānakkhandhānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, rādha, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto”ti.

===

840. Aṭṭhamaṃ.




