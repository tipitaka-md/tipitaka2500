---
title: 2.1.3 Bhavanettisutta
path: /tipitaka/13S3/2/2.1/2.1.3
ref: 274150
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 2 Rādhasaṃyutta
    link: /tipitaka/13S3/2
  - name: 2.1 Paṭhamamāravagga
    link: /tipitaka/13S3/2/2.1
prevL: /tipitaka/13S3/2/2.1/2.1.2
upL: /tipitaka/13S3/2/2.1
nextL: /tipitaka/13S3/2/2.1/2.1.4
---

# 2.1.3 Bhavanettisutta

### Rādhasaṃyutta

### Paṭhamamāravagga

### Bhavanettisutta

(162.)

828. Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca—  “‘bhavanettinirodho, bhavanettinirodho’ti, bhante, vuccati. Katamā nu kho, bhante, bhavanetti, katamo bhavanettinirodho”ti? “Rūpe kho, rādha, yo chando yo rāgo yā nandī yā taṇhā ye upayupādānā cetaso adhiṭṭhānābhinivesānusayā—  ayaṃ vuccati bhavanetti. Tesaṃ nirodho bhavanettinirodho. Vedanāya…  saññāya…  saṅkhāresu…  viññāṇe yo chando…pe…  adhiṭṭhānābhinivesānusayā—  ayaṃ vuccati bhavanetti. Tesaṃ nirodho bhavanettinirodho”ti.

===

829. Tatiyaṃ.




