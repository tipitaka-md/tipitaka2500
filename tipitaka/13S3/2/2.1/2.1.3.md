
[Home](/) / [13S3 Khandhavaggasaṃyuttapāḷi](/tipitaka/13S3.md) / [2 Rādhasaṃyutta](/tipitaka/13S3/2.md) / [2.1 Paṭhamamāravagga](/tipitaka/13S3/2/2.1.md)

# 𑁨𑁇𑁧𑁇𑁩 𑀪𑀯𑀦𑁂𑀢𑁆𑀢𑀺𑀲𑀼𑀢𑁆𑀢

### 𑀭𑀸𑀥𑀲𑀁𑀬𑀼𑀢𑁆𑀢

### 𑀧𑀞𑀫𑀫𑀸𑀭𑀯𑀕𑁆𑀕

### 𑀪𑀯𑀦𑁂𑀢𑁆𑀢𑀺𑀲𑀼𑀢𑁆𑀢

(162.)

828. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀭𑀸𑀥𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “‘𑀪𑀯𑀦𑁂𑀢𑁆𑀢𑀺𑀦𑀺𑀭𑁄𑀥𑁄, 𑀪𑀯𑀦𑁂𑀢𑁆𑀢𑀺𑀦𑀺𑀭𑁄𑀥𑁄’𑀢𑀺, 𑀪𑀦𑁆𑀢𑁂, 𑀯𑀼𑀘𑁆𑀘𑀢𑀺𑁇 𑀓𑀢𑀫𑀸 𑀦𑀼 𑀔𑁄, 𑀪𑀦𑁆𑀢𑁂, 𑀪𑀯𑀦𑁂𑀢𑁆𑀢𑀺, 𑀓𑀢𑀫𑁄 𑀪𑀯𑀦𑁂𑀢𑁆𑀢𑀺𑀦𑀺𑀭𑁄𑀥𑁄”𑀢𑀺? “𑀭𑀽𑀧𑁂 𑀔𑁄, 𑀭𑀸𑀥, 𑀬𑁄 𑀙𑀦𑁆𑀤𑁄 𑀬𑁄 𑀭𑀸𑀕𑁄 𑀬𑀸 𑀦𑀦𑁆𑀤𑀻 𑀬𑀸 𑀢𑀡𑁆𑀳𑀸 𑀬𑁂 𑀉𑀧𑀬𑀼𑀧𑀸𑀤𑀸𑀦𑀸 𑀘𑁂𑀢𑀲𑁄 𑀅𑀥𑀺𑀝𑁆𑀞𑀸𑀦𑀸𑀪𑀺𑀦𑀺𑀯𑁂𑀲𑀸𑀦𑀼𑀲𑀬𑀸—  𑀅𑀬𑀁 𑀯𑀼𑀘𑁆𑀘𑀢𑀺 𑀪𑀯𑀦𑁂𑀢𑁆𑀢𑀺𑁇 𑀢𑁂𑀲𑀁 𑀦𑀺𑀭𑁄𑀥𑁄 𑀪𑀯𑀦𑁂𑀢𑁆𑀢𑀺𑀦𑀺𑀭𑁄𑀥𑁄𑁇 𑀯𑁂𑀤𑀦𑀸𑀬…  𑀲𑀜𑁆𑀜𑀸𑀬…  𑀲𑀗𑁆𑀔𑀸𑀭𑁂𑀲𑀼…  𑀯𑀺𑀜𑁆𑀜𑀸𑀡𑁂 𑀬𑁄 𑀙𑀦𑁆𑀤𑁄…𑀧𑁂…  𑀅𑀥𑀺𑀝𑁆𑀞𑀸𑀦𑀸𑀪𑀺𑀦𑀺𑀯𑁂𑀲𑀸𑀦𑀼𑀲𑀬𑀸—  𑀅𑀬𑀁 𑀯𑀼𑀘𑁆𑀘𑀢𑀺 𑀪𑀯𑀦𑁂𑀢𑁆𑀢𑀺𑁇 𑀢𑁂𑀲𑀁 𑀦𑀺𑀭𑁄𑀥𑁄 𑀪𑀯𑀦𑁂𑀢𑁆𑀢𑀺𑀦𑀺𑀭𑁄𑀥𑁄”𑀢𑀺𑁇

---

829. 𑀢𑀢𑀺𑀬𑀁𑁇



[Go to previous page (2.1.2 Sattasutta)](/tipitaka/13S3/2/2.1/2.1.2.md) / [Go to parent page (2.1 Paṭhamamāravagga)](/tipitaka/13S3/2/2.1.md) / [Go to next page (2.1.4 Pariññeyyasutta)](/tipitaka/13S3/2/2.1/2.1.4.md)


