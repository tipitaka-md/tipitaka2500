
[Home](/) / [13S3 Khandhavaggasaṃyuttapāḷi](../../../13S3.md) / [2 Rādhasaṃyutta](../../2.md) / [2.1 Paṭhamamāravagga](../2.1.md)

# 𑁨𑁇𑁧𑁇𑁨 𑀲𑀢𑁆𑀢𑀲𑀼𑀢𑁆𑀢

### 𑀭𑀸𑀥𑀲𑀁𑀬𑀼𑀢𑁆𑀢

### 𑀧𑀞𑀫𑀫𑀸𑀭𑀯𑀕𑁆𑀕

### 𑀲𑀢𑁆𑀢𑀲𑀼𑀢𑁆𑀢

(161.)

825\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀭𑀸𑀥𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “‘𑀲𑀢𑁆𑀢𑁄, 𑀲𑀢𑁆𑀢𑁄’𑀢𑀺, 𑀪𑀦𑁆𑀢𑁂, 𑀯𑀼𑀘𑁆𑀘𑀢𑀺𑁇 𑀓𑀺𑀢𑁆𑀢𑀸𑀯𑀢𑀸 𑀦𑀼 𑀔𑁄, 𑀪𑀦𑁆𑀢𑁂, 𑀲𑀢𑁆𑀢𑁄𑀢𑀺 𑀯𑀼𑀘𑁆𑀘𑀢𑀻”𑀢𑀺? “𑀭𑀽𑀧𑁂 𑀔𑁄, 𑀭𑀸𑀥, 𑀬𑁄 𑀙𑀦𑁆𑀤𑁄 𑀬𑁄 𑀭𑀸𑀕𑁄 𑀬𑀸 𑀦𑀦𑁆𑀤𑀻 𑀬𑀸 𑀢𑀡𑁆𑀳𑀸, 𑀢𑀢𑁆𑀭 𑀲𑀢𑁆𑀢𑁄, 𑀢𑀢𑁆𑀭 𑀯𑀺𑀲𑀢𑁆𑀢𑁄, 𑀢𑀲𑁆𑀫𑀸 𑀲𑀢𑁆𑀢𑁄𑀢𑀺 𑀯𑀼𑀘𑁆𑀘𑀢𑀺𑁇 𑀯𑁂𑀤𑀦𑀸𑀬…  𑀲𑀜𑁆𑀜𑀸𑀬…  𑀲𑀗𑁆𑀔𑀸𑀭𑁂𑀲𑀼…  𑀯𑀺𑀜𑁆𑀜𑀸𑀡𑁂 𑀬𑁄 𑀙𑀦𑁆𑀤𑁄 𑀬𑁄 𑀭𑀸𑀕𑁄 𑀬𑀸 𑀦𑀦𑁆𑀤𑀻 𑀬𑀸 𑀢𑀡𑁆𑀳𑀸, 𑀢𑀢𑁆𑀭 𑀲𑀢𑁆𑀢𑁄, 𑀢𑀢𑁆𑀭 𑀯𑀺𑀲𑀢𑁆𑀢𑁄, 𑀢𑀲𑁆𑀫𑀸 𑀲𑀢𑁆𑀢𑁄𑀢𑀺 𑀯𑀼𑀘𑁆𑀘𑀢𑀺𑁇

826\. 𑀲𑁂𑀬𑁆𑀬𑀣𑀸𑀧𑀺, 𑀭𑀸𑀥, 𑀓𑀼𑀫𑀸𑀭𑀓𑀸 𑀯𑀸 𑀓𑀼𑀫𑀸𑀭𑀺𑀓𑀸𑀬𑁄 𑀯𑀸 𑀧𑀁𑀲𑁆𑀯𑀸𑀕𑀸𑀭𑀓𑁂𑀳𑀺 𑀓𑀻𑀍𑀅𑀦𑁆𑀢𑀺𑁇 𑀬𑀸𑀯𑀓𑀻𑀯𑀜𑁆𑀘 𑀢𑁂𑀲𑀼 𑀧𑀁𑀲𑁆𑀯𑀸𑀕𑀸𑀭𑀓𑁂𑀲𑀼 𑀅𑀯𑀺𑀕𑀢𑀭𑀸𑀕𑀸 𑀳𑁄𑀦𑁆𑀢𑀺 𑀅𑀯𑀺𑀕𑀢𑀘𑁆𑀙𑀦𑁆𑀤𑀸 𑀅𑀯𑀺𑀕𑀢𑀧𑁂𑀫𑀸 𑀅𑀯𑀺𑀕𑀢𑀧𑀺𑀧𑀸𑀲𑀸 𑀅𑀯𑀺𑀕𑀢𑀧𑀭𑀺𑀍𑀆𑀳𑀸 𑀅𑀯𑀺𑀕𑀢𑀢𑀡𑁆𑀳𑀸, 𑀢𑀸𑀯 𑀢𑀸𑀦𑀺 𑀧𑀁𑀲𑁆𑀯𑀸𑀕𑀸𑀭𑀓𑀸𑀦𑀺 𑀅𑀮𑁆𑀮𑀻𑀬𑀦𑁆𑀢𑀺 𑀓𑁂𑀍𑀆𑀬𑀦𑁆𑀢𑀺 𑀥𑀦𑀸𑀬𑀦𑁆𑀢𑀺 𑀫𑀫𑀸𑀬𑀦𑁆𑀢𑀺𑁇 𑀬𑀢𑁄 𑀘 𑀔𑁄, 𑀭𑀸𑀥, 𑀓𑀼𑀫𑀸𑀭𑀓𑀸 𑀯𑀸 𑀓𑀼𑀫𑀸𑀭𑀺𑀓𑀸𑀬𑁄 𑀯𑀸 𑀢𑁂𑀲𑀼 𑀧𑀁𑀲𑁆𑀯𑀸𑀕𑀸𑀭𑀓𑁂𑀲𑀼 𑀯𑀺𑀕𑀢𑀭𑀸𑀕𑀸 𑀳𑁄𑀦𑁆𑀢𑀺 𑀯𑀺𑀕𑀢𑀘𑁆𑀙𑀦𑁆𑀤𑀸 𑀯𑀺𑀕𑀢𑀧𑁂𑀫𑀸 𑀯𑀺𑀕𑀢𑀧𑀺𑀧𑀸𑀲𑀸 𑀯𑀺𑀕𑀢𑀧𑀭𑀺𑀍𑀆𑀳𑀸 𑀯𑀺𑀕𑀢𑀢𑀡𑁆𑀳𑀸, 𑀅𑀣 𑀔𑁄 𑀢𑀸𑀦𑀺 𑀧𑀁𑀲𑁆𑀯𑀸𑀕𑀸𑀭𑀓𑀸𑀦𑀺 𑀳𑀢𑁆𑀣𑁂𑀳𑀺 𑀘 𑀧𑀸𑀤𑁂𑀳𑀺 𑀘 𑀯𑀺𑀓𑀺𑀭𑀦𑁆𑀢𑀺 𑀯𑀺𑀥𑀫𑀦𑁆𑀢𑀺 𑀯𑀺𑀤𑁆𑀥𑀁𑀲𑁂𑀦𑁆𑀢𑀺 𑀯𑀺𑀓𑀻𑀍𑀅𑀦𑀺𑀬𑀁 𑀓𑀭𑁄𑀦𑁆𑀢𑀺𑁇 𑀏𑀯𑀫𑁂𑀯 𑀔𑁄, 𑀭𑀸𑀥, 𑀢𑀼𑀫𑁆𑀳𑁂𑀧𑀺 𑀭𑀽𑀧𑀁 𑀯𑀺𑀓𑀺𑀭𑀣 𑀯𑀺𑀥𑀫𑀣 𑀯𑀺𑀤𑁆𑀥𑀁𑀲𑁂𑀣 𑀯𑀺𑀓𑀻𑀍𑀅𑀦𑀺𑀬𑀁 𑀓𑀭𑁄𑀣 𑀢𑀡𑁆𑀳𑀸𑀓𑁆𑀔𑀬𑀸𑀬 𑀧𑀝𑀺𑀧𑀚𑁆𑀚𑀣𑁇 𑀯𑁂𑀤𑀦𑀁 𑀯𑀺𑀓𑀺𑀭𑀣 𑀯𑀺𑀥𑀫𑀣 𑀯𑀺𑀤𑁆𑀥𑀁𑀲𑁂𑀣 𑀯𑀺𑀓𑀻𑀍𑀅𑀦𑀺𑀬𑀁 𑀓𑀭𑁄𑀣 𑀢𑀡𑁆𑀳𑀸𑀓𑁆𑀔𑀬𑀸𑀬 𑀧𑀝𑀺𑀧𑀚𑁆𑀚𑀣𑁇 𑀲𑀜𑁆𑀜𑀁…  𑀲𑀗𑁆𑀔𑀸𑀭𑁂 𑀯𑀺𑀓𑀺𑀭𑀣 𑀯𑀺𑀥𑀫𑀣 𑀯𑀺𑀤𑁆𑀥𑀁𑀲𑁂𑀣 𑀯𑀺𑀓𑀻𑀍𑀅𑀦𑀺𑀬𑀁 𑀓𑀭𑁄𑀣 𑀢𑀡𑁆𑀳𑀸𑀓𑁆𑀔𑀬𑀸𑀬 𑀧𑀝𑀺𑀧𑀚𑁆𑀚𑀣𑁇 𑀯𑀺𑀜𑁆𑀜𑀸𑀡𑀁 𑀯𑀺𑀓𑀺𑀭𑀣 𑀯𑀺𑀥𑀫𑀣 𑀯𑀺𑀤𑁆𑀥𑀁𑀲𑁂𑀣 𑀯𑀺𑀓𑀻𑀍𑀅𑀦𑀺𑀬𑀁 𑀓𑀭𑁄𑀣 𑀢𑀡𑁆𑀳𑀸𑀓𑁆𑀔𑀬𑀸𑀬 𑀧𑀝𑀺𑀧𑀚𑁆𑀚𑀣𑁇 𑀢𑀡𑁆𑀳𑀸𑀓𑁆𑀔𑀬𑁄 𑀳𑀺, 𑀭𑀸𑀥, 𑀦𑀺𑀩𑁆𑀩𑀸𑀦𑀦𑁆”𑀢𑀺𑁇

---

827\. 𑀤𑀼𑀢𑀺𑀬𑀁𑁇



[Go to previous page (2.1.1 Mārasutta)](2.1.1.md) / [Go to parent page (2.1 Paṭhamamāravagga)](../2.1.md) / [Go to next page (2.1.3 Bhavanettisutta)](2.1.3.md)


