---
title: 2.2.1 Mārasutta
path: /tipitaka/13S3/2/2.2/2.2.1
ref: 274158
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 2 Rādhasaṃyutta
    link: /tipitaka/13S3/2
  - name: 2.2 Dutiyamāravagga
    link: /tipitaka/13S3/2/2.2
prevL: /tipitaka/13S3/2/2.2
upL: /tipitaka/13S3/2/2.2
nextL: /tipitaka/13S3/2/2.2/2.2.2
---

# 2.2.1 Mārasutta

### Rādhasaṃyutta

### Dutiyamāravagga

### Mārasutta

(170.)

848. Sāvatthinidānaṃ. Ekamantaṃ nisinno kho āyasmā rādho bhagavantaṃ etadavoca—  “‘māro, māro’ti, bhante, vuccati. Katamo nu kho, bhante, māro”ti? “Rūpaṃ kho, rādha, māro, vedanā māro, saññā māro, saṅkhārā māro, viññāṇaṃ māro. Evaṃ passaṃ, rādha, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati. Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.

===

849. Paṭhamaṃ.




