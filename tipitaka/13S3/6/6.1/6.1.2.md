
[Home](/) / [13S3 Khandhavaggasaṃyuttapāḷi](/tipitaka/13S3.md) / [6 Kilesasaṃyutta](/tipitaka/13S3/6.md) / [6.1 Kilesavagga](/tipitaka/13S3/6/6.1.md)

# 6.1.2 Rūpasutta

### Kilesasaṃyutta

### Kilesavagga

### Rūpasutta

(323.)

1095. Sāvatthinidānaṃ. “Yo, bhikkhave, rūpesu chandarāgo, cittasseso upakkileso. Yo saddesu…  yo gandhesu…  yo rasesu…  yo phoṭṭhabbesu…  yo dhammesu chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.

===

1096. Dutiyaṃ.



[Go to previous page](/tipitaka/13S3/6/6.1/6.1.1.md) / [Go to parent page](/tipitaka/13S3/6/6.1.md) / [Go to next page](/tipitaka/13S3/6/6.1/6.1.3.md)


