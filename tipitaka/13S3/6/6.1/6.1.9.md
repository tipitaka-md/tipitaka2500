---
title: 6.1.9 Dhātusutta
path: /tipitaka/13S3/6/6.1/6.1.9
ref: 274237
breadcrumbs:
  - name: Home
    link: /
  - name: 13S3 Khandhavaggasaṃyuttapāḷi
    link: /tipitaka/13S3
  - name: 6 Kilesasaṃyutta
    link: /tipitaka/13S3/6
  - name: 6.1 Kilesavagga
    link: /tipitaka/13S3/6/6.1
prevL: /tipitaka/13S3/6/6.1/6.1.8
upL: /tipitaka/13S3/6/6.1
nextL: /tipitaka/13S3/6/6.1/6.1.10
---

# 6.1.9 Dhātusutta

### Kilesasaṃyutta

### Kilesavagga

### Dhātusutta

(330.)

1109. Sāvatthinidānaṃ. “Yo, bhikkhave, pathavīdhātuyā chandarāgo, cittasseso upakkileso. Yo āpodhātuyā…  yo tejodhātuyā…  yo vāyodhātuyā…  yo ākāsadhātuyā…  yo viññāṇadhātuyā chandarāgo, cittasseso upakkileso. Yato kho, bhikkhave, bhikkhuno imesu chasu ṭhānesu cetaso upakkileso pahīno hoti, nekkhammaninnañcassa cittaṃ hoti. Nekkhammaparibhāvitaṃ cittaṃ kammaniyaṃ khāyati, abhiññā sacchikaraṇīyesu dhammesū”ti.

===

1110. Navamaṃ.




