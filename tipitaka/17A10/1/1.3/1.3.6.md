
[Home](/) / [17A10 Dasakanipātapāḷi](/tipitaka/17A10.md) / [1 Paṭhamapaṇṇāsaka](/tipitaka/17A10/1.md) / [1.3 Mahāvagga](/tipitaka/17A10/1/1.3.md)

# 𑁧𑁇𑁩𑁇𑁬 𑀓𑀸𑀍𑀈𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀫𑀳𑀸𑀯𑀕𑁆𑀕

### 𑀓𑀸𑀍𑀈𑀲𑀼𑀢𑁆𑀢

(26.)

187. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀫𑀳𑀸𑀓𑀘𑁆𑀘𑀸𑀦𑁄 𑀅𑀯𑀦𑁆𑀢𑀻𑀲𑀼 𑀯𑀺𑀳𑀭𑀢𑀺 𑀓𑀼𑀭𑀭𑀖𑀭𑁂 𑀧𑀯𑀢𑁆𑀢𑁂 𑀧𑀩𑁆𑀩𑀢𑁂𑁇 𑀅𑀣 𑀔𑁄 𑀓𑀸𑀍𑀈 𑀉𑀧𑀸𑀲𑀺𑀓𑀸 𑀓𑀼𑀭𑀭𑀖𑀭𑀺𑀓𑀸 𑀬𑁂𑀦𑀸𑀬𑀲𑁆𑀫𑀸 𑀫𑀳𑀸𑀓𑀘𑁆𑀘𑀸𑀦𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀫𑀳𑀸𑀓𑀘𑁆𑀘𑀸𑀦𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀸 𑀔𑁄 𑀓𑀸𑀍𑀈 𑀉𑀧𑀸𑀲𑀺𑀓𑀸 𑀓𑀼𑀭𑀭𑀖𑀭𑀺𑀓𑀸 𑀆𑀬𑀲𑁆𑀫𑀦𑁆𑀢𑀁 𑀫𑀳𑀸𑀓𑀘𑁆𑀘𑀸𑀦𑀁 𑀏𑀢𑀤𑀯𑁄𑀘—  “𑀯𑀼𑀢𑁆𑀢𑀫𑀺𑀤𑀁, 𑀪𑀦𑁆𑀢𑁂, 𑀪𑀕𑀯𑀢𑀸 𑀓𑀼𑀫𑀸𑀭𑀺𑀧𑀜𑁆𑀳𑁂𑀲𑀼—

188. _‘𑀅𑀢𑁆𑀣𑀲𑁆𑀲 𑀧𑀢𑁆𑀢𑀺𑀁 𑀳𑀤𑀬𑀲𑁆𑀲 𑀲𑀦𑁆𑀢𑀺𑀁,_  
_𑀚𑁂𑀢𑁆𑀯𑀸𑀦 𑀲𑁂𑀦𑀁 𑀧𑀺𑀬𑀲𑀸𑀢𑀭𑀽𑀧𑀁;_  
_𑀏𑀓𑁄𑀳𑀁 𑀛𑀸𑀬𑀁 𑀲𑀼𑀔𑀫𑀦𑀼𑀩𑁄𑀥𑀺𑀁,_  
_𑀢𑀲𑁆𑀫𑀸 𑀚𑀦𑁂𑀦 𑀦 𑀓𑀭𑁄𑀫𑀺 𑀲𑀓𑁆𑀔𑀺𑀁;_  
_𑀲𑀓𑁆𑀔𑀻 𑀦 𑀲𑀫𑁆𑀧𑀚𑁆𑀚𑀢𑀺 𑀓𑁂𑀦𑀘𑀺 𑀫𑁂’𑀢𑀺𑁇_  


189. 𑀇𑀫𑀲𑁆𑀲 𑀔𑁄, 𑀪𑀦𑁆𑀢𑁂, 𑀪𑀕𑀯𑀢𑀸 𑀲𑀁𑀔𑀺𑀢𑁆𑀢𑁂𑀦 𑀪𑀸𑀲𑀺𑀢𑀲𑁆𑀲 𑀓𑀣𑀁 𑀯𑀺𑀢𑁆𑀣𑀸𑀭𑁂𑀦 𑀅𑀢𑁆𑀣𑁄 𑀤𑀝𑁆𑀞𑀩𑁆𑀩𑁄”𑀢𑀺?

190. “𑀧𑀣𑀯𑀻𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 ‘𑀅𑀢𑁆𑀣𑁄’𑀢𑀺 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀲𑀼𑀁𑁇 𑀬𑀸𑀯𑀢𑀸 𑀔𑁄, 𑀪𑀕𑀺𑀦𑀺, 𑀧𑀣𑀯𑀻𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀢𑀸, 𑀢𑀤𑀪𑀺𑀜𑁆𑀜𑀸𑀲𑀺 𑀪𑀕𑀯𑀸𑁇 𑀢𑀤𑀪𑀺𑀜𑁆𑀜𑀸𑀬 𑀪𑀕𑀯𑀸 𑀅𑀲𑁆𑀲𑀸𑀤𑀫𑀤𑁆𑀤𑀲 𑀆𑀤𑀻𑀦𑀯𑀫𑀤𑁆𑀤𑀲 𑀦𑀺𑀲𑁆𑀲𑀭𑀡𑀫𑀤𑁆𑀤𑀲 𑀫𑀕𑁆𑀕𑀸𑀫𑀕𑁆𑀕𑀜𑀸𑀡𑀤𑀲𑁆𑀲𑀦𑀫𑀤𑁆𑀤𑀲𑁇 𑀢𑀲𑁆𑀲 𑀅𑀲𑁆𑀲𑀸𑀤𑀤𑀲𑁆𑀲𑀦𑀳𑁂𑀢𑀼 𑀆𑀤𑀻𑀦𑀯𑀤𑀲𑁆𑀲𑀦𑀳𑁂𑀢𑀼 𑀦𑀺𑀲𑁆𑀲𑀭𑀡𑀤𑀲𑁆𑀲𑀦𑀳𑁂𑀢𑀼 𑀫𑀕𑁆𑀕𑀸𑀫𑀕𑁆𑀕𑀜𑀸𑀡𑀤𑀲𑁆𑀲𑀦𑀳𑁂𑀢𑀼 𑀅𑀢𑁆𑀣𑀲𑁆𑀲 𑀧𑀢𑁆𑀢𑀺 𑀳𑀤𑀬𑀲𑁆𑀲 𑀲𑀦𑁆𑀢𑀺 𑀯𑀺𑀤𑀺𑀢𑀸 𑀳𑁄𑀢𑀺𑁇

191. 𑀆𑀧𑁄𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…𑀧𑁂…  𑀢𑁂𑀚𑁄𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀯𑀸𑀬𑁄𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀦𑀻𑀮𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀧𑀻𑀢𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀮𑁄𑀳𑀺𑀢𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀑𑀤𑀸𑀢𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀆𑀓𑀸𑀲𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺…  𑀯𑀺𑀜𑁆𑀜𑀸𑀡𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀸 𑀔𑁄, 𑀪𑀕𑀺𑀦𑀺, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 ‘𑀅𑀢𑁆𑀣𑁄’𑀢𑀺 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀲𑀼𑀁𑁇 𑀬𑀸𑀯𑀢𑀸 𑀔𑁄, 𑀪𑀕𑀺𑀦𑀺, 𑀯𑀺𑀜𑁆𑀜𑀸𑀡𑀓𑀲𑀺𑀡𑀲𑀫𑀸𑀧𑀢𑁆𑀢𑀺𑀧𑀭𑀫𑀢𑀸, 𑀢𑀤𑀪𑀺𑀜𑁆𑀜𑀸𑀲𑀺 𑀪𑀕𑀯𑀸𑁇 𑀢𑀤𑀪𑀺𑀜𑁆𑀜𑀸𑀬 𑀪𑀕𑀯𑀸 𑀅𑀲𑁆𑀲𑀸𑀤𑀫𑀤𑁆𑀤𑀲…  𑀆𑀤𑀻𑀦𑀯𑀫𑀤𑁆𑀤𑀲…  𑀦𑀺𑀲𑁆𑀲𑀭𑀡𑀫𑀤𑁆𑀤𑀲…  𑀫𑀕𑁆𑀕𑀸𑀫𑀕𑁆𑀕𑀜𑀸𑀡𑀤𑀲𑁆𑀲𑀦𑀫𑀤𑁆𑀤𑀲…  𑀢𑀲𑁆𑀲 𑀅𑀲𑁆𑀲𑀸𑀤𑀤𑀲𑁆𑀲𑀦𑀳𑁂𑀢𑀼 𑀆𑀤𑀻𑀦𑀯𑀤𑀲𑁆𑀲𑀦𑀳𑁂𑀢𑀼 𑀦𑀺𑀲𑁆𑀲𑀭𑀡𑀤𑀲𑁆𑀲𑀦𑀳𑁂𑀢𑀼 𑀫𑀕𑁆𑀕𑀸𑀫𑀕𑁆𑀕𑀜𑀸𑀡𑀤𑀲𑁆𑀲𑀦𑀳𑁂𑀢𑀼 𑀅𑀢𑁆𑀣𑀲𑁆𑀲 𑀧𑀢𑁆𑀢𑀺 𑀳𑀤𑀬𑀲𑁆𑀲 𑀲𑀦𑁆𑀢𑀺 𑀯𑀺𑀤𑀺𑀢𑀸 𑀳𑁄𑀢𑀺𑁇 𑀇𑀢𑀺 𑀔𑁄, 𑀪𑀕𑀺𑀦𑀺, 𑀬𑀁 𑀢𑀁 𑀯𑀼𑀢𑁆𑀢𑀁 𑀪𑀕𑀯𑀢𑀸 𑀓𑀼𑀫𑀸𑀭𑀺𑀧𑀜𑁆𑀳𑁂𑀲𑀼—

192. _‘𑀅𑀢𑁆𑀣𑀲𑁆𑀲 𑀧𑀢𑁆𑀢𑀺𑀁 𑀳𑀤𑀬𑀲𑁆𑀲 𑀲𑀦𑁆𑀢𑀺𑀁,_  
_𑀚𑁂𑀢𑁆𑀯𑀸𑀦 𑀲𑁂𑀦𑀁 𑀧𑀺𑀬𑀲𑀸𑀢𑀭𑀽𑀧𑀁;_  
_𑀏𑀓𑁄𑀳𑀁 𑀛𑀸𑀬𑀁 𑀲𑀼𑀔𑀫𑀦𑀼𑀩𑁄𑀥𑀺𑀁,_  
_𑀢𑀲𑁆𑀫𑀸 𑀚𑀦𑁂𑀦 𑀦 𑀓𑀭𑁄𑀫𑀺 𑀲𑀓𑁆𑀔𑀺𑀁;_  
_𑀲𑀓𑁆𑀔𑀻 𑀦 𑀲𑀫𑁆𑀧𑀚𑁆𑀚𑀢𑀺 𑀓𑁂𑀦𑀘𑀺 𑀫𑁂’𑀢𑀺𑁇_  


193. 𑀇𑀫𑀲𑁆𑀲 𑀔𑁄, 𑀪𑀕𑀺𑀦𑀺, 𑀪𑀕𑀯𑀢𑀸 𑀲𑀁𑀔𑀺𑀢𑁆𑀢𑁂𑀦 𑀪𑀸𑀲𑀺𑀢𑀲𑁆𑀲 𑀏𑀯𑀁 𑀯𑀺𑀢𑁆𑀣𑀸𑀭𑁂𑀦 𑀅𑀢𑁆𑀣𑁄 𑀤𑀝𑁆𑀞𑀩𑁆𑀩𑁄”𑀢𑀺𑁇

---

194. 𑀙𑀝𑁆𑀞𑀁𑁇



[Go to previous page (1.3.5 Kasiṇasutta)](/tipitaka/17A10/1/1.3/1.3.5.md) / [Go to parent page (1.3 Mahāvagga)](/tipitaka/17A10/1/1.3.md) / [Go to next page (1.3.7 Paṭhamamahāpañhāsutta)](/tipitaka/17A10/1/1.3/1.3.7.md)


