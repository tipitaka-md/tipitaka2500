
[Home](/) / [17A10 Dasakanipātapāḷi](../...md) / [1 Paṭhamapaṇṇāsaka](...md) / [1.3 Mahāvagga](../17A10/1/1.3.md)

# 𑁧𑁇𑁩𑁇𑁪 𑀫𑀳𑀸𑀘𑀼𑀦𑁆𑀤𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀫𑀳𑀸𑀯𑀕𑁆𑀕

* 𑀫𑀳𑀸𑀘𑀼𑀦𑁆𑀤𑀲𑀼𑀢𑁆𑀢

(24.)

173\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀫𑀳𑀸𑀘𑀼𑀦𑁆𑀤𑁄 𑀘𑁂𑀢𑀻𑀲𑀼 𑀯𑀺𑀳𑀭𑀢𑀺 𑀲𑀳𑀚𑀸𑀢𑀺𑀬𑀁𑁇 𑀢𑀢𑁆𑀭 𑀔𑁄 𑀆𑀬𑀲𑁆𑀫𑀸 𑀫𑀳𑀸𑀘𑀼𑀦𑁆𑀤𑁄 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀆𑀯𑀼𑀲𑁄 𑀪𑀺𑀓𑁆𑀔𑀯𑁂”𑀢𑀺𑁇 “𑀆𑀯𑀼𑀲𑁄”𑀢𑀺 𑀔𑁄 𑀢𑁂 𑀪𑀺𑀓𑁆𑀔𑀽 𑀆𑀬𑀲𑁆𑀫𑀢𑁄 𑀫𑀳𑀸𑀘𑀼𑀦𑁆𑀤𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀆𑀬𑀲𑁆𑀫𑀸 𑀫𑀳𑀸𑀘𑀼𑀦𑁆𑀤𑁄 𑀏𑀢𑀤𑀯𑁄𑀘—

174\. “𑀜𑀸𑀡𑀯𑀸𑀤𑀁, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀦𑁆’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

175\. 𑀪𑀸𑀯𑀦𑀸𑀯𑀸𑀤𑀁, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄—  ‘𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

176\. 𑀜𑀸𑀡𑀯𑀸𑀤𑀜𑁆𑀘, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄 𑀪𑀸𑀯𑀦𑀸𑀯𑀸𑀤𑀜𑁆𑀘—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀁, 𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

177\. 𑀲𑁂𑀬𑁆𑀬𑀣𑀸𑀧𑀺, 𑀆𑀯𑀼𑀲𑁄, 𑀧𑀼𑀭𑀺𑀲𑁄 𑀤𑀮𑀺𑀤𑁆𑀤𑁄𑀯 𑀲𑀫𑀸𑀦𑁄 𑀅𑀟𑁆𑀠𑀯𑀸𑀤𑀁 𑀯𑀤𑁂𑀬𑁆𑀬, 𑀅𑀥𑀦𑁄𑀯 𑀲𑀫𑀸𑀦𑁄 𑀥𑀦𑀯𑀸𑀯𑀸𑀤𑀁 𑀯𑀤𑁂𑀬𑁆𑀬, 𑀅𑀪𑁄𑀕𑁄𑀯 𑀲𑀫𑀸𑀦𑁄 𑀪𑁄𑀕𑀯𑀸𑀯𑀸𑀤𑀁 𑀯𑀤𑁂𑀬𑁆𑀬𑁇 𑀲𑁄 𑀓𑀺𑀲𑁆𑀫𑀺𑀜𑁆𑀘𑀺𑀤𑁂𑀯 𑀥𑀦𑀓𑀭𑀡𑀻𑀬𑁂 𑀲𑀫𑀼𑀧𑁆𑀧𑀦𑁆𑀦𑁂 𑀦 𑀲𑀓𑁆𑀓𑀼𑀡𑁂𑀬𑁆𑀬 𑀉𑀧𑀦𑀻𑀳𑀸𑀢𑀼𑀁 𑀥𑀦𑀁 𑀯𑀸 𑀥𑀜𑁆𑀜𑀁 𑀯𑀸 𑀭𑀚𑀢𑀁 𑀯𑀸 𑀚𑀸𑀢𑀭𑀽𑀧𑀁 𑀯𑀸𑁇 𑀢𑀫𑁂𑀦𑀁 𑀏𑀯𑀁 𑀚𑀸𑀦𑁂𑀬𑁆𑀬𑀼𑀁—  ‘𑀤𑀮𑀺𑀤𑁆𑀤𑁄𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀅𑀟𑁆𑀠𑀯𑀸𑀤𑀁 𑀯𑀤𑁂𑀢𑀺, 𑀅𑀥𑀦𑁄𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀥𑀦𑀯𑀸𑀯𑀸𑀤𑀁 𑀯𑀤𑁂𑀢𑀺, 𑀅𑀪𑁄𑀕𑀯𑀸𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀪𑁄𑀕𑀯𑀸𑀯𑀸𑀤𑀁 𑀯𑀤𑁂𑀢𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀢𑀣𑀸 𑀳𑀺 𑀅𑀬𑀫𑀸𑀬𑀲𑁆𑀫𑀸 𑀓𑀺𑀲𑁆𑀫𑀺𑀜𑁆𑀘𑀺𑀤𑁂𑀯 𑀥𑀦𑀓𑀭𑀡𑀻𑀬𑁂 𑀲𑀫𑀼𑀧𑁆𑀧𑀦𑁆𑀦𑁂 𑀦 𑀲𑀓𑁆𑀓𑁄𑀢𑀺 𑀉𑀧𑀦𑀻𑀳𑀸𑀢𑀼𑀁 𑀥𑀦𑀁 𑀯𑀸 𑀥𑀜𑁆𑀜𑀁 𑀯𑀸 𑀭𑀚𑀢𑀁 𑀯𑀸 𑀚𑀸𑀢𑀭𑀽𑀧𑀁 𑀯𑀸’𑀢𑀺𑁇

178\. 𑀏𑀯𑀫𑁂𑀯𑀁 𑀔𑁄, 𑀆𑀯𑀼𑀲𑁄, 𑀜𑀸𑀡𑀯𑀸𑀤𑀜𑁆𑀘 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄 𑀪𑀸𑀯𑀦𑀸𑀯𑀸𑀤𑀜𑁆𑀘—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀁, 𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀦𑀸𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

179\. 𑀜𑀸𑀡𑀯𑀸𑀤𑀁, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀦𑁆’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀅𑀬𑀫𑀸𑀬𑀲𑁆𑀫𑀸 𑀢𑀣𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

180\. 𑀪𑀸𑀯𑀦𑀸𑀯𑀸𑀤𑀁, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄—  ‘𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

181\. 𑀜𑀸𑀡𑀯𑀸𑀤𑀜𑁆𑀘, 𑀆𑀯𑀼𑀲𑁄, 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄 𑀪𑀸𑀯𑀦𑀸𑀯𑀸𑀤𑀜𑁆𑀘—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀁, 𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’𑀢𑀺𑁇

182\. 𑀲𑁂𑀬𑁆𑀬𑀣𑀸𑀧𑀺, 𑀆𑀯𑀼𑀲𑁄, 𑀧𑀼𑀭𑀺𑀲𑁄 𑀅𑀟𑁆𑀠𑁄𑀯 𑀲𑀫𑀸𑀦𑁄 𑀅𑀟𑁆𑀠𑀯𑀸𑀤𑀁 𑀯𑀤𑁂𑀬𑁆𑀬, 𑀥𑀦𑀯𑀸𑀯 𑀲𑀫𑀸𑀦𑁄 𑀥𑀦𑀯𑀸𑀯𑀸𑀤𑀁 𑀯𑀤𑁂𑀬𑁆𑀬, 𑀪𑁄𑀕𑀯𑀸𑀯 𑀲𑀫𑀸𑀦𑁄 𑀪𑁄𑀕𑀯𑀸𑀯𑀸𑀤𑀁 𑀯𑀤𑁂𑀬𑁆𑀬𑁇 𑀲𑁄 𑀓𑀺𑀲𑁆𑀫𑀺𑀜𑁆𑀘𑀺𑀤𑁂𑀯 𑀥𑀦𑀓𑀭𑀡𑀻𑀬𑁂 𑀲𑀫𑀼𑀧𑁆𑀧𑀦𑁆𑀦𑁂 𑀲𑀓𑁆𑀓𑀼𑀡𑁂𑀬𑁆𑀬 𑀉𑀧𑀦𑀻𑀳𑀸𑀢𑀼𑀁 𑀥𑀦𑀁 𑀯𑀸 𑀥𑀜𑁆𑀜𑀁 𑀯𑀸 𑀭𑀚𑀢𑀁 𑀯𑀸 𑀚𑀸𑀢𑀭𑀽𑀧𑀁 𑀯𑀸𑁇 𑀢𑀫𑁂𑀦𑀁 𑀏𑀯𑀁 𑀚𑀸𑀦𑁂𑀬𑁆𑀬𑀼𑀁—  ‘𑀅𑀟𑁆𑀠𑁄𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀅𑀟𑁆𑀠𑀯𑀸𑀤𑀁 𑀯𑀤𑁂𑀢𑀺, 𑀥𑀦𑀯𑀸𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀥𑀦𑀯𑀸𑀯𑀸𑀤𑀁 𑀯𑀤𑁂𑀢𑀺, 𑀪𑁄𑀕𑀯𑀸𑀯 𑀅𑀬𑀫𑀸𑀬𑀲𑁆𑀫𑀸 𑀲𑀫𑀸𑀦𑁄 𑀪𑁄𑀕𑀯𑀸𑀯𑀸𑀤𑀁 𑀯𑀤𑁂𑀢𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀢𑀣𑀸 𑀳𑀺 𑀅𑀬𑀫𑀸𑀬𑀲𑁆𑀫𑀸 𑀓𑀺𑀲𑁆𑀫𑀺𑀜𑁆𑀘𑀺𑀤𑁂𑀯 𑀥𑀦𑀓𑀭𑀡𑀻𑀬𑁂 𑀲𑀫𑀼𑀧𑁆𑀧𑀦𑁆𑀦𑁂 𑀲𑀓𑁆𑀓𑁄𑀢𑀺 𑀉𑀧𑀦𑀻𑀳𑀸𑀢𑀼𑀁 𑀥𑀦𑀁 𑀯𑀸 𑀥𑀜𑁆𑀜𑀁 𑀯𑀸 𑀭𑀚𑀢𑀁 𑀯𑀸 𑀚𑀸𑀢𑀭𑀽𑀧𑀁 𑀯𑀸’𑀢𑀺𑁇

183\. 𑀏𑀯𑀫𑁂𑀯𑀁 𑀔𑁄, 𑀆𑀯𑀼𑀲𑁄, 𑀜𑀸𑀡𑀯𑀸𑀤𑀜𑁆𑀘 𑀪𑀺𑀓𑁆𑀔𑀼 𑀯𑀤𑀫𑀸𑀦𑁄 𑀪𑀸𑀯𑀦𑀸𑀯𑀸𑀤𑀜𑁆𑀘—  ‘𑀚𑀸𑀦𑀸𑀫𑀺𑀫𑀁 𑀥𑀫𑁆𑀫𑀁, 𑀧𑀲𑁆𑀲𑀸𑀫𑀺𑀫𑀁 𑀥𑀫𑁆𑀫𑀁, 𑀪𑀸𑀯𑀺𑀢𑀓𑀸𑀬𑁄𑀫𑁆𑀳𑀺 𑀪𑀸𑀯𑀺𑀢𑀲𑀻𑀮𑁄 𑀪𑀸𑀯𑀺𑀢𑀘𑀺𑀢𑁆𑀢𑁄 𑀪𑀸𑀯𑀺𑀢𑀧𑀜𑁆𑀜𑁄’𑀢𑀺𑁇 𑀢𑀜𑁆𑀘𑁂, 𑀆𑀯𑀼𑀲𑁄, 𑀪𑀺𑀓𑁆𑀔𑀼𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀤𑁄𑀲𑁄…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺, 𑀲𑁄 𑀏𑀯𑀫𑀲𑁆𑀲 𑀯𑁂𑀤𑀺𑀢𑀩𑁆𑀩𑁄—  ‘𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀮𑁄𑀪𑁄 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀮𑁄𑀪𑁄 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀺; 𑀢𑀣𑀸 𑀅𑀬𑀫𑀸𑀬𑀲𑁆𑀫𑀸 𑀧𑀚𑀸𑀦𑀸𑀢𑀺 𑀬𑀣𑀸 𑀧𑀚𑀸𑀦𑀢𑁄 𑀤𑁄𑀲𑁄 𑀦 𑀳𑁄𑀢𑀺…  𑀫𑁄𑀳𑁄…  𑀓𑁄𑀥𑁄…  𑀉𑀧𑀦𑀸𑀳𑁄…  𑀫𑀓𑁆𑀔𑁄…  𑀧𑀍𑀆𑀲𑁄…  𑀫𑀘𑁆𑀙𑀭𑀺𑀬𑀁…  𑀧𑀸𑀧𑀺𑀓𑀸 𑀇𑀲𑁆𑀲𑀸…  𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦 𑀳𑁄𑀢𑀺, 𑀢𑀣𑀸𑀳𑀺𑀫𑀁 𑀆𑀬𑀲𑁆𑀫𑀦𑁆𑀢𑀁 𑀧𑀸𑀧𑀺𑀓𑀸 𑀇𑀘𑁆𑀙𑀸 𑀦𑀸𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀢𑀻’”𑀢𑀺𑁇

---

184\. 𑀘𑀢𑀼𑀢𑁆𑀣𑀁𑁇



[Go to previous page (1.3.3 Kāyasutta)](1.3.3.md) / [Go to parent page (1.3 Mahāvagga)](../17A10/1/1.3.md) / [Go to next page (1.3.5 Kasiṇasutta)](1.3.5.md)


