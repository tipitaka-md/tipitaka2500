---
title: 1.5.3 Dutiyavivādamūlasutta
path: /tipitaka/17A10/1/1.5/1.5.3
ref: 268171
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 1 Paṭhamapaṇṇāsaka
    link: /tipitaka/17A10/1
  - name: 1.5 Akkosavagga
    link: /tipitaka/17A10/1/1.5
prevL: /tipitaka/17A10/1/1.5/1.5.2
upL: /tipitaka/17A10/1/1.5
nextL: /tipitaka/17A10/1/1.5/1.5.4
---

# 1.5.3 Dutiyavivādamūlasutta

### Paṭhamapaṇṇāsaka

### Akkosavagga

### Dutiyavivādamūlasutta

(43.)

299. “Kati nu kho, bhante, vivādamūlānī”ti? “Dasa kho, upāli, vivādamūlāni. Katamāni dasa? Idhupāli, bhikkhū anāpattiṃ āpattīti dīpenti, āpattiṃ anāpattīti dīpenti, lahukaṃ āpattiṃ garukāpattīti dīpenti, garukaṃ āpattiṃ lahukāpattīti dīpenti, duṭṭhullaṃ āpattiṃ aduṭṭhullāpattīti dīpenti, aduṭṭhullaṃ āpattiṃ duṭṭhullāpattīti dīpenti, sāvasesaṃ āpattiṃ anavasesāpattīti dīpenti, anavasesaṃ āpattiṃ sāvasesāpattīti dīpenti, sappaṭikammaṃ āpattiṃ appaṭikammāpattīti dīpenti, appaṭikammaṃ āpattiṃ sappaṭikammāpattīti dīpenti. Imāni kho, upāli, dasa vivādamūlānī”ti.

===

300. Tatiyaṃ.




