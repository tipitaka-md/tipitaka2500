
[Home](/) / [17A10 Dasakanipātapāḷi](/tipitaka/17A10.md) / [1 Paṭhamapaṇṇāsaka](/tipitaka/17A10/1.md) / [1.5 Akkosavagga](/tipitaka/17A10/1/1.5.md)

# 1.5.3 Dutiyavivādamūlasutta

### Paṭhamapaṇṇāsaka

### Akkosavagga

### Dutiyavivādamūlasutta

(43.)

299. “Kati nu kho, bhante, vivādamūlānī”ti? “Dasa kho, upāli, vivādamūlāni. Katamāni dasa? Idhupāli, bhikkhū anāpattiṃ āpattīti dīpenti, āpattiṃ anāpattīti dīpenti, lahukaṃ āpattiṃ garukāpattīti dīpenti, garukaṃ āpattiṃ lahukāpattīti dīpenti, duṭṭhullaṃ āpattiṃ aduṭṭhullāpattīti dīpenti, aduṭṭhullaṃ āpattiṃ duṭṭhullāpattīti dīpenti, sāvasesaṃ āpattiṃ anavasesāpattīti dīpenti, anavasesaṃ āpattiṃ sāvasesāpattīti dīpenti, sappaṭikammaṃ āpattiṃ appaṭikammāpattīti dīpenti, appaṭikammaṃ āpattiṃ sappaṭikammāpattīti dīpenti. Imāni kho, upāli, dasa vivādamūlānī”ti.

---

300. Tatiyaṃ.



[Go to previous page (1.5.2 Paṭhamavivādamūlasutta)](/tipitaka/17A10/1/1.5/1.5.2.md) / [Go to parent page (1.5 Akkosavagga)](/tipitaka/17A10/1/1.5.md) / [Go to next page (1.5.4 Kusinārasutta)](/tipitaka/17A10/1/1.5/1.5.4.md)


