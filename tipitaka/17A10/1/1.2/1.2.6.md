
[Home](/) / [17A10 Dasakanipātapāḷi](../../../17A10.md) / [1 Paṭhamapaṇṇāsaka](../../1.md) / [1.2 Nāthavagga](../1.2.md)

# 1.2.6 Āhuneyyasutta

### Paṭhamapaṇṇāsaka

### Nāthavagga

### Āhuneyyasutta

(16.)

90\. “Dasayime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Katame dasa? Tathāgato arahaṃ sammāsambuddho, paccekabuddho, ubhatobhāgavimutto, paññāvimutto, kāyasakkhī, diṭṭhippatto, saddhāvimutto, saddhānusārī, dhammānusārī, gotrabhū—  ime kho, bhikkhave, dasa puggalā āhuneyyā…pe…  anuttaraṃ puññakkhettaṃ lokassā”ti.

---

91\. Chaṭṭhaṃ.



[Go to previous page (1.2.5 Appamādasutta)](1.2.5.md) / [Go to parent page (1.2 Nāthavagga)](../1.2.md) / [Go to next page (1.2.7 Paṭhamanāthasutta)](1.2.7.md)


