
[Home](/) / [17A10 Dasakanipātapāḷi](/tipitaka/17A10.md) / [4 Catutthapaṇṇāsaka](/tipitaka/17A10/4.md) / [4.2 Jāṇussoṇivagga](/tipitaka/17A10/4/4.2.md)

# 𑁪𑁇𑁨𑁇𑁯 𑀧𑀭𑀺𑀓𑁆𑀓𑀫𑀦𑀲𑀼𑀢𑁆𑀢

### 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

### 𑀚𑀸𑀡𑀼𑀲𑁆𑀲𑁄𑀡𑀺𑀯𑀕𑁆𑀕

### 𑀧𑀭𑀺𑀓𑁆𑀓𑀫𑀦𑀲𑀼𑀢𑁆𑀢

(175.)

1251\. “𑀲𑀧𑀭𑀺𑀓𑁆𑀓𑀫𑀦𑁄 𑀅𑀬𑀁, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁄, 𑀦𑀸𑀬𑀁 𑀥𑀫𑁆𑀫𑁄 𑀅𑀧𑀭𑀺𑀓𑁆𑀓𑀫𑀦𑁄𑁇 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀲𑀧𑀭𑀺𑀓𑁆𑀓𑀫𑀦𑁄 𑀅𑀬𑀁 𑀥𑀫𑁆𑀫𑁄, 𑀦𑀸𑀬𑀁 𑀥𑀫𑁆𑀫𑁄 𑀅𑀧𑀭𑀺𑀓𑁆𑀓𑀫𑀦𑁄? 𑀧𑀸𑀡𑀸𑀢𑀺𑀧𑀸𑀢𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀸𑀡𑀸𑀢𑀺𑀧𑀸𑀢𑀸 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀅𑀤𑀺𑀦𑁆𑀦𑀸𑀤𑀸𑀬𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀅𑀤𑀺𑀦𑁆𑀦𑀸𑀤𑀸𑀦𑀸 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀓𑀸𑀫𑁂𑀲𑀼𑀫𑀺𑀘𑁆𑀙𑀸𑀘𑀸𑀭𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀓𑀸𑀫𑁂𑀲𑀼𑀫𑀺𑀘𑁆𑀙𑀸𑀘𑀸𑀭𑀸 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀫𑀼𑀲𑀸𑀯𑀸𑀤𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀼𑀲𑀸𑀯𑀸𑀤𑀸 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀧𑀺𑀲𑀼𑀡𑀯𑀸𑀘𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀺𑀲𑀼𑀡𑀸𑀬 𑀯𑀸𑀘𑀸𑀬 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀨𑀭𑀼𑀲𑀯𑀸𑀘𑀲𑁆𑀲, 𑀪𑀺𑀓𑁆𑀔𑀯𑁂, 𑀨𑀭𑀼𑀲𑀸𑀬 𑀯𑀸𑀘𑀸𑀬 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀲𑀫𑁆𑀨𑀧𑁆𑀧𑀮𑀸𑀧𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀲𑀫𑁆𑀨𑀧𑁆𑀧𑀮𑀸𑀧𑀸 𑀯𑁂𑀭𑀫𑀡𑀻 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀅𑀪𑀺𑀚𑁆𑀛𑀸𑀮𑀼𑀲𑁆𑀲, 𑀪𑀺𑀓𑁆𑀔𑀯𑁂, 𑀅𑀦𑀪𑀺𑀚𑁆𑀛𑀸 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀩𑁆𑀬𑀸𑀧𑀦𑁆𑀦𑀘𑀺𑀢𑁆𑀢𑀲𑁆𑀲, 𑀪𑀺𑀓𑁆𑀔𑀯𑁂, 𑀅𑀩𑁆𑀬𑀸𑀧𑀸𑀤𑁄 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀸𑀤𑀺𑀝𑁆𑀞𑀺 𑀧𑀭𑀺𑀓𑁆𑀓𑀫𑀦𑀁 𑀳𑁄𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀲𑀧𑀭𑀺𑀓𑁆𑀓𑀫𑀦𑁄 𑀅𑀬𑀁 𑀥𑀫𑁆𑀫𑁄, 𑀦𑀸𑀬𑀁 𑀥𑀫𑁆𑀫𑁄 𑀅𑀧𑀭𑀺𑀓𑁆𑀓𑀫𑀦𑁄”𑀢𑀺𑁇

---

1252\. 𑀦𑀯𑀫𑀁𑁇



[Go to previous page (4.2.8 Kammanidānasutta)](/tipitaka/17A10/4/4.2/4.2.8.md) / [Go to parent page (4.2 Jāṇussoṇivagga)](/tipitaka/17A10/4/4.2.md) / [Go to next page (4.2.10 Cundasutta)](/tipitaka/17A10/4/4.2/4.2.10.md)


