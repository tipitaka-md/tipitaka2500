---
title: 2.3.8 Nigaṇṭhasutta
path: /tipitaka/17A10/2/2.3/2.3.8
ref: 268206
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 2 Dutiyapaṇṇāsaka
    link: /tipitaka/17A10/2
  - name: 2.3 Ākaṅkhavagga
    link: /tipitaka/17A10/2/2.3
prevL: /tipitaka/17A10/2/2.3/2.3.7
upL: /tipitaka/17A10/2/2.3
nextL: /tipitaka/17A10/2/2.3/2.3.9
---

# 2.3.8 Nigaṇṭhasutta

### Dutiyapaṇṇāsaka

### Ākaṅkhavagga

### Nigaṇṭhasutta

(78.)

601. “Dasahi, bhikkhave, asaddhammehi samannāgatā nigaṇṭhā. Katamehi dasahi? Assaddhā, bhikkhave, nigaṇṭhā; dussīlā, bhikkhave, nigaṇṭhā; ahirikā, bhikkhave, nigaṇṭhā; anottappino, bhikkhave, nigaṇṭhā; asappurisasambhattino, bhikkhave, nigaṇṭhā; attukkaṃsakaparavambhakā, bhikkhave, nigaṇṭhā; sandiṭṭhiparāmāsā ādhānaggāhī duppaṭinissaggino, bhikkhave, nigaṇṭhā; kuhakā, bhikkhave, nigaṇṭhā; pāpicchā, bhikkhave, nigaṇṭhā; pāpamittā, bhikkhave, nigaṇṭhā—  imehi kho, bhikkhave, dasahi asaddhammehi samannāgatā nigaṇṭhā”ti.

===

602. Aṭṭhamaṃ.




