
[Home](/) / [17A10 Dasakanipātapāḷi](../../../17A10.md) / [2 Dutiyapaṇṇāsaka](../../2.md) / [2.3 Ākaṅkhavagga](../2.3.md)

# 2.3.8 Nigaṇṭhasutta

* Dutiyapaṇṇāsaka

* Ākaṅkhavagga

* Nigaṇṭhasutta

(78.)

601\. “Dasahi, bhikkhave, asaddhammehi samannāgatā nigaṇṭhā. Katamehi dasahi? Assaddhā, bhikkhave, nigaṇṭhā; dussīlā, bhikkhave, nigaṇṭhā; ahirikā, bhikkhave, nigaṇṭhā; anottappino, bhikkhave, nigaṇṭhā; asappurisasambhattino, bhikkhave, nigaṇṭhā; attukkaṃsakaparavambhakā, bhikkhave, nigaṇṭhā; sandiṭṭhiparāmāsā ādhānaggāhī duppaṭinissaggino, bhikkhave, nigaṇṭhā; kuhakā, bhikkhave, nigaṇṭhā; pāpicchā, bhikkhave, nigaṇṭhā; pāpamittā, bhikkhave, nigaṇṭhā—  imehi kho, bhikkhave, dasahi asaddhammehi samannāgatā nigaṇṭhā”ti.

---

602\. Aṭṭhamaṃ.



[Go to previous page (2.3.7 Kākasutta)](2.3.7.md) / [Go to parent page (2.3 Ākaṅkhavagga)](../2.3.md) / [Go to next page (2.3.9 Āghātavatthusutta)](2.3.9.md)


