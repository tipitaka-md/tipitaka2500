
[Home](/) / [17A10 Dasakanipātapāḷi](../../../17A10.md) / [2 Dutiyapaṇṇāsaka](../../2.md) / [2.3 Ākaṅkhavagga](../2.3.md)

# 𑁨𑁇𑁩𑁇𑁪 𑀯𑀟𑁆𑀠𑀺𑀲𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀆𑀓𑀗𑁆𑀔𑀯𑀕𑁆𑀕

### 𑀯𑀟𑁆𑀠𑀺𑀲𑀼𑀢𑁆𑀢

(74.)

545\. “𑀤𑀲𑀳𑀺, 𑀪𑀺𑀓𑁆𑀔𑀯𑁂, 𑀯𑀟𑁆𑀠𑀻𑀳𑀺 𑀯𑀟𑁆𑀠𑀫𑀸𑀦𑁄 𑀅𑀭𑀺𑀬𑀲𑀸𑀯𑀓𑁄 𑀅𑀭𑀺𑀬𑀸𑀬 𑀯𑀟𑁆𑀠𑀺𑀬𑀸 𑀯𑀟𑁆𑀠𑀢𑀺, 𑀲𑀸𑀭𑀸𑀤𑀸𑀬𑀻 𑀘 𑀳𑁄𑀢𑀺 𑀯𑀭𑀸𑀤𑀸𑀬𑀻 𑀓𑀸𑀬𑀲𑁆𑀲𑁇 𑀓𑀢𑀫𑁂𑀳𑀺 𑀤𑀲𑀳𑀺? 𑀔𑁂𑀢𑁆𑀢𑀯𑀢𑁆𑀣𑀽𑀳𑀺 𑀯𑀟𑁆𑀠𑀢𑀺, 𑀥𑀦𑀥𑀜𑁆𑀜𑁂𑀦 𑀯𑀟𑁆𑀠𑀢𑀺, 𑀧𑀼𑀢𑁆𑀢𑀤𑀸𑀭𑁂𑀳𑀺 𑀯𑀟𑁆𑀠𑀢𑀺, 𑀤𑀸𑀲𑀓𑀫𑁆𑀫𑀓𑀭𑀧𑁄𑀭𑀺𑀲𑁂𑀳𑀺 𑀯𑀟𑁆𑀠𑀢𑀺, 𑀘𑀢𑀼𑀧𑁆𑀧𑀤𑁂𑀳𑀺 𑀯𑀟𑁆𑀠𑀢𑀺, 𑀲𑀤𑁆𑀥𑀸𑀬 𑀯𑀟𑁆𑀠𑀢𑀺, 𑀲𑀻𑀮𑁂𑀦 𑀯𑀟𑁆𑀠𑀢𑀺, 𑀲𑀼𑀢𑁂𑀦 𑀯𑀟𑁆𑀠𑀢𑀺, 𑀘𑀸𑀕𑁂𑀦 𑀯𑀟𑁆𑀠𑀢𑀺, 𑀧𑀜𑁆𑀜𑀸𑀬 𑀯𑀟𑁆𑀠𑀢𑀺—  𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀤𑀲𑀳𑀺 𑀯𑀟𑁆𑀠𑀻𑀳𑀺 𑀯𑀟𑁆𑀠𑀫𑀸𑀦𑁄 𑀅𑀭𑀺𑀬𑀲𑀸𑀯𑀓𑁄 𑀅𑀭𑀺𑀬𑀸𑀬 𑀯𑀟𑁆𑀠𑀺𑀬𑀸 𑀯𑀟𑁆𑀠𑀢𑀺, 𑀲𑀸𑀭𑀸𑀤𑀸𑀬𑀻 𑀘 𑀳𑁄𑀢𑀺 𑀯𑀭𑀸𑀤𑀸𑀬𑀻 𑀓𑀸𑀬𑀲𑁆𑀲𑀸𑀢𑀺𑁇

546\. _𑀥𑀦𑁂𑀦 𑀥𑀜𑁆𑀜𑁂𑀦 𑀘 𑀬𑁄𑀥 𑀯𑀟𑁆𑀠𑀢𑀺,_  
_𑀧𑀼𑀢𑁆𑀢𑁂𑀳𑀺 𑀤𑀸𑀭𑁂𑀳𑀺 𑀘𑀢𑀼𑀧𑁆𑀧𑀤𑁂𑀳𑀺 𑀘;_  
_𑀲 𑀪𑁄𑀕𑀯𑀸 𑀳𑁄𑀢𑀺 𑀬𑀲𑀲𑁆𑀲𑀺 𑀧𑀽𑀚𑀺𑀢𑁄,_  
_𑀜𑀸𑀢𑀻𑀳𑀺 𑀫𑀺𑀢𑁆𑀢𑁂𑀳𑀺 𑀅𑀣𑁄𑀧𑀺 𑀭𑀸𑀚𑀼𑀪𑀺𑁇_  


547\. _𑀲𑀤𑁆𑀥𑀸𑀬 𑀲𑀻𑀮𑁂𑀦 𑀘 𑀬𑁄𑀥 𑀯𑀟𑁆𑀠𑀢𑀺,_  
_𑀧𑀜𑁆𑀜𑀸𑀬 𑀘𑀸𑀕𑁂𑀦 𑀲𑀼𑀢𑁂𑀦 𑀘𑀽𑀪𑀬𑀁;_  
_𑀲𑁄 𑀢𑀸𑀤𑀺𑀲𑁄 𑀲𑀧𑁆𑀧𑀼𑀭𑀺𑀲𑁄 𑀯𑀺𑀘𑀓𑁆𑀔𑀡𑁄,_  
_𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀉𑀪𑀬𑁂𑀦 𑀯𑀟𑁆𑀠𑀢𑀻”𑀢𑀺𑁇_  


---

548\. 𑀘𑀢𑀼𑀢𑁆𑀣𑀁𑁇



[Go to previous page (2.3.3 Iṭṭhadhammasutta)](2.3.3.md) / [Go to parent page (2.3 Ākaṅkhavagga)](../2.3.md) / [Go to next page (2.3.5 Migasālāsutta)](2.3.5.md)


