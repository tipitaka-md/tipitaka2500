---
title: 2.3.7 Kākasutta
path: /tipitaka/17A10/2/2.3/2.3.7
ref: 268205
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 2 Dutiyapaṇṇāsaka
    link: /tipitaka/17A10/2
  - name: 2.3 Ākaṅkhavagga
    link: /tipitaka/17A10/2/2.3
prevL: /tipitaka/17A10/2/2.3/2.3.6
upL: /tipitaka/17A10/2/2.3
nextL: /tipitaka/17A10/2/2.3/2.3.8
---

# 2.3.7 Kākasutta

### Dutiyapaṇṇāsaka

### Ākaṅkhavagga

### Kākasutta

(77.)

599. “Dasahi, bhikkhave, asaddhammehi samannāgato kāko. Katamehi dasahi? Dhaṃsī ca, pagabbho ca, tintiṇo ca, mahagghaso ca, luddo ca, akāruṇiko ca, dubbalo ca, oravitā ca, muṭṭhassati ca, necayiko ca—  imehi kho, bhikkhave, dasahi asaddhammehi samannāgato kāko. Evamevaṃ kho, bhikkhave, dasahi asaddhammehi samannāgato pāpabhikkhu. Katamehi dasahi? Dhaṃsī ca, pagabbho ca, tintiṇo ca, mahagghaso ca, luddo ca, akāruṇiko ca, dubbalo ca, oravitā ca, muṭṭhassati ca, necayiko ca—  imehi kho, bhikkhave, dasahi asaddhammehi samannāgato pāpabhikkhū”ti.

===

600. Sattamaṃ.




