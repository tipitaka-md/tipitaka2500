---
title: 2.4.8 Akkosakasutta
path: /tipitaka/17A10/2/2.4/2.4.8
ref: 268216
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 2 Dutiyapaṇṇāsaka
    link: /tipitaka/17A10/2
  - name: 2.4 Theravagga
    link: /tipitaka/17A10/2/2.4
prevL: /tipitaka/17A10/2/2.4/2.4.7
upL: /tipitaka/17A10/2/2.4
nextL: /tipitaka/17A10/2/2.4/2.4.9
---

# 2.4.8 Akkosakasutta

### Dutiyapaṇṇāsaka

### Theravagga

### Akkosakasutta

(88.)

738. “Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ ṭhānametaṃ avakāso yaṃ so dasannaṃ byasanānaṃ aññataraṃ byasanaṃ nigaccheyya. Katamesaṃ dasannaṃ? Anadhigataṃ nādhigacchati, adhigatā parihāyati, saddhammassa na vodāyanti, saddhammesu vā adhimāniko hoti anabhirato vā brahmacariyaṃ carati, aññataraṃ vā saṃkiliṭṭhaṃ āpattiṃ āpajjati, gāḷhaṃ vā rogātaṅkaṃ phusati, ummādaṃ vā pāpuṇāti cittakkhepaṃ, sammūḷho kālaṃ karoti, kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Yo so, bhikkhave, bhikkhu akkosakaparibhāsako ariyūpavādī sabrahmacārīnaṃ, ṭhānametaṃ avakāso yaṃ so imesaṃ dasannaṃ byasanānaṃ aññataraṃ byasanaṃ nigaccheyyā”ti.

===

739. Aṭṭhamaṃ.




