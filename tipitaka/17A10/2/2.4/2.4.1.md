
[Home](/) / [17A10 Dasakanipātapāḷi](/tipitaka/17A10.md) / [2 Dutiyapaṇṇāsaka](/tipitaka/17A10/2.md) / [2.4 Theravagga](/tipitaka/17A10/2/2.4.md)

# 𑁨𑁇𑁪𑁇𑁧 𑀯𑀸𑀳𑀦𑀲𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀣𑁂𑀭𑀯𑀕𑁆𑀕

### 𑀯𑀸𑀳𑀦𑀲𑀼𑀢𑁆𑀢

(81.)

610\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀘𑀫𑁆𑀧𑀸𑀬𑀁 𑀯𑀺𑀳𑀭𑀢𑀺 𑀕𑀕𑁆𑀕𑀭𑀸𑀬 𑀧𑁄𑀓𑁆𑀔𑀭𑀡𑀺𑀬𑀸 𑀢𑀻𑀭𑁂𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀯𑀸𑀳𑀦𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀯𑀸𑀳𑀦𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀓𑀢𑀺𑀳𑀺 𑀦𑀼 𑀔𑁄, 𑀪𑀦𑁆𑀢𑁂, 𑀥𑀫𑁆𑀫𑁂𑀳𑀺 𑀢𑀣𑀸𑀕𑀢𑁄 𑀦𑀺𑀲𑁆𑀲𑀝𑁄 𑀯𑀺𑀲𑀁𑀬𑀼𑀢𑁆𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑁄 𑀯𑀺𑀫𑀭𑀺𑀬𑀸𑀤𑀻𑀓𑀢𑁂𑀦 𑀘𑁂𑀢𑀲𑀸 𑀯𑀺𑀳𑀭𑀢𑀻”𑀢𑀺?

611\. “𑀤𑀲𑀳𑀺 𑀔𑁄, 𑀯𑀸𑀳𑀦, 𑀥𑀫𑁆𑀫𑁂𑀳𑀺 𑀢𑀣𑀸𑀕𑀢𑁄 𑀦𑀺𑀲𑁆𑀲𑀝𑁄 𑀯𑀺𑀲𑀁𑀬𑀼𑀢𑁆𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑁄 𑀯𑀺𑀫𑀭𑀺𑀬𑀸𑀤𑀻𑀓𑀢𑁂𑀦 𑀘𑁂𑀢𑀲𑀸 𑀯𑀺𑀳𑀭𑀢𑀺𑁇 𑀓𑀢𑀫𑁂𑀳𑀺 𑀤𑀲𑀳𑀺? 𑀭𑀽𑀧𑁂𑀦 𑀔𑁄, 𑀯𑀸𑀳𑀦, 𑀢𑀣𑀸𑀕𑀢𑁄 𑀦𑀺𑀲𑁆𑀲𑀝𑁄 𑀯𑀺𑀲𑀁𑀬𑀼𑀢𑁆𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑁄 𑀯𑀺𑀫𑀭𑀺𑀬𑀸𑀤𑀻𑀓𑀢𑁂𑀦 𑀘𑁂𑀢𑀲𑀸 𑀯𑀺𑀳𑀭𑀢𑀺, 𑀯𑁂𑀤𑀦𑀸𑀬 𑀔𑁄, 𑀯𑀸𑀳𑀦…𑀧𑁂…  𑀲𑀜𑁆𑀜𑀸𑀬 𑀔𑁄, 𑀯𑀸𑀳𑀦…  𑀲𑀗𑁆𑀔𑀸𑀭𑁂𑀳𑀺 𑀔𑁄, 𑀯𑀸𑀳𑀦…  𑀯𑀺𑀜𑁆𑀜𑀸𑀡𑁂𑀦 𑀔𑁄, 𑀯𑀸𑀳𑀦…  𑀚𑀸𑀢𑀺𑀬𑀸 𑀔𑁄, 𑀯𑀸𑀳𑀦…  𑀚𑀭𑀸𑀬 𑀔𑁄, 𑀯𑀸𑀳𑀦…  𑀫𑀭𑀡𑁂𑀦 𑀔𑁄, 𑀯𑀸𑀳𑀦…  𑀤𑀼𑀓𑁆𑀔𑁂𑀳𑀺 𑀔𑁄, 𑀯𑀸𑀳𑀦…  𑀓𑀺𑀮𑁂𑀲𑁂𑀳𑀺 𑀔𑁄, 𑀯𑀸𑀳𑀦, 𑀢𑀣𑀸𑀕𑀢𑁄 𑀦𑀺𑀲𑁆𑀲𑀝𑁄 𑀯𑀺𑀲𑀁𑀬𑀼𑀢𑁆𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑁄 𑀯𑀺𑀫𑀭𑀺𑀬𑀸𑀤𑀻𑀓𑀢𑁂𑀦 𑀘𑁂𑀢𑀲𑀸 𑀯𑀺𑀳𑀭𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀯𑀸𑀳𑀦, 𑀉𑀧𑁆𑀧𑀮𑀁 𑀯𑀸 𑀧𑀤𑀼𑀫𑀁 𑀯𑀸 𑀧𑀼𑀡𑁆𑀟𑀭𑀻𑀓𑀁 𑀯𑀸 𑀉𑀤𑀓𑁂 𑀚𑀸𑀢𑀁 𑀉𑀤𑀓𑁂 𑀲𑀁𑀯𑀟𑁆𑀠𑀁 𑀉𑀤𑀓𑀸 𑀧𑀘𑁆𑀘𑀼𑀕𑁆𑀕𑀫𑁆𑀫 𑀞𑀺𑀢𑀁 𑀅𑀦𑀼𑀧𑀮𑀺𑀢𑁆𑀢𑀁 𑀉𑀤𑀓𑁂𑀦; 𑀏𑀯𑀫𑁂𑀯𑀁 𑀔𑁄, 𑀯𑀸𑀳𑀦, 𑀇𑀫𑁂𑀳𑀺 𑀤𑀲𑀳𑀺 𑀥𑀫𑁆𑀫𑁂𑀳𑀺 𑀢𑀣𑀸𑀕𑀢𑁄 𑀦𑀺𑀲𑁆𑀲𑀝𑁄 𑀯𑀺𑀲𑀁𑀬𑀼𑀢𑁆𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑁄 𑀯𑀺𑀫𑀭𑀺𑀬𑀸𑀤𑀻𑀓𑀢𑁂𑀦 𑀘𑁂𑀢𑀲𑀸 𑀯𑀺𑀳𑀭𑀢𑀻”𑀢𑀺𑁇

---

612\. 𑀧𑀞𑀫𑀁𑁇



[Go to previous page (2.4 Theravagga)](/tipitaka/17A10/2/2.4.md) / [Go to parent page (2.4 Theravagga)](/tipitaka/17A10/2/2.4.md) / [Go to next page (2.4.2 Ānandasutta)](/tipitaka/17A10/2/2.4/2.4.2.md)


