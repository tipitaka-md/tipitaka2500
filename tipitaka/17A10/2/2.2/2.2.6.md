
[Home](/) / [17A10 Dasakanipātapāḷi](../../../17A10.md) / [2 Dutiyapaṇṇāsaka](../../2.md) / [2.2 Yamakavagga](../2.2.md)

# 𑁨𑁇𑁨𑁇𑁬 𑀤𑀼𑀢𑀺𑀬𑀲𑀼𑀔𑀲𑀼𑀢𑁆𑀢

* 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

* 𑀬𑀫𑀓𑀯𑀕𑁆𑀕

* 𑀤𑀼𑀢𑀺𑀬𑀲𑀼𑀔𑀲𑀼𑀢𑁆𑀢

(66.)

473\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀫𑀕𑀥𑁂𑀲𑀼 𑀯𑀺𑀳𑀭𑀢𑀺 𑀦𑀸𑀮𑀓𑀕𑀸𑀫𑀓𑁂𑁇 𑀅𑀣 𑀔𑁄 𑀲𑀸𑀫𑀡𑁆𑀟𑀓𑀸𑀦𑀺 𑀧𑀭𑀺𑀩𑁆𑀩𑀸𑀚𑀓𑁄 𑀬𑁂𑀦𑀸𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀢𑀸 𑀲𑀸𑀭𑀺𑀧𑀼𑀢𑁆𑀢𑁂𑀦 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑀸𑀫𑀡𑁆𑀟𑀓𑀸𑀦𑀺 𑀧𑀭𑀺𑀩𑁆𑀩𑀸𑀚𑀓𑁄 𑀆𑀬𑀲𑁆𑀫𑀦𑁆𑀢𑀁 𑀲𑀸𑀭𑀺𑀧𑀼𑀢𑁆𑀢𑀁 𑀏𑀢𑀤𑀯𑁄𑀘—

474\. “𑀓𑀺𑀁 𑀦𑀼 𑀔𑁄, 𑀆𑀯𑀼𑀲𑁄, 𑀲𑀸𑀭𑀺𑀧𑀼𑀢𑁆𑀢, 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀲𑀼𑀔𑀁, 𑀓𑀺𑀁 𑀤𑀼𑀓𑁆𑀔𑀦𑁆”𑀢𑀺? “𑀅𑀦𑀪𑀺𑀭𑀢𑀺 𑀔𑁄, 𑀆𑀯𑀼𑀲𑁄, 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀤𑀼𑀓𑁆𑀔𑀸, 𑀅𑀪𑀺𑀭𑀢𑀺 𑀲𑀼𑀔𑀸𑁇 𑀅𑀦𑀪𑀺𑀭𑀢𑀺𑀬𑀸, 𑀆𑀯𑀼𑀲𑁄, 𑀲𑀢𑀺 𑀇𑀤𑀁 𑀤𑀼𑀓𑁆𑀔𑀁 𑀧𑀸𑀝𑀺𑀓𑀗𑁆𑀔𑀁—  𑀕𑀘𑁆𑀙𑀦𑁆𑀢𑁄𑀧𑀺 𑀲𑀼𑀔𑀁 𑀲𑀸𑀢𑀁 𑀦𑀸𑀥𑀺𑀕𑀘𑁆𑀙𑀢𑀺, 𑀞𑀺𑀢𑁄𑀧𑀺…  𑀦𑀺𑀲𑀺𑀦𑁆𑀦𑁄𑀧𑀺…  𑀲𑀬𑀸𑀦𑁄𑀧𑀺…  𑀕𑀸𑀫𑀕𑀢𑁄𑀧𑀺…  𑀅𑀭𑀜𑁆𑀜𑀕𑀢𑁄𑀧𑀺…  𑀭𑀼𑀓𑁆𑀔𑀫𑀽𑀮𑀕𑀢𑁄𑀧𑀺…  𑀲𑀼𑀜𑁆𑀜𑀸𑀕𑀸𑀭𑀕𑀢𑁄𑀧𑀺…  𑀅𑀩𑁆𑀪𑁄𑀓𑀸𑀲𑀕𑀢𑁄𑀧𑀺…  𑀪𑀺𑀓𑁆𑀔𑀼𑀫𑀚𑁆𑀛𑀕𑀢𑁄𑀧𑀺 𑀲𑀼𑀔𑀁 𑀲𑀸𑀢𑀁 𑀦𑀸𑀥𑀺𑀕𑀘𑁆𑀙𑀢𑀺𑁇 𑀅𑀦𑀪𑀺𑀭𑀢𑀺𑀬𑀸, 𑀆𑀯𑀼𑀲𑁄, 𑀲𑀢𑀺 𑀇𑀤𑀁 𑀤𑀼𑀓𑁆𑀔𑀁 𑀧𑀸𑀝𑀺𑀓𑀗𑁆𑀔𑀁𑁇

475\. 𑀅𑀪𑀺𑀭𑀢𑀺𑀬𑀸, 𑀆𑀯𑀼𑀲𑁄, 𑀲𑀢𑀺 𑀇𑀤𑀁 𑀲𑀼𑀔𑀁 𑀧𑀸𑀝𑀺𑀓𑀗𑁆𑀔𑀁—  𑀕𑀘𑁆𑀙𑀦𑁆𑀢𑁄𑀧𑀺 𑀲𑀼𑀔𑀁 𑀲𑀸𑀢𑀁 𑀅𑀥𑀺𑀕𑀘𑁆𑀙𑀢𑀺, 𑀞𑀺𑀢𑁄𑀧𑀺…  𑀦𑀺𑀲𑀺𑀦𑁆𑀦𑁄𑀧𑀺…  𑀲𑀬𑀸𑀦𑁄𑀧𑀺…  𑀕𑀸𑀫𑀕𑀢𑁄𑀧𑀺…  𑀅𑀭𑀜𑁆𑀜𑀕𑀢𑁄𑀧𑀺…  𑀭𑀼𑀓𑁆𑀔𑀫𑀽𑀮𑀕𑀢𑁄𑀧𑀺…  𑀲𑀼𑀜𑁆𑀜𑀸𑀕𑀸𑀭𑀕𑀢𑁄𑀧𑀺…  𑀅𑀩𑁆𑀪𑁄𑀓𑀸𑀲𑀕𑀢𑁄𑀧𑀺…  𑀪𑀺𑀓𑁆𑀔𑀼𑀫𑀚𑁆𑀛𑀕𑀢𑁄𑀧𑀺 𑀲𑀼𑀔𑀁 𑀲𑀸𑀢𑀁 𑀅𑀥𑀺𑀕𑀘𑁆𑀙𑀢𑀺𑁇 𑀅𑀪𑀺𑀭𑀢𑀺𑀬𑀸, 𑀆𑀯𑀼𑀲𑁄, 𑀲𑀢𑀺 𑀇𑀤𑀁 𑀲𑀼𑀔𑀁 𑀧𑀸𑀝𑀺𑀓𑀗𑁆𑀔𑀦𑁆”𑀢𑀺𑁇

---

476\. 𑀙𑀝𑁆𑀞𑀁𑁇



[Go to previous page (2.2.5 Paṭhamasukhasutta)](2.2.5.md) / [Go to parent page (2.2 Yamakavagga)](../2.2.md) / [Go to next page (2.2.7 Paṭhamanaḷakapānasutta)](2.2.7.md)


