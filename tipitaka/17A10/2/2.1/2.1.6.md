---
title: 2.1.6 Paṭhamasaññāsutta
path: /tipitaka/17A10/2/2.1/2.1.6
ref: 268184
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 2 Dutiyapaṇṇāsaka
    link: /tipitaka/17A10/2
  - name: 2.1 Sacittavagga
    link: /tipitaka/17A10/2/2.1
prevL: /tipitaka/17A10/2/2.1/2.1.5
upL: /tipitaka/17A10/2/2.1
nextL: /tipitaka/17A10/2/2.1/2.1.7
---

# 2.1.6 Paṭhamasaññāsutta

### Dutiyapaṇṇāsaka

### Sacittavagga

### Paṭhamasaññāsutta

(56.)

417. “Dasayimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. Katamā dasa? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā—  imā kho, bhikkhave, dasa saññā bhāvitā bahulīkatā mahapphalā honti mahānisaṃsā amatogadhā amatapariyosānā”ti.

===

418. Chaṭṭhaṃ.




