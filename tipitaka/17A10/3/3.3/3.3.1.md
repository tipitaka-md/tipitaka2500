---
title: 3.3.1 Paṭhamasutta
path: /tipitaka/17A10/3/3.3/3.3.1
ref: 268251
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 3 Tatiyapaṇṇāsaka
    link: /tipitaka/17A10/3
  - name: 3.3 Parisuddhavagga
    link: /tipitaka/17A10/3/3.3
prevL: /tipitaka/17A10/3/3.3
upL: /tipitaka/17A10/3/3.3
nextL: /tipitaka/17A10/3/3.3/3.3.2
---

# 3.3.1 Paṭhamasutta

### Tatiyapaṇṇāsaka

### Parisuddhavagga

### Paṭhamasutta

(123.)

1082. “Dasayime, bhikkhave, dhammā parisuddhā pariyodātā, nāññatra sugatavinayā. Katame dasa? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti—  ime kho, bhikkhave, dasa dhammā parisuddhā pariyodātā, nāññatra sugatavinayā”ti.

===

1083. Paṭhamaṃ.




