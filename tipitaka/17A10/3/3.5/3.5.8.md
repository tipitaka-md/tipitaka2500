---
title: 3.5.8 Bahulīkātabbasutta
path: /tipitaka/17A10/3/3.5/3.5.8
ref: 268280
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 3 Tatiyapaṇṇāsaka
    link: /tipitaka/17A10/3
  - name: 3.5 Ariyavagga
    link: /tipitaka/17A10/3/3.5
prevL: /tipitaka/17A10/3/3.5/3.5.7
upL: /tipitaka/17A10/3/3.5
nextL: /tipitaka/17A10/3/3.5/3.5.9
---

# 3.5.8 Bahulīkātabbasutta

### Tatiyapaṇṇāsaka

### Ariyavagga

### Bahulīkātabbasutta

(152.)

1143. “Bahulīkātabbañca vo, bhikkhave, dhammaṃ desessāmi na bahulīkātabbañca. Taṃ suṇātha…pe…  katamo ca, bhikkhave, na bahulīkātabbo dhammo? Micchādiṭṭhi…pe…  micchāvimutti—  ayaṃ vuccati, bhikkhave, na bahulīkātabbo dhammo. Katamo ca, bhikkhave, bahulīkātabbo dhammo? Sammādiṭṭhi…pe…  sammāvimutti—  ayaṃ vuccati, bhikkhave, bahulīkātabbo dhammo”ti.

===

1144. Aṭṭhamaṃ.




