
[Home](/) / [17A10 Dasakanipātapāḷi](../...md) / [3 Tatiyapaṇṇāsaka](...md) / [3.4 Sādhuvagga](../17A10/3/3.4.md)

# 3.4.1 Sādhusutta

* Tatiyapaṇṇāsaka

* Sādhuvagga

* Sādhusutta

(134.)

1105\. “Sādhuñca vo, bhikkhave, desessāmi asādhuñca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—

1106\. “Katamañca, bhikkhave, asādhu? Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti—  idaṃ vuccati, bhikkhave, asādhu. Katamañca, bhikkhave, sādhu? Sammādiṭṭhi, sammāsaṅkappo, sammāvācā sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti—  idaṃ vuccati, bhikkhave, sādhū”ti.

---

1107\. Paṭhamaṃ.



[Go to previous page (3.4 Sādhuvagga)](../17A10/3/3.4.md) / [Go to parent page (3.4 Sādhuvagga)](../17A10/3/3.4.md) / [Go to next page (3.4.2 Ariyadhammasutta)](3.4.2.md)


