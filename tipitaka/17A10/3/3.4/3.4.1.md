---
title: 3.4.1 Sādhusutta
path: /tipitaka/17A10/3/3.4/3.4.1
ref: 268262
breadcrumbs:
  - name: Home
    link: /
  - name: 17A10 Dasakanipātapāḷi
    link: /tipitaka/17A10
  - name: 3 Tatiyapaṇṇāsaka
    link: /tipitaka/17A10/3
  - name: 3.4 Sādhuvagga
    link: /tipitaka/17A10/3/3.4
prevL: /tipitaka/17A10/3/3.4
upL: /tipitaka/17A10/3/3.4
nextL: /tipitaka/17A10/3/3.4/3.4.2
---

# 3.4.1 Sādhusutta

### Tatiyapaṇṇāsaka

### Sādhuvagga

### Sādhusutta

(134.)

1105. “Sādhuñca vo, bhikkhave, desessāmi asādhuñca. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—

1106. “Katamañca, bhikkhave, asādhu? Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṃ, micchāvimutti—  idaṃ vuccati, bhikkhave, asādhu. Katamañca, bhikkhave, sādhu? Sammādiṭṭhi, sammāsaṅkappo, sammāvācā sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti—  idaṃ vuccati, bhikkhave, sādhū”ti.

===

1107. Paṭhamaṃ.




