
[Home](/) / [17A10 Dasakanipātapāḷi](../../../17A10.md) / [3 Tatiyapaṇṇāsaka](../../3.md) / [3.2 Paccorohaṇivagga](../3.2.md)

# 3.2.9 Pubbaṅgamasutta

* Tatiyapaṇṇāsaka

* Paccorohaṇivagga

* Pubbaṅgamasutta

(121.)

1075\. “Sūriyassa, bhikkhave, udayato etaṃ pubbaṅgamaṃ etaṃ pubbanimittaṃ, yadidaṃ—  aruṇuggaṃ. Evamevaṃ kho, bhikkhave, kusalānaṃ dhammānaṃ etaṃ pubbaṅgamaṃ etaṃ pubbanimittaṃ, yadidaṃ—  sammādiṭṭhi. Sammādiṭṭhikassa, bhikkhave, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti, sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti, sammāsamādhissa sammāñāṇaṃ pahoti, sammāñāṇissa sammāvimutti pahotī”ti.

---

1076\. Navamaṃ.



[Go to previous page (3.2.8 Dutiyapaccorohaṇīsutta)](3.2.8.md) / [Go to parent page (3.2 Paccorohaṇivagga)](../3.2.md) / [Go to next page (3.2.10 Āsavakkhayasutta)](3.2.10.md)


