
[Home](/) / [17A10 Dasakanipātapāḷi](/tipitaka/17A10.md) / [5 Pañcamapaṇṇāsaka](/tipitaka/17A10/5.md) / [5.1 Karajakāyavagga](/tipitaka/17A10/5/5.1.md)

# 5.1.5 Visāradasutta

### Pañcamapaṇṇāsaka

### Karajakāyavagga

### Visāradasutta

(215.)

1426. “Dasahi, bhikkhave, dhammehi samannāgatā upāsikā avisāradā agāraṃ ajjhāvasati. Katamehi dasahi? Pāṇātipātinī hoti…  adinnādāyinī hoti…  kāmesumicchācārinī hoti…  musāvādinī hoti…  pisuṇavācā hoti…  pharusavācā hoti…  samphappalāpinī hoti…  abhijjhālunī hoti…  byāpannacittā hoti…  micchādiṭṭhikā hoti… . Imehi kho, bhikkhave, dasahi dhammehi samannāgatā upāsikā avisāradā agāraṃ ajjhāvasati.

1427. Dasahi, bhikkhave, dhammehi samannāgatā upāsikā visāradā agāraṃ ajjhāvasati. Katamehi dasahi? Pāṇātipātā paṭiviratā hoti…  adinnādānā paṭiviratā hoti…  kāmesumicchācārā paṭiviratā hoti…  musāvādā paṭiviratā hoti…  pisuṇāya vācāya paṭiviratā hoti…  pharusāya vācāya paṭiviratā hoti…  samphappalāpā paṭiviratā hoti…  anabhijjhālunī hoti…  abyāpannacittā hoti…  sammādiṭṭhikā hoti… . Imehi kho, bhikkhave, dasahi dhammehi samannāgatā upāsikā visāradā agāraṃ ajjhāvasatī”ti.

===

1428. Pañcamaṃ.



[Go to previous page](/tipitaka/17A10/5/5.1/5.1.4.md) / [Go to parent page](/tipitaka/17A10/5/5.1.md) / [Go to next page](/tipitaka/17A10/5/5.1/5.1.6.md)


