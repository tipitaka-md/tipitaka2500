
[Home](/) / [21Cp Cariyāpiṭakapāḷi](/tipitaka/21Cp.md) / [1 Akittivagga](/tipitaka/21Cp/1.md) / [1.1 Dānapāramī](/tipitaka/21Cp/1/1.1.md)

# 𑁧𑁇𑁧𑁇𑁭 𑀘𑀦𑁆𑀤𑀓𑀼𑀫𑀸𑀭𑀘𑀭𑀺𑀬

### 𑀅𑀓𑀺𑀢𑁆𑀢𑀺𑀯𑀕𑁆𑀕

### 𑀤𑀸𑀦𑀧𑀸𑀭𑀫𑀻

### 𑀘𑀦𑁆𑀤𑀓𑀼𑀫𑀸𑀭𑀘𑀭𑀺𑀬

(45.)

52. _“𑀧𑀼𑀦𑀸𑀧𑀭𑀁 𑀬𑀤𑀸 𑀳𑁄𑀫𑀺,_  
_𑀏𑀓𑀭𑀸𑀚𑀲𑁆𑀲 𑀅𑀢𑁆𑀭𑀚𑁄;_  
_𑀦𑀕𑀭𑁂 𑀧𑀼𑀧𑁆𑀨𑀯𑀢𑀺𑀬𑀸,_  
_𑀓𑀼𑀫𑀸𑀭𑁄 𑀘𑀦𑁆𑀤𑀲𑀯𑁆𑀳𑀬𑁄𑁇_  


(46.)

53. _𑀢𑀤𑀸𑀳𑀁 𑀬𑀚𑀦𑀸 𑀫𑀼𑀢𑁆𑀢𑁄,_  
_𑀦𑀺𑀓𑁆𑀔𑀦𑁆𑀢𑁄 𑀬𑀜𑁆𑀜𑀯𑀸𑀝𑀢𑁄;_  
_𑀲𑀁𑀯𑁂𑀕𑀁 𑀚𑀦𑀬𑀺𑀢𑁆𑀯𑀸𑀦,_  
_𑀫𑀳𑀸𑀤𑀸𑀦𑀁 𑀧𑀯𑀢𑁆𑀢𑀬𑀺𑀁𑁇_  


(47.)

54. _𑀦𑀸𑀳𑀁 𑀧𑀺𑀯𑀸𑀫𑀺 𑀔𑀸𑀤𑀸𑀫𑀺,_  
_𑀦𑀧𑀺 𑀪𑀼𑀜𑁆𑀚𑀸𑀫𑀺 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑁂𑀬𑁆𑀬𑁂 𑀅𑀤𑀢𑁆𑀯𑀸𑀦,_  
_𑀅𑀧𑀺 𑀙𑀧𑁆𑀧𑀜𑁆𑀘𑀭𑀢𑁆𑀢𑀺𑀬𑁄𑁇_  


(48.)

55. _𑀬𑀣𑀸𑀧𑀺 𑀯𑀸𑀡𑀺𑀚𑁄 𑀦𑀸𑀫,_  
_𑀓𑀢𑁆𑀯𑀸𑀦 𑀪𑀡𑁆𑀟𑀲𑀜𑁆𑀘𑀬𑀁;_  
_𑀬𑀢𑁆𑀣 𑀮𑀸𑀪𑁄 𑀫𑀳𑀸 𑀳𑁄𑀢𑀺,_  
_𑀢𑀢𑁆𑀣 𑀢𑀁 𑀳𑀭𑀢𑀺 𑀪𑀡𑁆𑀟𑀓𑀁𑁇_  


(49.)

56. _𑀢𑀣𑁂𑀯 𑀲𑀓𑀪𑀼𑀢𑁆𑀢𑀸𑀧𑀺,_  
_𑀧𑀭𑁂 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁;_  
_𑀢𑀲𑁆𑀫𑀸 𑀧𑀭𑀲𑁆𑀲 𑀤𑀸𑀢𑀩𑁆𑀩𑀁,_  
_𑀲𑀢𑀪𑀸𑀕𑁄 𑀪𑀯𑀺𑀲𑁆𑀲𑀢𑀺𑁇_  


(50.)

57. _𑀏𑀢𑀫𑀢𑁆𑀣𑀯𑀲𑀁 𑀜𑀢𑁆𑀯𑀸,_  
_𑀤𑁂𑀫𑀺 𑀤𑀸𑀦𑀁 𑀪𑀯𑀸𑀪𑀯𑁂;_  
_𑀦 𑀧𑀝𑀺𑀓𑁆𑀓𑀫𑀸𑀫𑀺 𑀤𑀸𑀦𑀢𑁄,_  
_𑀲𑀫𑁆𑀩𑁄𑀥𑀺𑀫𑀦𑀼𑀧𑀢𑁆𑀢𑀺𑀬𑀸”𑀢𑀺𑁇_  


---

58. 𑀘𑀦𑁆𑀤𑀓𑀼𑀫𑀸𑀭𑀘𑀭𑀺𑀬𑀁 𑀲𑀢𑁆𑀢𑀫𑀁𑁇



[Go to previous page (1.1.6 Nimirājacariya)](/tipitaka/21Cp/1/1.1/1.1.6.md) / [Go to parent page (1.1 Dānapāramī)](/tipitaka/21Cp/1/1.1.md) / [Go to next page (1.1.8 Sivirājacariya)](/tipitaka/21Cp/1/1.1/1.1.8.md)


