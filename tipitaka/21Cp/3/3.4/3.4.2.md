
[Home](/) / [21Cp Cariyāpiṭakapāḷi](/tipitaka/21Cp.md) / [3 Yudhañjayavagga](/tipitaka/21Cp/3.md) / [3.4 Mettāpāramī](/tipitaka/21Cp/3/3.4.md)

# 3.4.2 Ekarājacariya

### Yudhañjayavagga

### Mettāpāramī

### Ekarājacariya

(114.)

395\. _“Punāparaṃ yadā homi,_  
_ekarājāti vissuto;_  
_Paramaṃ sīlaṃ adhiṭṭhāya,_  
_pasāsāmi mahāmahiṃ._  


(115.)

396\. _Dasa kusalakammapathe,_  
_vattāmi anavasesato;_  
_Catūhi saṅgahavatthūhi,_  
_saṅgaṇhāmi mahājanaṃ._  


(116.)

397\. _Evaṃ me appamattassa,_  
_idha loke parattha ca;_  
_Dabbaseno upagantvā,_  
_acchindanto puraṃ mama._  


(117.)

398\. _Rājūpajīve nigame,_  
_sabalaṭṭhe saraṭṭhake;_  
_Sabbaṃ hatthagataṃ katvā,_  
_kāsuyā nikhaṇī mamaṃ._  


(118.)

399\. _Amaccamaṇḍalaṃ rajjaṃ,_  
_phītaṃ antepuraṃ mama;_  
_Acchinditvāna gahitaṃ,_  
_piyaṃ puttaṃva passahaṃ;_  
_Mettāya me samo natthi,_  
_esā me mettāpāramī”ti._  


---

400\. Ekarājacariyaṃ cuddasamaṃ.



[Go to previous page (3.4.1 Suvaṇṇasāmacariya)](/tipitaka/21Cp/3/3.4/3.4.1.md) / [Go to parent page (3.4 Mettāpāramī)](/tipitaka/21Cp/3/3.4.md) / [Go to next page (3.5 Upekkhāpāramī)](/tipitaka/21Cp/3/3.5.md)


