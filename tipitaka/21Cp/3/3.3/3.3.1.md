
[Home](/) / [21Cp Cariyāpiṭakapāḷi](../../../21Cp.md) / [3 Yudhañjayavagga](../../3.md) / [3.3 Saccapāramī](../3.3.md)

# 3.3.1 Kapirājacariya

* Yudhañjayavagga

* Saccapāramī

* Kapirājacariya

(67.)

341\. _“Yadā ahaṃ kapi āsiṃ,_  
_nadīkūle darīsaye;_  
_Pīḷito susumārena,_  
_gamanaṃ na labhāmahaṃ._  


(68.)

342\. _Yamhokāse ahaṃ ṭhatvā,_  
_orā pāraṃ patāmahaṃ;_  
_Tatthacchi sattu vadhako,_  
_kumbhīlo luddadassano._  


(69.)

343\. _So maṃ asaṃsi ‘ehī’ti,_  
_‘ahampemī’ti taṃ vatiṃ;_  
_Tassa matthakamakkamma,_  
_parakūle patiṭṭhahiṃ._  


(70.)

344\. _Na tassa alikaṃ bhaṇitaṃ,_  
_yathā vācaṃ akāsahaṃ;_  
_Saccena me samo natthi,_  
_esā me saccapāramī”ti._  


---

345\. Kapirājacariyaṃ sattamaṃ.



[Go to previous page (3.3 Saccapāramī)](../3.3.md) / [Go to parent page (3.3 Saccapāramī)](../3.3.md) / [Go to next page (3.3.2 Saccatāpasacariya)](3.3.2.md)


