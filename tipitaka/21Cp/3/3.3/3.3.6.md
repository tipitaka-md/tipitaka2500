
[Home](/) / [21Cp Cariyāpiṭakapāḷi](../../../21Cp.md) / [3 Yudhañjayavagga](../../3.md) / [3.3 Saccapāramī](../3.3.md)

# 𑁩𑁇𑁩𑁇𑁬 𑀲𑀼𑀢𑀲𑁄𑀫𑀘𑀭𑀺𑀬

### 𑀬𑀼𑀥𑀜𑁆𑀚𑀬𑀯𑀕𑁆𑀕

### 𑀲𑀘𑁆𑀘𑀧𑀸𑀭𑀫𑀻

### 𑀲𑀼𑀢𑀲𑁄𑀫𑀘𑀭𑀺𑀬

(105.)

384\. _“𑀧𑀼𑀦𑀸𑀧𑀭𑀁 𑀬𑀤𑀸 𑀳𑁄𑀫𑀺,_  
_𑀲𑀼𑀢𑀲𑁄𑀫𑁄 𑀫𑀳𑀻𑀧𑀢𑀺;_  
_𑀕𑀳𑀺𑀢𑁄 𑀧𑁄𑀭𑀺𑀲𑀸𑀤𑁂𑀦,_  
_𑀩𑁆𑀭𑀸𑀳𑁆𑀫𑀡𑁂 𑀲𑀗𑁆𑀕𑀭𑀁 𑀲𑀭𑀺𑀁𑁇_  


(106.)

385\. _𑀔𑀢𑁆𑀢𑀺𑀬𑀸𑀦𑀁 𑀏𑀓𑀲𑀢𑀁,_  
_𑀆𑀯𑀼𑀡𑀺𑀢𑁆𑀯𑀸 𑀓𑀭𑀢𑁆𑀢𑀮𑁂;_  
_𑀏𑀢𑁂𑀲𑀁 𑀧𑀫𑀺𑀮𑀸𑀧𑁂𑀢𑁆𑀯𑀸,_  
_𑀬𑀜𑁆𑀜𑀢𑁆𑀣𑁂 𑀉𑀧𑀦𑀬𑀻 𑀫𑀫𑀁𑁇_  


(107.)

386\. _𑀅𑀧𑀼𑀘𑁆𑀙𑀺 𑀫𑀁 𑀧𑁄𑀭𑀺𑀲𑀸𑀤𑁄,_  
_‘𑀓𑀺𑀁 𑀢𑁆𑀯𑀁 𑀇𑀘𑁆𑀙𑀲𑀺 𑀦𑀺𑀲𑁆𑀲𑀚𑀁;_  
_𑀬𑀣𑀸𑀫𑀢𑀺 𑀢𑁂 𑀓𑀸𑀳𑀸𑀫𑀺,_  
_𑀬𑀤𑀺 𑀫𑁂 𑀢𑁆𑀯𑀁 𑀧𑀼𑀦𑁂𑀳𑀺𑀲𑀺’𑁇_  


(108.)

387\. _𑀢𑀲𑁆𑀲 𑀧𑀝𑀺𑀲𑁆𑀲𑀼𑀡𑀺𑀢𑁆𑀯𑀸𑀦,_  
_𑀧𑀡𑁆𑀳𑁂 𑀆𑀕𑀫𑀦𑀁 𑀫𑀫;_  
_𑀉𑀧𑀕𑀦𑁆𑀢𑁆𑀯𑀸 𑀧𑀼𑀭𑀁 𑀭𑀫𑁆𑀫𑀁,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀺𑀁 𑀢𑀤𑀸𑁇_  


(109.)

388\. _𑀅𑀦𑀼𑀲𑁆𑀲𑀭𑀺𑀢𑁆𑀯𑀸 𑀲𑀢𑀁 𑀥𑀫𑁆𑀫𑀁,_  
_𑀧𑀼𑀩𑁆𑀩𑀓𑀁 𑀚𑀺𑀦𑀲𑁂𑀯𑀺𑀢𑀁;_  
_𑀩𑁆𑀭𑀸𑀳𑁆𑀫𑀡𑀲𑁆𑀲 𑀥𑀦𑀁 𑀤𑀢𑁆𑀯𑀸,_  
_𑀧𑁄𑀭𑀺𑀲𑀸𑀤𑀁 𑀉𑀧𑀸𑀕𑀫𑀺𑀁𑁇_  


(110.)

389\. _𑀦𑀢𑁆𑀣𑀺 𑀫𑁂 𑀲𑀁𑀲𑀬𑁄 𑀢𑀢𑁆𑀣,_  
_𑀖𑀸𑀢𑀬𑀺𑀲𑁆𑀲𑀢𑀺 𑀯𑀸 𑀦 𑀯𑀸;_  
_𑀲𑀘𑁆𑀘𑀯𑀸𑀘𑀸𑀦𑀼𑀭𑀓𑁆𑀔𑀦𑁆𑀢𑁄,_  
_𑀚𑀻𑀯𑀺𑀢𑀁 𑀘𑀚𑀺𑀢𑀼𑀫𑀼𑀧𑀸𑀕𑀫𑀺𑀁;_  
_𑀲𑀘𑁆𑀘𑁂𑀦 𑀫𑁂 𑀲𑀫𑁄 𑀦𑀢𑁆𑀣𑀺,_  
_𑀏𑀲𑀸 𑀫𑁂 𑀲𑀘𑁆𑀘𑀧𑀸𑀭𑀫𑀻”𑀢𑀺𑁇_  


---

390\. 𑀲𑀼𑀢𑀲𑁄𑀫𑀘𑀭𑀺𑀬𑀁 𑀤𑁆𑀯𑀸𑀤𑀲𑀫𑀁𑁇



[Go to previous page (3.3.5 Kaṇhadīpāyanacariya)](3.3.5.md) / [Go to parent page (3.3 Saccapāramī)](../3.3.md) / [Go to next page (3.4 Mettāpāramī)](../3.4.md)


