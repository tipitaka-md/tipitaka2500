
[Home](/) / [21Cp Cariyāpiṭakapāḷi](../../../21Cp.md) / [3 Yudhañjayavagga](../../3.md) / [3.1 Nekkhammapāramī](../3.1.md)

# 𑁩𑁇𑁧𑁇𑁪 𑀪𑀺𑀲𑀘𑀭𑀺𑀬

### 𑀬𑀼𑀥𑀜𑁆𑀚𑀬𑀯𑀕𑁆𑀕

### 𑀦𑁂𑀓𑁆𑀔𑀫𑁆𑀫𑀧𑀸𑀭𑀫𑀻

### 𑀪𑀺𑀲𑀘𑀭𑀺𑀬

(34.)

305\. _“𑀧𑀼𑀦𑀸𑀧𑀭𑀁 𑀬𑀤𑀸 𑀳𑁄𑀫𑀺,_  
_𑀓𑀸𑀲𑀻𑀦𑀁 𑀧𑀼𑀭𑀯𑀭𑀼𑀢𑁆𑀢𑀫𑁂;_  
_𑀪𑀕𑀺𑀦𑀻 𑀘 𑀪𑀸𑀢𑀭𑁄 𑀲𑀢𑁆𑀢,_  
_𑀦𑀺𑀩𑁆𑀩𑀢𑁆𑀢𑀸 𑀲𑁄𑀢𑁆𑀣𑀺𑀬𑁂 𑀓𑀼𑀮𑁂𑁇_  


(35.)

306\. _𑀏𑀢𑁂𑀲𑀁 𑀧𑀼𑀩𑁆𑀩𑀚𑁄 𑀆𑀲𑀺𑀁,_  
_𑀳𑀺𑀭𑀻𑀲𑀼𑀓𑁆𑀓𑀫𑀼𑀧𑀸𑀕𑀢𑁄;_  
_𑀪𑀯𑀁 𑀤𑀺𑀲𑁆𑀯𑀸𑀦 𑀪𑀬𑀢𑁄,_  
_𑀦𑁂𑀓𑁆𑀔𑀫𑁆𑀫𑀸𑀪𑀺𑀭𑀢𑁄 𑀅𑀳𑀁𑁇_  


(36.)

307\. _𑀫𑀸𑀢𑀸𑀧𑀺𑀢𑀽𑀳𑀺 𑀧𑀳𑀺𑀢𑀸,_  
_𑀲𑀳𑀸𑀬𑀸 𑀏𑀓𑀫𑀸𑀦𑀲𑀸;_  
_𑀓𑀸𑀫𑁂𑀳𑀺 𑀫𑀁 𑀦𑀺𑀫𑀦𑁆𑀢𑁂𑀦𑁆𑀢𑀺,_  
_‘𑀓𑀼𑀮𑀯𑀁𑀲𑀁 𑀥𑀭𑁂𑀳𑀺’𑀢𑀺𑁇_  


(37.)

308\. _𑀬𑀁 𑀢𑁂𑀲𑀁 𑀯𑀘𑀦𑀁 𑀯𑀼𑀢𑁆𑀢𑀁,_  
_𑀕𑀺𑀳𑀻𑀥𑀫𑁆𑀫𑁂 𑀲𑀼𑀔𑀸𑀯𑀳𑀁;_  
_𑀢𑀁 𑀫𑁂 𑀅𑀳𑁄𑀲𑀺 𑀓𑀞𑀺𑀦𑀁,_  
_𑀢𑀢𑁆𑀢𑀨𑀸𑀮𑀲𑀫𑀁 𑀯𑀺𑀬𑁇_  


(38.)

309\. _𑀢𑁂 𑀫𑀁 𑀢𑀤𑀸 𑀉𑀓𑁆𑀔𑀺𑀧𑀦𑁆𑀢𑀁,_  
_𑀧𑀼𑀘𑁆𑀙𑀺𑀁𑀲𑀼 𑀧𑀢𑁆𑀣𑀺𑀢𑀁 𑀫𑀫;_  
_‘𑀓𑀺𑀁 𑀢𑁆𑀯𑀁 𑀧𑀢𑁆𑀣𑀬𑀲𑁂 𑀲𑀫𑁆𑀫,_  
_𑀬𑀤𑀺 𑀓𑀸𑀫𑁂 𑀦 𑀪𑀼𑀜𑁆𑀚𑀲𑀺’𑁇_  


(39.)

310\. _𑀢𑁂𑀲𑀸𑀳𑀁 𑀏𑀯𑀫𑀯𑀘𑀁,_  
_𑀅𑀢𑁆𑀣𑀓𑀸𑀫𑁄 𑀳𑀺𑀢𑁂𑀲𑀺𑀦𑀁;_  
_‘𑀦𑀸𑀳𑀁 𑀧𑀢𑁆𑀣𑁂𑀫𑀺 𑀕𑀺𑀳𑀻𑀪𑀸𑀯𑀁,_  
_𑀦𑁂𑀓𑁆𑀔𑀫𑁆𑀫𑀸𑀪𑀺𑀭𑀢𑁄 𑀅𑀳𑀁’𑁇_  


(40.)

311\. _𑀢𑁂 𑀫𑀬𑁆𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀧𑀺𑀢𑀼 𑀫𑀸𑀢𑀼 𑀘 𑀲𑀸𑀯𑀬𑀼𑀁;_  
_𑀫𑀸𑀢𑀸𑀧𑀺𑀢𑀸 𑀏𑀯𑀫𑀸𑀳𑀼,_  
_‘𑀲𑀩𑁆𑀩𑁂𑀯 𑀧𑀩𑁆𑀩𑀚𑀸𑀫 𑀪𑁄’𑁇_  


(41.)

312\. _𑀉𑀪𑁄 𑀫𑀸𑀢𑀸𑀧𑀺𑀢𑀸 𑀫𑀬𑁆𑀳𑀁,_  
_𑀪𑀕𑀺𑀦𑀻 𑀘 𑀲𑀢𑁆𑀢 𑀪𑀸𑀢𑀭𑁄;_  
_𑀅𑀫𑀺𑀢𑀥𑀦𑀁 𑀙𑀟𑁆𑀟𑀬𑀺𑀢𑁆𑀯𑀸,_  
_𑀧𑀸𑀯𑀺𑀲𑀺𑀫𑁆𑀳𑀸 𑀫𑀳𑀸𑀯𑀦𑀦𑁆”𑀢𑀺𑁇_  


---

313\. 𑀪𑀺𑀲𑀘𑀭𑀺𑀬𑀁 𑀘𑀢𑀼𑀢𑁆𑀣𑀁𑁇



[Go to previous page (3.1.3 Ayogharacariya)](3.1.3.md) / [Go to parent page (3.1 Nekkhammapāramī)](../3.1.md) / [Go to next page (3.1.5 Soṇapaṇḍitacariya)](3.1.5.md)


