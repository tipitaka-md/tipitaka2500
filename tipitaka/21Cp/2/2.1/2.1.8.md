
[Home](/) / [21Cp Cariyāpiṭakapāḷi](../../../21Cp.md) / [2 Hatthināgavagga](../../2.md) / [2.1 Sīlapāramī](../2.1.md)

# 𑁨𑁇𑁧𑁇𑁮 𑀥𑀫𑁆𑀫𑀤𑁂𑀯𑀧𑀼𑀢𑁆𑀢𑀘𑀭𑀺𑀬

### 𑀳𑀢𑁆𑀣𑀺𑀦𑀸𑀕𑀯𑀕𑁆𑀕

### 𑀲𑀻𑀮𑀧𑀸𑀭𑀫𑀻

### 𑀥𑀫𑁆𑀫𑀤𑁂𑀯𑀧𑀼𑀢𑁆𑀢𑀘𑀭𑀺𑀬

(66.)

234\. _“𑀧𑀼𑀦𑀸𑀧𑀭𑀁 𑀬𑀤𑀸 𑀳𑁄𑀫𑀺,_  
_𑀫𑀳𑀸𑀧𑀓𑁆𑀔𑁄 𑀫𑀳𑀺𑀤𑁆𑀥𑀺𑀓𑁄;_  
_𑀥𑀫𑁆𑀫𑁄 𑀦𑀸𑀫 𑀫𑀳𑀸𑀬𑀓𑁆𑀔𑁄,_  
_𑀲𑀩𑁆𑀩𑀮𑁄𑀓𑀸𑀦𑀼𑀓𑀫𑁆𑀧𑀓𑁄𑁇_  


(67.)

235\. _𑀤𑀲𑀓𑀼𑀲𑀮𑀓𑀫𑁆𑀫𑀧𑀣𑁂,_  
_𑀲𑀫𑀸𑀤𑀧𑁂𑀦𑁆𑀢𑁄 𑀫𑀳𑀸𑀚𑀦𑀁;_  
_𑀘𑀭𑀸𑀫𑀺 𑀕𑀸𑀫𑀦𑀺𑀕𑀫𑀁,_  
_𑀲𑀫𑀺𑀢𑁆𑀢𑁄 𑀲𑀧𑀭𑀺𑀚𑁆𑀚𑀦𑁄𑁇_  


(68.)

236\. _𑀧𑀸𑀧𑁄 𑀓𑀤𑀭𑀺𑀬𑁄 𑀬𑀓𑁆𑀔𑁄,_  
_𑀤𑀻𑀧𑁂𑀦𑁆𑀢𑁄 𑀤𑀲 𑀧𑀸𑀧𑀓𑁂;_  
_𑀲𑁄𑀧𑁂𑀢𑁆𑀣 𑀫𑀳𑀺𑀬𑀸 𑀘𑀭𑀢𑀺,_  
_𑀲𑀫𑀺𑀢𑁆𑀢𑁄 𑀲𑀧𑀭𑀺𑀚𑁆𑀚𑀦𑁄𑁇_  


(69.)

237\. _𑀥𑀫𑁆𑀫𑀯𑀸𑀤𑀻 𑀅𑀥𑀫𑁆𑀫𑁄 𑀘,_  
_𑀉𑀪𑁄 𑀧𑀘𑁆𑀘𑀦𑀺𑀓𑀸 𑀫𑀬𑀁;_  
_𑀥𑀼𑀭𑁂 𑀥𑀼𑀭𑀁 𑀖𑀝𑁆𑀝𑀬𑀦𑁆𑀢𑀸,_  
_𑀲𑀫𑀺𑀫𑁆𑀳𑀸 𑀧𑀝𑀺𑀧𑀣𑁂 𑀉𑀪𑁄𑁇_  


(70.)

238\. _𑀓𑀮𑀳𑁄 𑀯𑀢𑁆𑀢𑀢𑀻 𑀪𑁂𑀲𑁆𑀫𑀸,_  
_𑀓𑀮𑁆𑀬𑀸𑀡𑀧𑀸𑀧𑀓𑀲𑁆𑀲 𑀘;_  
_𑀫𑀕𑁆𑀕𑀸 𑀑𑀓𑁆𑀓𑀫𑀦𑀢𑁆𑀣𑀸𑀬,_  
_𑀫𑀳𑀸𑀬𑀼𑀤𑁆𑀥𑁄 𑀉𑀧𑀝𑁆𑀞𑀺𑀢𑁄𑁇_  


(71.)

239\. _𑀬𑀤𑀺𑀳𑀁 𑀢𑀲𑁆𑀲 𑀓𑀼𑀧𑁆𑀧𑁂𑀬𑁆𑀬𑀁,_  
_𑀬𑀤𑀺 𑀪𑀺𑀦𑁆𑀤𑁂 𑀢𑀧𑁄𑀕𑀼𑀡𑀁;_  
_𑀲𑀳𑀧𑀭𑀺𑀚𑀦𑀁 𑀢𑀲𑁆𑀲,_  
_𑀭𑀚𑀪𑀽𑀢𑀁 𑀓𑀭𑁂𑀬𑁆𑀬𑀳𑀁𑁇_  


(72.)

240\. _𑀅𑀧𑀺 𑀘𑀸𑀳𑀁 𑀲𑀻𑀮𑀭𑀓𑁆𑀔𑀸𑀬,_  
_𑀦𑀺𑀩𑁆𑀩𑀸𑀧𑁂𑀢𑁆𑀯𑀸𑀦 𑀫𑀸𑀦𑀲𑀁;_  
_𑀲𑀳 𑀚𑀦𑁂𑀦𑁄𑀓𑁆𑀓𑀫𑀺𑀢𑁆𑀯𑀸,_  
_𑀧𑀣𑀁 𑀧𑀸𑀧𑀲𑁆𑀲 𑀤𑀸𑀲𑀳𑀁𑁇_  


(73.)

241\. _𑀲𑀳 𑀧𑀣𑀢𑁄 𑀑𑀓𑁆𑀓𑀦𑁆𑀢𑁂,_  
_𑀓𑀢𑁆𑀯𑀸 𑀘𑀺𑀢𑁆𑀢𑀲𑁆𑀲 𑀦𑀺𑀩𑁆𑀩𑀼𑀢𑀺𑀁;_  
_𑀯𑀺𑀯𑀭𑀁 𑀅𑀤𑀸𑀲𑀺 𑀧𑀣𑀯𑀻,_  
_𑀧𑀸𑀧𑀬𑀓𑁆𑀔𑀲𑁆𑀲 𑀢𑀸𑀯𑀤𑁂”𑀢𑀺𑁇_  


---

242\. 𑀥𑀫𑁆𑀫𑀤𑁂𑀯𑀧𑀼𑀢𑁆𑀢𑀘𑀭𑀺𑀬𑀁 𑀅𑀝𑁆𑀞𑀫𑀁𑁇



[Go to previous page (2.1.7 Mātaṅgacariya)](2.1.7.md) / [Go to parent page (2.1 Sīlapāramī)](../2.1.md) / [Go to next page (2.1.9 Alīnasattucariya)](2.1.9.md)


