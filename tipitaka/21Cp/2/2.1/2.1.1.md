
[Home](/) / [21Cp Cariyāpiṭakapāḷi](../../../21Cp.md) / [2 Hatthināgavagga](../../2.md) / [2.1 Sīlapāramī](../2.1.md)

# 𑁨𑁇𑁧𑁇𑁧 𑀫𑀸𑀢𑀼𑀧𑁄𑀲𑀓𑀘𑀭𑀺𑀬

### 𑀳𑀢𑁆𑀣𑀺𑀦𑀸𑀕𑀯𑀕𑁆𑀕

### 𑀲𑀻𑀮𑀧𑀸𑀭𑀫𑀻

### 𑀫𑀸𑀢𑀼𑀧𑁄𑀲𑀓𑀘𑀭𑀺𑀬

(1.)

162\. _“𑀬𑀤𑀸 𑀅𑀳𑁄𑀲𑀺𑀁 𑀧𑀯𑀦𑁂,_  
_𑀓𑀼𑀜𑁆𑀚𑀭𑁄 𑀫𑀸𑀢𑀼𑀧𑁄𑀲𑀓𑁄;_  
_𑀦 𑀢𑀤𑀸 𑀅𑀢𑁆𑀣𑀺 𑀫𑀳𑀺𑀬𑀸,_  
_𑀕𑀼𑀡𑁂𑀦 𑀫𑀫 𑀲𑀸𑀤𑀺𑀲𑁄𑁇_  


(2.)

163\. _𑀧𑀯𑀦𑁂 𑀤𑀺𑀲𑁆𑀯𑀸 𑀯𑀦𑀘𑀭𑁄,_  
_𑀭𑀜𑁆𑀜𑁄 𑀫𑀁 𑀧𑀝𑀺𑀯𑁂𑀤𑀬𑀺;_  
_‘𑀢𑀯𑀸𑀦𑀼𑀘𑁆𑀙𑀯𑁄 𑀫𑀳𑀸𑀭𑀸𑀚,_  
_𑀕𑀚𑁄 𑀯𑀲𑀢𑀺 𑀓𑀸𑀦𑀦𑁂𑁇_  


(3.)

164\. _𑀦 𑀢𑀲𑁆𑀲 𑀧𑀭𑀺𑀓𑁆𑀔𑀸𑀬𑀢𑁆𑀣𑁄,_  
_𑀦𑀧𑀺 𑀆𑀍𑀅𑀓𑀓𑀸𑀲𑀼𑀬𑀸;_  
_𑀲𑀳 𑀕𑀳𑀺𑀢𑁂 𑀲𑁄𑀡𑁆𑀟𑀸𑀬,_  
_𑀲𑀬𑀫𑁂𑀯 𑀇𑀥𑁂𑀳𑀺’𑀢𑀺𑁇_  


(4.)

165\. _𑀢𑀲𑁆𑀲 𑀢𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀭𑀸𑀚𑀸𑀧𑀺 𑀢𑀼𑀝𑁆𑀞𑀫𑀸𑀦𑀲𑁄;_  
_𑀧𑁂𑀲𑁂𑀲𑀺 𑀳𑀢𑁆𑀣𑀺𑀤𑀫𑀓𑀁,_  
_𑀙𑁂𑀓𑀸𑀘𑀭𑀺𑀬𑀁 𑀲𑀼𑀲𑀺𑀓𑁆𑀔𑀺𑀢𑀁𑁇_  


(5.)

166\. _𑀕𑀦𑁆𑀢𑁆𑀯𑀸 𑀲𑁄 𑀳𑀢𑁆𑀣𑀺𑀤𑀫𑀓𑁄,_  
_𑀅𑀤𑁆𑀤𑀲 𑀧𑀤𑀼𑀫𑀲𑁆𑀲𑀭𑁂;_  
_𑀪𑀺𑀲𑀫𑀼𑀍𑀆𑀮𑀁 𑀉𑀤𑁆𑀥𑀭𑀦𑁆𑀢𑀁,_  
_𑀬𑀸𑀧𑀦𑀢𑁆𑀣𑀸𑀬 𑀫𑀸𑀢𑀼𑀬𑀸𑁇_  


(6.)

167\. _𑀯𑀺𑀜𑁆𑀜𑀸𑀬 𑀫𑁂 𑀲𑀻𑀮𑀕𑀼𑀡𑀁,_  
_𑀮𑀓𑁆𑀔𑀡𑀁 𑀉𑀧𑀥𑀸𑀭𑀬𑀺;_  
_‘𑀏𑀳𑀺 𑀧𑀼𑀢𑁆𑀢𑀸’𑀢𑀺 𑀯𑀢𑁆𑀯𑀸𑀦,_  
_𑀫𑀫 𑀲𑁄𑀡𑁆𑀟𑀸𑀬 𑀅𑀕𑁆𑀕𑀳𑀺𑁇_  


(7.)

168\. _𑀬𑀁 𑀫𑁂 𑀢𑀤𑀸 𑀧𑀸𑀓𑀢𑀺𑀓𑀁,_  
_𑀲𑀭𑀻𑀭𑀸𑀦𑀼𑀕𑀢𑀁 𑀩𑀮𑀁;_  
_𑀅𑀚𑁆𑀚 𑀦𑀸𑀕𑀲𑀳𑀲𑁆𑀲𑀸𑀦𑀁,_  
_𑀩𑀮𑁂𑀦 𑀲𑀫𑀲𑀸𑀤𑀺𑀲𑀁𑁇_  


(8.)

169\. _𑀬𑀤𑀺𑀳𑀁 𑀢𑁂𑀲𑀁 𑀧𑀓𑀼𑀧𑁆𑀧𑁂𑀬𑁆𑀬𑀁,_  
_𑀉𑀧𑁂𑀢𑀸𑀦𑀁 𑀕𑀳𑀡𑀸𑀬 𑀫𑀁;_  
_𑀧𑀝𑀺𑀩𑀮𑁄 𑀪𑀯𑁂 𑀢𑁂𑀲𑀁,_  
_𑀬𑀸𑀯 𑀭𑀚𑁆𑀚𑀫𑁆𑀧𑀺 𑀫𑀸𑀦𑀼𑀲𑀁𑁇_  


(9.)

170\. _𑀅𑀧𑀺 𑀘𑀸𑀳𑀁 𑀲𑀻𑀮𑀭𑀓𑁆𑀔𑀸𑀬,_  
_𑀲𑀻𑀮𑀧𑀸𑀭𑀫𑀺𑀧𑀽𑀭𑀺𑀬𑀸;_  
_𑀦 𑀓𑀭𑁄𑀫𑀺 𑀘𑀺𑀢𑁆𑀢𑁂 𑀅𑀜𑁆𑀜𑀣𑀢𑁆𑀢𑀁,_  
_𑀧𑀓𑁆𑀔𑀺𑀧𑀦𑁆𑀢𑀁 𑀫𑀫𑀸𑀍𑀅𑀓𑁂𑁇_  


(10.)

171\. _𑀬𑀤𑀺 𑀢𑁂 𑀫𑀁 𑀢𑀢𑁆𑀣 𑀓𑁄𑀝𑁆𑀝𑁂𑀬𑁆𑀬𑀼𑀁,_  
_𑀨𑀭𑀲𑀽𑀳𑀺 𑀢𑁄𑀫𑀭𑁂𑀳𑀺 𑀘;_  
_𑀦𑁂𑀯 𑀢𑁂𑀲𑀁 𑀧𑀓𑀼𑀧𑁆𑀧𑁂𑀬𑁆𑀬𑀁,_  
_𑀲𑀻𑀮𑀔𑀡𑁆𑀟𑀪𑀬𑀸 𑀫𑀫𑀸”𑀢𑀺𑁇_  


---

172\. 𑀫𑀸𑀢𑀼𑀧𑁄𑀲𑀓𑀘𑀭𑀺𑀬𑀁 𑀧𑀞𑀫𑀁𑁇



[Go to previous page (2.1 Sīlapāramī)](../2.1.md) / [Go to parent page (2.1 Sīlapāramī)](../2.1.md) / [Go to next page (2.1.2 Bhūridattacariya)](2.1.2.md)


