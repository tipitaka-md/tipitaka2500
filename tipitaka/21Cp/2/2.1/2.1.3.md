
[Home](/) / [21Cp Cariyāpiṭakapāḷi](../../../21Cp.md) / [2 Hatthināgavagga](../../2.md) / [2.1 Sīlapāramī](../2.1.md)

# 𑁨𑁇𑁧𑁇𑁩 𑀘𑀫𑁆𑀧𑁂𑀬𑁆𑀬𑀦𑀸𑀕𑀘𑀭𑀺𑀬

* 𑀳𑀢𑁆𑀣𑀺𑀦𑀸𑀕𑀯𑀕𑁆𑀕

* 𑀲𑀻𑀮𑀧𑀸𑀭𑀫𑀻

* 𑀘𑀫𑁆𑀧𑁂𑀬𑁆𑀬𑀦𑀸𑀕𑀘𑀭𑀺𑀬

(20.)

183\. _“𑀧𑀼𑀦𑀸𑀧𑀭𑀁 𑀬𑀤𑀸 𑀳𑁄𑀫𑀺,_  
_𑀘𑀫𑁆𑀧𑁂𑀬𑁆𑀬𑀓𑁄 𑀫𑀳𑀺𑀤𑁆𑀥𑀺𑀓𑁄;_  
_𑀢𑀤𑀸𑀧𑀺 𑀥𑀫𑁆𑀫𑀺𑀓𑁄 𑀆𑀲𑀺𑀁,_  
_𑀲𑀻𑀮𑀩𑁆𑀩𑀢𑀲𑀫𑀧𑁆𑀧𑀺𑀢𑁄𑁇_  


(21.)

184\. _𑀢𑀤𑀸𑀧𑀺 𑀫𑀁 𑀥𑀫𑁆𑀫𑀘𑀸𑀭𑀺𑀁,_  
_𑀉𑀧𑀯𑀼𑀢𑁆𑀣𑀁 𑀉𑀧𑁄𑀲𑀣𑀁;_  
_𑀅𑀳𑀺𑀢𑀼𑀡𑁆𑀟𑀺𑀓𑁄 𑀕𑀳𑁂𑀢𑁆𑀯𑀸𑀦,_  
_𑀭𑀸𑀚𑀤𑁆𑀯𑀸𑀭𑀫𑁆𑀳𑀺 𑀓𑀻𑀍𑀅𑀢𑀺𑁇_  


(22.)

185\. _𑀬𑀁 𑀬𑀁 𑀲𑁄 𑀯𑀡𑁆𑀡𑀁 𑀘𑀺𑀦𑁆𑀢𑀬𑀺,_  
_𑀦𑀻𑀮𑀁𑀯 𑀧𑀻𑀢𑀮𑁄𑀳𑀺𑀢𑀁;_  
_𑀢𑀲𑁆𑀲 𑀘𑀺𑀢𑁆𑀢𑀸𑀦𑀼𑀯𑀢𑁆𑀢𑀦𑁆𑀢𑁄,_  
_𑀳𑁄𑀫𑀺 𑀘𑀺𑀦𑁆𑀢𑀺𑀢𑀲𑀦𑁆𑀦𑀺𑀪𑁄𑁇_  


(23.)

186\. _𑀣𑀮𑀁 𑀓𑀭𑁂𑀬𑁆𑀬𑀫𑀼𑀤𑀓𑀁,_  
_𑀉𑀤𑀓𑀫𑁆𑀧𑀺 𑀣𑀮𑀁 𑀓𑀭𑁂;_  
_𑀬𑀤𑀺𑀳𑀁 𑀢𑀲𑁆𑀲 𑀧𑀓𑀼𑀧𑁆𑀧𑁂𑀬𑁆𑀬𑀁,_  
_𑀔𑀡𑁂𑀦 𑀙𑀸𑀭𑀺𑀓𑀁 𑀓𑀭𑁂𑁇_  


(24.)

187\. _𑀬𑀤𑀺 𑀘𑀺𑀢𑁆𑀢𑀯𑀲𑀻 𑀳𑁂𑀲𑁆𑀲𑀁,_  
_𑀧𑀭𑀺𑀳𑀸𑀬𑀺𑀲𑁆𑀲𑀸𑀫𑀺 𑀲𑀻𑀮𑀢𑁄;_  
_𑀲𑀻𑀮𑁂𑀦 𑀧𑀭𑀺𑀳𑀻𑀦𑀲𑁆𑀲,_  
_𑀉𑀢𑁆𑀢𑀫𑀢𑁆𑀣𑁄 𑀦 𑀲𑀺𑀚𑁆𑀛𑀢𑀺𑁇_  


(25.)

188\. _𑀓𑀸𑀫𑀁 𑀪𑀺𑀚𑁆𑀚𑀢𑀼𑀬𑀁 𑀓𑀸𑀬𑁄,_  
_𑀇𑀥𑁂𑀯 𑀯𑀺𑀓𑀺𑀭𑀻𑀬𑀢𑀼;_  
_𑀦𑁂𑀯 𑀲𑀻𑀮𑀁 𑀧𑀪𑀺𑀦𑁆𑀤𑁂𑀬𑁆𑀬𑀁,_  
_𑀯𑀺𑀓𑀺𑀭𑀦𑁆𑀢𑁂 𑀪𑀼𑀲𑀁 𑀯𑀺𑀬𑀸”𑀢𑀺𑁇_  


---

189\. 𑀘𑀫𑁆𑀧𑁂𑀬𑁆𑀬𑀦𑀸𑀕𑀘𑀭𑀺𑀬𑀁 𑀢𑀢𑀺𑀬𑀁𑁇



[Go to previous page (2.1.2 Bhūridattacariya)](2.1.2.md) / [Go to parent page (2.1 Sīlapāramī)](../2.1.md) / [Go to next page (2.1.4 Cūḷabodhicariya)](2.1.4.md)


