
[Home](/) / [39P5 Dhammānuloma (1), Tikatikapaṭṭhānapāḷi (5)](../../../../39P5.md) / [2 Tika, Kusalattika](../../../2.md) / [2.5 Vitakkattika, Kusalattika](../../2.5.md) / [2.5.1--7 Paṭiccādivāra](../2.5.1--7.md)

# Hetu

* Tika, Kusalattika

* Vitakkattika, Kusalattika

* Paṭiccādivāra

* Hetu

(11.)

333\. Savitakkasavicāraṃ kusalaṃ dhammaṃ paṭicca savitakkasavicāro kusalo dhammo uppajjati hetupaccayā…  tīṇi.

334\. Avitakkavicāramattaṃ kusalaṃ dhammaṃ paṭicca avitakkavicāramatto kusalo dhammo uppajjati hetupaccayā…  cattāri.

335\. Avitakkaavicāraṃ kusalaṃ dhammaṃ paṭicca avitakkaavicāro kusalo dhammo uppajjati hetupaccayā. (1)

336\. Avitakkaavicāraṃ kusalaṃ dhammaṃ paṭicca avitakkavicāramatto kusalo dhammo uppajjati hetupaccayā. (1)

337\. Avitakkavicāramattaṃ kusalañca avitakkaavicāraṃ kusalañca dhammaṃ…pe…  savitakkasavicāraṃ kusalañca avitakkavicāramattaṃ kusalañca dhammaṃ paṭicca savitakkasavicāro kusalo dhammo uppajjati hetupaccayā. (1)

338\. Hetuyā ekādasa…pe…  avigate ekādasa. (Saṃkhittaṃ.)

(12.)

339\. Savitakkasavicāraṃ akusalaṃ dhammaṃ paṭicca savitakkasavicāro akusalo dhammo uppajjati hetupaccayā…  tīṇi.

340\. Avitakkavicāramattaṃ akusalaṃ dhammaṃ paṭicca savitakkasavicāro akusalo dhammo uppajjati hetupaccayā. (1)

341\. Savitakkasavicāraṃ akusalañca avitakkavicāramattaṃ akusalañca dhammaṃ paṭicca savitakkasavicāro akusalo dhammo uppajjati hetupaccayā. (1)

342\. Hetuyā pañca…pe…  avigate pañca. (Saṃkhittaṃ.)

(13.)

343\. Savitakkasavicāraṃ abyākataṃ dhammaṃ paṭicca savitakkasavicāro abyākato dhammo uppajjati hetupaccayā. (Saṃkhittaṃ.)

344\. Hetuyā sattatiṃsa, ārammaṇe ekavīsa…pe…  aññamaññe aṭṭhavīsa…pe…  purejāte āsevane ekādasa…pe…  avigate sattatiṃsa. (Saṃkhittaṃ.)

[Go to previous page (2.5.1--7 Paṭiccādivāra)](../2.5.1--7.md) / [Go to parent page (2.5.1--7 Paṭiccādivāra)](../2.5.1--7.md) / [Go to next page (2.6 Pītittika, Kusalattika)](../../2.6.md)


