
[Home](/) / [39P5 Dhammānuloma (1), Tikatikapaṭṭhānapāḷi (5)](../../../../../39P5.md) / [1 Kusalattika, Tika](../../../../1.md) / [1.5 Kusalattika, Vitakkattika](../../../1.5.md) / [1.5.1--7 Paṭiccādivāra](../../1.5.1--7.md) / [Paccayacatukka](../Paccayacatukka.md)

# Hetu

* Kusalattika, Tika

* Kusalattika, Vitakkattika

* Paṭiccādivāra

* Paccayacatukka

* Hetu

(29.)

79\. Kusalaṃ savitakkasavicāraṃ dhammaṃ paṭicca kusalo savitakkasavicāro dhammo uppajjati hetupaccayā. (1)

80\. Akusalaṃ savitakkasavicāraṃ dhammaṃ paṭicca akusalo savitakkasavicāro dhammo uppajjati hetupaccayā. (1)

81\. Abyākataṃ savitakkasavicāraṃ dhammaṃ paṭicca abyākato savitakkasavicāro dhammo uppajjati hetupaccayā. (1) (Saṃkhittaṃ.)

82\. Hetuyā tīṇi, ārammaṇe tīṇi…pe…  vipāke ekaṃ…pe…  avigate tīṇi. (Saṃkhittaṃ.)

83\. (Sahajātavārampi…pe…  sampayuttavārampi paṭiccavārasadisaṃ.)

(30.)

84\. Kusalo savitakkasavicāro dhammo kusalassa savitakkasavicārassa dhammassa hetupaccayena paccayo. (1)

85\. Akusalo savitakkasavicāro dhammo akusalassa savitakkasavicārassa dhammassa hetupaccayena paccayo. (1)

86\. Abyākato savitakkasavicāro dhammo abyākatassa savitakkasavicārassa dhammassa hetupaccayena paccayo. (1) (Saṃkhittaṃ.)

(31.)

87\. Hetuyā tīṇi, ārammaṇe nava, adhipatiyā…pe…  samanantare satta, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre…pe…  sampayutte tīṇi…pe…  avigate tīṇi. (Saṃkhittaṃ.) (Yathā kusalattike pañhāvāraṃ evaṃ vitthāretabbaṃ.)

(32.)

88\. Kusalaṃ avitakkavicāramattaṃ dhammaṃ paṭicca kusalo avitakkavicāramatto dhammo uppajjati hetupaccayā. (1)

89\. Abyākataṃ avitakkavicāramattaṃ dhammaṃ paṭicca abyākato avitakkavicāramatto dhammo uppajjati hetupaccayā. (1) (Saṃkhittaṃ.)

90\. Hetuyā dve…pe…  vipāke ekaṃ…pe…  avigate dve. (Saṃkhittaṃ.)

91\. (Sahajātavārepi…pe…  sampayuttavārepi pañhāvārepi sabbattha vitthāro.)

(33.)

92\. Kusalaṃ avitakkaavicāraṃ dhammaṃ paṭicca kusalo avitakkaavicāro dhammo uppajjati hetupaccayā…  tīṇi.

93\. Abyākataṃ avitakkaavicāraṃ dhammaṃ paṭicca abyākato avitakkaavicāro dhammo uppajjati hetupaccayā. (1)

94\. Kusalaṃ avitakkaavicārañca abyākataṃ avitakkaavicārañca dhammaṃ paṭicca abyākato avitakkaavicāro dhammo uppajjati hetupaccayā. (1) (Saṃkhittaṃ.)

95\. Hetuyā pañca, ārammaṇe dve…pe…  vipāke ekaṃ…pe…  avigate pañca. (Saṃkhittaṃ.)

96\. (Sahajātavārampi…pe…  pañhāvārampi vitthāretabbaṃ.)

[Go to previous page (Paccayacatukka)](../Paccayacatukka.md) / [Go to parent page (Paccayacatukka)](../Paccayacatukka.md) / [Go to next page (1.6 Kusalattika, Pītittika)](../../../1.6.md)


