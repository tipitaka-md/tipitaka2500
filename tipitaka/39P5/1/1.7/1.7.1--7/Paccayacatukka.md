---
title:  Paccayacatukka
path: /tipitaka/39P5/1/1.7/1.7.1--7/Paccayacatukka
ref: 261967
breadcrumbs:
  - name: Home
    link: /
  - name: 39P5 Dhammānuloma (1), Tikatikapaṭṭhānapāḷi (5)
    link: /tipitaka/39P5
  - name: 1 Kusalattika, Tika
    link: /tipitaka/39P5/1
  - name: 1.7 Kusalattika, Dassanattika
    link: /tipitaka/39P5/1/1.7
  - name: 1.7.1--7 Paṭiccādivāra
    link: /tipitaka/39P5/1/1.7/1.7.1--7
prevL: /tipitaka/39P5/1/1.7/1.7.1--7
upL: /tipitaka/39P5/1/1.7/1.7.1--7
nextL: /tipitaka/39P5/1/1.8
---

# Paccayacatukka

### Kusalattika, Tika

### Kusalattika, Dassanattika

### Paṭiccādivāra

### Paccayacatukka

(38.)

117. Akusalaṃ dassanena pahātabbaṃ dhammaṃ paṭicca akusalo dassanena pahātabbo dhammo uppajjati hetupaccayā. (Saṃkhittaṃ.)

118. Hetuyā ekaṃ…pe…  avigate ekaṃ. (Saṃkhittaṃ.)

119. (Sahajātavārepi…pe…  pañhāvārepi sabbattha ekaṃ.)

(39.)

120. Akusalaṃ bhāvanāya pahātabbaṃ dhammaṃ paṭicca akusalo bhāvanāya pahātabbo dhammo uppajjati hetupaccayā. (1) (Saṃkhittaṃ.)

121. Hetuyā ekaṃ…pe…  avigate ekaṃ. (Saṃkhittaṃ.)

(40.)

122. Kusalaṃ nevadassanena nabhāvanāya pahātabbaṃ dhammaṃ paṭicca kusalo nevadassanena nabhāvanāya pahātabbo dhammo uppajjati hetupaccayā…  tīṇi.

123. Abyākataṃ nevadassanena nabhāvanāya pahātabbaṃ dhammaṃ paṭicca abyākato nevadassanena nabhāvanāya pahātabbo dhammo uppajjati hetupaccayā. (1)

124. Kusalaṃ nevadassanena nabhāvanāya pahātabbañca abyākataṃ nevadassanena nabhāvanāya pahātabbañca dhammaṃ paṭicca abyākato nevadassanena nabhāvanāya pahātabbo dhammo uppajjati hetupaccayā. (1) (Saṃkhittaṃ.)

125. Hetuyā pañca…pe…  ārammaṇe dve…pe…  vipāke ekaṃ…pe…  avigate pañca. (Saṃkhittaṃ. Sahajātavārepi…pe…  pañhāvārepi sabbattha vitthāro.)


