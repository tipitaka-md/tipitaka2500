---
title:  Paccayacatukka
path: /tipitaka/39P5/1/1.19/1.19.1/1.19.1.1--7/Paccayacatukka
ref: 264400
breadcrumbs:
  - name: Home
    link: /
  - name: 39P5 Dhammānuloma (1), Tikatikapaṭṭhānapāḷi (5)
    link: /tipitaka/39P5
  - name: 1 Kusalattika, Tika
    link: /tipitaka/39P5/1
  - name: 1.19 Kusalattika, Ajjhattattika
    link: /tipitaka/39P5/1/1.19
  - name: 1.19.1 Ajjhattapada
    link: /tipitaka/39P5/1/1.19/1.19.1
  - name: 1.19.1.1--7 Paṭiccādivāra
    link: /tipitaka/39P5/1/1.19/1.19.1/1.19.1.1--7
prevL: /tipitaka/39P5/1/1.19/1.19.1/1.19.1.1--7
upL: /tipitaka/39P5/1/1.19/1.19.1/1.19.1.1--7
nextL: /tipitaka/39P5/1/1.19/1.19.2
---

# Paccayacatukka

### Kusalattika, Tika

### Kusalattika, Ajjhattattika

### Ajjhattapada

### Paṭiccādivāra

### Paccayacatukka

(78.)

260. Kusalaṃ ajjhattaṃ dhammaṃ paṭicca kusalo ajjhatto dhammo uppajjati hetupaccayā…  tīṇi.

261. Akusalaṃ ajjhattaṃ dhammaṃ paṭicca akusalo ajjhatto dhammo uppajjati hetupaccayā…  tīṇi.

262. Abyākataṃ ajjhattaṃ dhammaṃ paṭicca abyākato ajjhatto dhammo uppajjati hetupaccayā…  tīṇi.

263. Kusalaṃ ajjhattañca abyākataṃ ajjhattañca dhammaṃ paṭicca abyākato ajjhatto dhammo uppajjati hetupaccayā. (1)

264. Akusalaṃ ajjhattañca abyākataṃ ajjhattañca dhammaṃ paṭicca abyākato ajjhatto dhammo uppajjati hetupaccayā. (1)

265. Hetuyā nava…pe…  vipāke ekaṃ…pe…  avigate nava. (Saṃkhittaṃ.)

266. (Sahajātavārampi…pe…  sampayuttavārampi paṭiccavārasadisaṃ, evaṃ vitthāretabbaṃ.)

(79.)

267. Kusalo ajjhatto dhammo kusalassa ajjhattassa dhammassa hetupaccayena paccayo…  tīṇi.

268. Akusalo ajjhatto dhammo akusalassa ajjhattassa dhammassa hetupaccayena paccayo…  tīṇi.

269. Abyākato ajjhatto dhammo abyākatassa ajjhattassa dhammassa hetupaccayena paccayo. (1) (Saṃkhittaṃ.)

270. Hetuyā satta, ārammaṇe nava, adhipatiyā dasa…pe…  avigate terasa. (Saṃkhittaṃ.)

271. (Yathā kusalattike pañhāvāraṃ, evaṃ vitthāretabbaṃ.)


