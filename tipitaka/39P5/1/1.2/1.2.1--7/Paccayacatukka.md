---
title:  Paccayacatukka
path: /tipitaka/39P5/1/1.2/1.2.1--7/Paccayacatukka
ref: 261962
breadcrumbs:
  - name: Home
    link: /
  - name: 39P5 Dhammānuloma (1), Tikatikapaṭṭhānapāḷi (5)
    link: /tipitaka/39P5
  - name: 1 Kusalattika, Tika
    link: /tipitaka/39P5/1
  - name: 1.2 Kusalattika, Vipākattika
    link: /tipitaka/39P5/1/1.2
  - name: 1.2.1--7 Paṭiccādivāra
    link: /tipitaka/39P5/1/1.2/1.2.1--7
prevL: /tipitaka/39P5/1/1.2/1.2.1--7
upL: /tipitaka/39P5/1/1.2/1.2.1--7
nextL: /tipitaka/39P5/1/1.3
---

# Paccayacatukka

### Kusalattika, Tika

### Kusalattika, Vipākattika

### Paṭiccādivāra

### Paccayacatukka

(13.)

31. Abyākataṃ vipākaṃ dhammaṃ paṭicca abyākato vipāko dhammo uppajjati hetupaccayā. (Saṃkhittaṃ.)

32. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

33. (Sahajātavārepi…pe…  pañhāvārepi sabbattha ekaṃ.)

(14.)

34. Kusalaṃ vipākadhammadhammaṃ paṭicca kusalo vipākadhammadhammo uppajjati hetupaccayā. (1)

35. Akusalaṃ vipākadhammadhammaṃ paṭicca akusalo vipākadhammadhammo uppajjati hetupaccayā. (1) (Saṃkhittaṃ.)

36. Hetuyā dve, ārammaṇe dve…pe…  avigate dve. (Saṃkhittaṃ.)

37. (Sahajātavārampi…pe…  sampayuttavārampi paṭiccavārasadisaṃ.)

(15.)

38. Kusalo vipākadhammadhammo kusalassa vipākadhammadhammassa hetupaccayena paccayo. (1)

39. Akusalo vipākadhammadhammo akusalassa vipākadhammadhammassa hetupaccayena paccayo. (1)

40. Kusalo vipākadhammadhammo kusalassa vipākadhammadhammassa ārammaṇapaccayena paccayo. Kusalo vipākadhammadhammo akusalassa vipākadhammadhammassa ārammaṇapaccayena paccayo. (2)

41. Akusalo vipākadhammadhammo akusalassa vipākadhammadhammassa ārammaṇapaccayena paccayo. Akusalo vipākadhammadhammo kusalassa vipākadhammadhammassa ārammaṇapaccayena paccayo. (2) (Saṃkhittaṃ.)

(16.)

42. Hetuyā dve, ārammaṇe cattāri, adhipatiyā tīṇi, anantare dve…pe…  sahajāte dve, aññamaññe nissaye dve, upanissaye cattāri, āsevane kamme dve…pe…  avigate dve. (Saṃkhittaṃ.)

43. (Yathā kusalattike pañhāvāraṃ evaṃ vitthāretabbaṃ.)

(17.)

44. Abyākataṃ nevavipākanavipākadhammadhammaṃ paṭicca abyākato nevavipākanavipākadhammadhammo uppajjati hetupaccayā. (Saṃkhittaṃ.)

45. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

46. (Sahajātavārepi…pe…  pañhāvārepi sabbattha ekaṃ.)


