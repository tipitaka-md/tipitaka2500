---
title:  Paccayacatukka
path: /tipitaka/39P5/1/1.15/1.15.1--7/Paccayacatukka
ref: 261977
breadcrumbs:
  - name: Home
    link: /
  - name: 39P5 Dhammānuloma (1), Tikatikapaṭṭhānapāḷi (5)
    link: /tipitaka/39P5
  - name: 1 Kusalattika, Tika
    link: /tipitaka/39P5/1
  - name: 1.15 Kusalattika, Maggārammaṇattika
    link: /tipitaka/39P5/1/1.15
  - name: 1.15.1--7 Paṭiccādivāra
    link: /tipitaka/39P5/1/1.15/1.15.1--7
prevL: /tipitaka/39P5/1/1.15/1.15.1--7
upL: /tipitaka/39P5/1/1.15/1.15.1--7
nextL: /tipitaka/39P5/1/1.16
---

# Paccayacatukka

### Kusalattika, Tika

### Kusalattika, Maggārammaṇattika

### Paṭiccādivāra

### Paccayacatukka

(67.)

224. Kusalaṃ maggārammaṇaṃ dhammaṃ paṭicca kusalo maggārammaṇo dhammo uppajjati hetupaccayā. (1)

225. Abyākataṃ maggārammaṇaṃ dhammaṃ paṭicca abyākato maggārammaṇo dhammo uppajjati hetupaccayā. (1) (Saṃkhittaṃ.)

226. Hetuyā dve…pe…  avigate dve. (Saṃkhittaṃ. Sabbattha vitthāro.)

(68.)

227. Kusalaṃ maggahetukaṃ dhammaṃ paṭicca kusalo maggahetuko dhammo uppajjati hetupaccayā. (Saṃkhittaṃ.)

228. Hetuyā ekaṃ…pe…  avigate ekaṃ. (Sabbattha ekaṃ. Saṃkhittaṃ.)

(69.)

229. Kusalaṃ maggādhipatiṃ dhammaṃ paṭicca kusalo maggādhipati dhammo uppajjati hetupaccayā. (1)

230. Abyākataṃ maggādhipatiṃ dhammaṃ paṭicca abyākato maggādhipati dhammo uppajjati hetupaccayā. (1) (Saṃkhittaṃ.)

231. Hetuyā dve…pe…  avigate dve. (Saṃkhittaṃ. Sabbattha vitthāro.)


