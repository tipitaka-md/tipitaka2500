
[Home](/) / [39P5 Dhammānuloma (1), Tikatikapaṭṭhānapāḷi (5)](../../../../../../39P5.md) / [1 Kusalattika, Tika](../../../../../1.md) / [1.1 Kusalattika, Vedanāttika](../../../../1.1.md) / [1.1.1 Sukhāyavedanāyasampayuttapada](../../../1.1.1.md) / [1.1.1.1--7 Paṭiccādivāra](../../1.1.1.1--7.md) / [Paccayacatukka](../Paccayacatukka.md)

# Hetu

* Kusalattika, Tika

* Kusalattika, Vedanāttika

* Sukhāyavedanāyasampayuttapada

* Paṭiccādivāra

* Paccayacatukka

* Hetu

(1.)

2\. Kusalaṃ sukhāya vedanāya sampayuttaṃ dhammaṃ paṭicca kusalo sukhāya vedanāya sampayutto dhammo uppajjati hetupaccayā. (1)

3\. Akusalaṃ sukhāya vedanāya sampayuttaṃ dhammaṃ paṭicca akusalo sukhāya vedanāya sampayutto dhammo uppajjati hetupaccayā. (1)

4\. Abyākataṃ sukhāya vedanāya sampayuttaṃ dhammaṃ paṭicca abyākato sukhāya vedanāya sampayutto dhammo uppajjati hetupaccayā. (1) (Saṃkhittaṃ.)

(2.)

5\. Hetuyā tīṇi, ārammaṇe tīṇi…pe…  vipāke ekaṃ…pe…  avigate tīṇi. (Saṃkhittaṃ…pe…  sahajātavārampi…pe…  sampayuttavārampi paṭiccavārasadisaṃ.)

(3.)

6\. Kusalo sukhāya vedanāya sampayutto dhammo kusalassa sukhāya vedanāya sampayuttassa dhammassa hetupaccayena paccayo. (1)

7\. Akusalo sukhāya vedanāya sampayutto dhammo akusalassa sukhāya vedanāya sampayuttassa dhammassa hetupaccayena paccayo. (1)

8\. Abyākato sukhāya vedanāya sampayutto dhammo abyākatassa sukhāya vedanāya sampayuttassa dhammassa hetupaccayena paccayo. (1)

9\. Kusalo sukhāya vedanāya sampayutto dhammo kusalassa sukhāya vedanāya sampayuttassa dhammassa ārammaṇapaccayena paccayo. (Saṃkhittaṃ.)

(4.)

10\. Hetuyā tīṇi, ārammaṇe nava, adhipatiyā satta, anantare samanantare pañca, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre…pe…  sampayutte tīṇi…pe…  avigate tīṇi. (Saṃkhittaṃ.)

11\. (Yathā kusalattike pañhāvāraṃ evaṃ vitthāretabbaṃ.)

[Go to previous page (Paccayacatukka)](../Paccayacatukka.md) / [Go to parent page (Paccayacatukka)](../Paccayacatukka.md) / [Go to next page (1.1.2 Dukkhāyavedanāyasampayuttapada)](../../../1.1.2.md)


