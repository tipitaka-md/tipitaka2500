
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [23 Sanidassanasappaṭighattika](../../../../23.md) / [23.1 Paṭiccavāra](../../../23.1.md) / [23.1.2 Paccayapaccanīya](../../23.1.2.md) / [23.1.2.1 Vibhaṅgavāra](../23.1.2.1.md)

# Naadhipatyādi

* Sanidassanasappaṭighattika

* Paṭiccavāra

* Paccayapaccanīya

* Vibhaṅgavāra

* Naadhipatyādi

(23.)

2986\. Anidassanasappaṭighaṃ dhammaṃ paṭicca anidassanasappaṭigho dhammo uppajjati naadhipatipaccayā (sahajātasadisaṃ)…  naanantarapaccayā…  nasamanantarapaccayā…  naaññamaññapaccayā—  anidassanasappaṭighe mahābhūte paṭicca anidassanasappaṭighaṃ cittasamuṭṭhānaṃ rūpaṃ kaṭattārūpaṃ upādārūpaṃ. Phoṭṭhabbāyatanaṃ paṭicca cakkhāyatanaṃ…pe…  rasāyatanaṃ…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ mahābhūte paṭicca anidassanasappaṭighaṃ kaṭattārūpaṃ upādārūpaṃ.

---

2987\. (Iminā kāraṇena ekavīsa pañhā vibhajitabbā.)



2988\. Naupanissayapaccayā…  napurejātapaccayā…  napacchājātapaccayā…  naāsevanapaccayā…  nakammapaccayā—  bāhiraṃ…  āhārasamuṭṭhānaṃ…  utusamuṭṭhānaṃ…  anidassanasappaṭighaṃ ekaṃ mahābhūtaṃ paṭicca dve mahābhūtā, dve mahābhūte paṭicca ekaṃ mahābhūtaṃ. Anidassanasappaṭighe mahābhūte paṭicca anidassanasappaṭighaṃ upādārūpaṃ (kammaṃ vibhajitvā nakammeneva ekavīsa pañhā kātabbā), navipākapaccayā (paṭisandhipi kaṭattāpi natthi, pañcavokāreyeva kātabbā), naāhārapaccayā—  bāhiraṃ…  utusamuṭṭhānaṃ…  asaññasattānaṃ…pe… . (Iminā kāraṇena vibhajitabbā ekavīsāpi.)

[Go to previous page (Naārammaṇa)](Naarammana.md) / [Go to parent page (23.1.2.1 Vibhaṅgavāra)](../23.1.2.1.md) / [Go to next page (Naindriyādi)](Naindriyadi.md)


