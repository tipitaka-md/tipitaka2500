
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [18 Uppannattika](/tipitaka/37P1/18.md) / [18.7 Pañhāvāra](/tipitaka/37P1/18/18.7.md) / [18.7.1 Paccayānuloma](/tipitaka/37P1/18/18.7/18.7.1.md) / [18.7.1.1 Vibhaṅgavāra](/tipitaka/37P1/18/18.7/18.7.1/18.7.1.1.md)

# Sahajāta

### Uppannattika

### Pañhāvāra

### Paccayānuloma

### Vibhaṅgavāra

### Sahajāta

(6.)

2602\. Uppanno dhammo uppannassa dhammassa sahajātapaccayena paccayo—  uppanno eko khandho tiṇṇannaṃ khandhānaṃ cittasamuṭṭhānānañca rūpānaṃ sahajātapaccayena paccayo…pe…  dve khandhā dvinnaṃ khandhānaṃ cittasamuṭṭhānānañca rūpānaṃ sahajātapaccayena paccayo. Paṭisandhikkhaṇe uppanno eko khandho tiṇṇannaṃ khandhānaṃ kaṭattā ca rūpānaṃ sahajātapaccayena paccayo…pe…  dve khandhā dvinnaṃ khandhānaṃ kaṭattā ca rūpānaṃ sahajātapaccayena paccayo. Khandhā vatthussa sahajātapaccayena paccayo. Vatthu khandhānaṃ sahajātapaccayena paccayo. Ekaṃ mahābhūtaṃ tiṇṇannaṃ mahābhūtānaṃ sahajātapaccayena paccayo…pe…  dve mahābhūtā…pe…  mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ sahajātapaccayena paccayo. Bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe…  dve mahābhūtā…pe…  mahābhūtā kaṭattārūpānaṃ upādārūpānaṃ sahajātapaccayena paccayo. (1)

[Go to previous page (Adhipati)](/tipitaka/37P1/18/18.7/18.7.1/18.7.1.1/Adhipati.md) / [Go to parent page (18.7.1.1 Vibhaṅgavāra)](/tipitaka/37P1/18/18.7/18.7.1/18.7.1.1.md) / [Go to next page (Aññamañña)](/tipitaka/37P1/18/18.7/18.7.1/18.7.1.1/Annamanna.md)


