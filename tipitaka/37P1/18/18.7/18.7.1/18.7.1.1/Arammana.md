---
title:  Ārammaṇa
path: /tipitaka/37P1/18/18.7/18.7.1/18.7.1.1/Arammana
ref: 263228
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 18 Uppannattika
    link: /tipitaka/37P1/18
  - name: 18.7 Pañhāvāra
    link: /tipitaka/37P1/18/18.7
  - name: 18.7.1 Paccayānuloma
    link: /tipitaka/37P1/18/18.7/18.7.1
  - name: 18.7.1.1 Vibhaṅgavāra
    link: /tipitaka/37P1/18/18.7/18.7.1/18.7.1.1
prevL: /tipitaka/37P1/18/18.7/18.7.1/18.7.1.1/Hetu
upL: /tipitaka/37P1/18/18.7/18.7.1/18.7.1.1
nextL: /tipitaka/37P1/18/18.7/18.7.1/18.7.1.1/Adhipati
---

# Ārammaṇa

### Uppannattika

### Pañhāvāra

### Paccayānuloma

### Vibhaṅgavāra

### Ārammaṇa

(2.)

2596. Uppanno dhammo uppannassa dhammassa ārammaṇapaccayena paccayo—  uppannaṃ cakkhuṃ aniccato dukkhato anattato vipassati, assādeti abhinandati, taṃ ārabbha rāgo uppajjati, diṭṭhi uppajjati, vicikicchā…pe…  uddhaccaṃ…pe…  domanassaṃ uppajjati. Uppannaṃ sotaṃ…  ghānaṃ…  jivhaṃ…  kāyaṃ…  rūpe…  sadde…  gandhe…  rase…  phoṭṭhabbe…  vatthuṃ…  uppanne khandhe aniccato dukkhato anattato vipassati…pe…  domanassaṃ uppajjati. Dibbena cakkhunā rūpaṃ passati, dibbāya sotadhātuyā saddaṃ suṇāti, rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  uppannā khandhā iddhividhañāṇassa, āvajjanāya ārammaṇapaccayena paccayo. (1)

(3.)

2597. Anuppanno dhammo uppannassa dhammassa ārammaṇapaccayena paccayo—  anuppanne rūpe…  sadde…  gandhe…  rase…  phoṭṭhabbe…  anuppanne khandhe aniccato dukkhato anattato vipassati…pe…  domanassaṃ uppajjati. Anuppannā khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)

(4.)

2598. Uppādī dhammo uppannassa dhammassa ārammaṇapaccayena paccayo—  uppādiṃ cakkhuṃ…pe…  kāyaṃ…  rūpe…  gandhe…  rase…  phoṭṭhabbe…  vatthuṃ…  uppādī khandhe aniccato dukkhato anattato…pe…  domanassaṃ uppajjati. Uppādī khandhā iddhividhañāṇassa, cetopariyañāṇassa, anāgataṃsañāṇassa, āvajjanāya ārammaṇapaccayena paccayo. (1)


