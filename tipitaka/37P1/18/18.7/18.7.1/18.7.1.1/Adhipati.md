---
title:  Adhipati
path: /tipitaka/37P1/18/18.7/18.7.1/18.7.1.1/Adhipati
ref: 263229
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 18 Uppannattika
    link: /tipitaka/37P1/18
  - name: 18.7 Pañhāvāra
    link: /tipitaka/37P1/18/18.7
  - name: 18.7.1 Paccayānuloma
    link: /tipitaka/37P1/18/18.7/18.7.1
  - name: 18.7.1.1 Vibhaṅgavāra
    link: /tipitaka/37P1/18/18.7/18.7.1/18.7.1.1
prevL: /tipitaka/37P1/18/18.7/18.7.1/18.7.1.1/Arammana
upL: /tipitaka/37P1/18/18.7/18.7.1/18.7.1.1
nextL: /tipitaka/37P1/18/18.7/18.7.1/18.7.1.1/Sahajata
---

# Adhipati

### Uppannattika

### Pañhāvāra

### Paccayānuloma

### Vibhaṅgavāra

### Adhipati

(5.)

2599. Uppanno dhammo uppannassa dhammassa adhipatipaccayena paccayo—  ārammaṇādhipati, sahajātādhipati. **Ārammaṇādhipati**—  uppannaṃ cakkhuṃ garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. Uppannaṃ sotaṃ…  ghānaṃ…  jivhaṃ…  kāyaṃ…  rūpe…  sadde…  gandhe…  rase…  phoṭṭhabbe…  vatthuṃ…  uppanne khandhe garuṃ katvā assādeti abhinandati, taṃ garuṃ katvā rāgo uppajjati…pe… . **Sahajātādhipati**—  uppannā adhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (1)

2600. Anuppanno dhammo uppannassa dhammassa adhipatipaccayena paccayo. **Ārammaṇādhipati**—  anuppanne rūpe…  sadde…  gandhe…  rase…  phoṭṭhabbe…  anuppanne khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)

2601. Uppādī dhammo uppannassa dhammassa adhipatipaccayena paccayo. **Ārammaṇādhipati**—  uppādiṃ cakkhuṃ…pe…  kāyaṃ…  rūpe…pe…  phoṭṭhabbe…  vatthuṃ…  uppādī khandhe garuṃ katvā assādeti abhinandati, taṃ garuṃ katvā rāgo uppajjati, diṭṭhi uppajjati. (1)


