
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [15 Hīnattika](../../../../15.md) / [15.1--7 Paṭiccādivāra](../../../15.1--7.md) / [15.1--7.1--4 Paccayānulomādi](../../15.1--7.1--4.md) / [15.1--7.1--4.1 Vibhaṅgavāra](../15.1--7.1--4.1.md)

# Hetu

* Hīnattika

* Paṭiccādivāra

* Paccayānulomādi

* Vibhaṅgavāra

* Hetu

(1.)

2254\. Hīnaṃ dhammaṃ paṭicca hīno dhammo uppajjati hetupaccayā—  hīnaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

2255\. Hīnaṃ dhammaṃ paṭicca majjhimo dhammo uppajjati hetupaccayā—  hīne khandhe paṭicca cittasamuṭṭhānaṃ rūpaṃ. (2)

2256\. Hīnaṃ dhammaṃ paṭicca hīno ca majjhimo ca dhammā uppajjanti hetupaccayā—  hīnaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)

(2.)

2257\. Majjhimaṃ dhammaṃ paṭicca majjhimo dhammo uppajjati hetupaccayā—  majjhimaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)

(3.)

2258\. Paṇītaṃ dhammaṃ paṭicca paṇīto dhammo uppajjati hetupaccayā…  tīṇi.

(4.)

2259\. Majjhimañca paṇītañca dhammaṃ paṭicca majjhimo dhammo uppajjati hetupaccayā—  paṇīte khandhe ca mahābhūte ca paṭicca cittasamuṭṭhānaṃ rūpaṃ. (1)

(5.)

2260\. Hīnañca majjhimañca dhammaṃ paṭicca majjhimo dhammo uppajjati hetupaccayā—  hīne khandhe ca mahābhūte ca paṭicca cittasamuṭṭhānaṃ rūpaṃ. (1)

---

2261\. (Hīnattikaṃ saṃkiliṭṭhattikasadisaṃ vitthāretabbaṃ paripuṇṇaṃ.)



---

2262\. Hīnattikaṃ niṭṭhitaṃ.



[Go to previous page (15.1--7.1--4.1 Vibhaṅgavāra)](../15.1--7.1--4.1.md) / [Go to parent page (15.1--7.1--4.1 Vibhaṅgavāra)](../15.1--7.1--4.1.md) / [Go to next page (16 Micchattaniyatattika)](../../../../16.md)


