---
title:  Magga
path: /tipitaka/37P1/7/7.7/7.7.1/7.7.1.1/Magga
ref: 262843
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 7 Vitakkattika
    link: /tipitaka/37P1/7
  - name: 7.7 Pañhāvāra
    link: /tipitaka/37P1/7/7.7
  - name: 7.7.1 Paccayānuloma
    link: /tipitaka/37P1/7/7.7/7.7.1
  - name: 7.7.1.1 Vibhaṅgavāra
    link: /tipitaka/37P1/7/7.7/7.7.1/7.7.1.1
prevL: /tipitaka/37P1/7/7.7/7.7.1/7.7.1.1/Jhana
upL: /tipitaka/37P1/7/7.7/7.7.1/7.7.1.1
nextL: /tipitaka/37P1/7/7.7/7.7.1/7.7.1.1/Sampayutta
---

# Magga

### Vitakkattika

### Pañhāvāra

### Paccayānuloma

### Vibhaṅgavāra

### Magga

(123.)

535. Savitakkasavicāro dhammo savitakkasavicārassa dhammassa maggapaccayena paccayo—  savitakkasavicārāni maggaṅgāni sampayuttakānaṃ khandhānaṃ maggapaccayena paccayo. Paṭisandhikkhaṇe…pe… .

536. (Savitakkasavicāramūlakā satta pañhā iminā kāraṇena vibhajitabbā.)

537. Avitakkavicāramatto dhammo avitakkavicāramattassa dhammassa maggapaccayena paccayo—  avitakkavicāramattāni maggaṅgāni sampayuttakānaṃ khandhānaṃ maggapaccayena paccayo. Paṭisandhikkhaṇe…pe… .

538. (Avitakkavicāramattamūlakā pañca pañhā iminā kāraṇena vibhajitabbā.)

539. Avitakkaavicāro dhammo avitakkaavicārassa dhammassa maggapaccayena paccayo—  avitakkaavicārāni maggaṅgāni sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. Paṭisandhikkhaṇe…pe… . (1)

540. Savitakkasavicāro ca avitakkavicāramatto ca dhammā savitakkasavicārassa dhammassa maggapaccayena paccayo—  savitakkasavicārāni maggaṅgāni vitakko ca sampayuttakānaṃ khandhānaṃ maggapaccayena paccayo. Paṭisandhikkhaṇe…pe… . (1)

541. Savitakkasavicāro ca avitakkavicāramatto ca dhammā avitakkaavicārassa dhammassa maggapaccayena paccayo—  savitakkasavicārāni maggaṅgāni vitakko ca cittasamuṭṭhānānaṃ rūpānaṃ maggapaccayena paccayo. Paṭisandhikkhaṇe…pe… . (2)

542. Savitakkasavicāro ca avitakkavicāramatto ca dhammā savitakkasavicārassa ca avitakkaavicārassa ca dhammassa maggapaccayena paccayo—  savitakkasavicārāni maggaṅgāni vitakko ca sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. Paṭisandhikkhaṇe…pe… . (3)


