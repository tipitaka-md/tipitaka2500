
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [7 Vitakkattika](../../../../7.md) / [7.7 Pañhāvāra](../../../7.7.md) / [7.7.1 Paccayānuloma](../../7.7.1.md) / [7.7.1.1 Vibhaṅgavāra](../7.7.1.1.md)

# Magga

* Vitakkattika

* Pañhāvāra

* Paccayānuloma

* Vibhaṅgavāra

* Magga

(123.)

535\. Savitakkasavicāro dhammo savitakkasavicārassa dhammassa maggapaccayena paccayo—  savitakkasavicārāni maggaṅgāni sampayuttakānaṃ khandhānaṃ maggapaccayena paccayo. Paṭisandhikkhaṇe…pe… .

536\. (Savitakkasavicāramūlakā satta pañhā iminā kāraṇena vibhajitabbā.)

537\. Avitakkavicāramatto dhammo avitakkavicāramattassa dhammassa maggapaccayena paccayo—  avitakkavicāramattāni maggaṅgāni sampayuttakānaṃ khandhānaṃ maggapaccayena paccayo. Paṭisandhikkhaṇe…pe… .

538\. (Avitakkavicāramattamūlakā pañca pañhā iminā kāraṇena vibhajitabbā.)

539\. Avitakkaavicāro dhammo avitakkaavicārassa dhammassa maggapaccayena paccayo—  avitakkaavicārāni maggaṅgāni sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. Paṭisandhikkhaṇe…pe… . (1)

540\. Savitakkasavicāro ca avitakkavicāramatto ca dhammā savitakkasavicārassa dhammassa maggapaccayena paccayo—  savitakkasavicārāni maggaṅgāni vitakko ca sampayuttakānaṃ khandhānaṃ maggapaccayena paccayo. Paṭisandhikkhaṇe…pe… . (1)

541\. Savitakkasavicāro ca avitakkavicāramatto ca dhammā avitakkaavicārassa dhammassa maggapaccayena paccayo—  savitakkasavicārāni maggaṅgāni vitakko ca cittasamuṭṭhānānaṃ rūpānaṃ maggapaccayena paccayo. Paṭisandhikkhaṇe…pe… . (2)

542\. Savitakkasavicāro ca avitakkavicāramatto ca dhammā savitakkasavicārassa ca avitakkaavicārassa ca dhammassa maggapaccayena paccayo—  savitakkasavicārāni maggaṅgāni vitakko ca sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. Paṭisandhikkhaṇe…pe… . (3)

[Go to previous page (Jhāna)](Jhana.md) / [Go to parent page (7.7.1.1 Vibhaṅgavāra)](../7.7.1.1.md) / [Go to next page (Sampayutta)](Sampayutta.md)


