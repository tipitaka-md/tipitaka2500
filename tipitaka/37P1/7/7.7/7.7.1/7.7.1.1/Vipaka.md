
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [7 Vitakkattika](../../../../7.md) / [7.7 Pañhāvāra](../../../7.7.md) / [7.7.1 Paccayānuloma](../../7.7.1.md) / [7.7.1.1 Vibhaṅgavāra](../7.7.1.1.md)

# Vipāka

* Vitakkattika

* Pañhāvāra

* Paccayānuloma

* Vibhaṅgavāra

* Vipāka

(116.)

494\. Savitakkasavicāro dhammo savitakkasavicārassa dhammassa vipākapaccayena paccayo—  vipāko savitakkasavicāro eko khandho tiṇṇannaṃ khandhānaṃ vipākapaccayena paccayo…  paṭisandhikkhaṇe savitakkasavicāro eko khandho tiṇṇannaṃ khandhānaṃ vipākapaccayena paccayo… .

495\. Savitakkasavicāro dhammo avitakkavicāramattassa dhammassa vipākapaccayena paccayo—  vipākā savitakkasavicārā khandhā vitakkassa vipākapaccayena paccayo. Paṭisandhikkhaṇe…pe… .

496\. (Savitakkasavicāramūlakā sattapi pañhā paripuṇṇā.)

497\. Avitakkavicāramatto dhammo avitakkavicāramattassa dhammassa vipākapaccayena paccayo—  vipāko avitakkavicāramatto eko khandho tiṇṇannaṃ khandhānaṃ vipākapaccayena paccayo…pe…  dve khandhā…pe…  paṭisandhikkhaṇe vipāko avitakkavicāramatto eko khandho…pe… .

498\. (Avitakkavicāramattamūlakā pañca pañhā kātabbā, vipākanti niyāmetabbā.)

(117.)

499\. Avitakkaavicāro dhammo avitakkaavicārassa dhammassa vipākapaccayena paccayo—  vipāko avitakkaavicāro eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo…pe…  dve khandhā…pe…  vipāko vicāro cittasamuṭṭhānānaṃ rūpānaṃ vipākapaccayena paccayo. Paṭisandhikkhaṇe…pe…  khandhā vatthussa vipākapaccayena paccayo. Vicāro vatthussa vipākapaccayena paccayo. (1)

500\. Avitakkaavicāro dhammo avitakkavicāramattassa dhammassa vipākapaccayena paccayo—  vipāko vicāro avitakkavicāramattānaṃ khandhānaṃ vipākapaccayena paccayo. Paṭisandhikkhaṇe vipāko vicāro avitakkavicāramattānaṃ khandhānaṃ vipākapaccayena paccayo. (2)

501\. Avitakkaavicāro dhammo avitakkavicāramattassa ca avitakkaavicārassa ca dhammassa vipākapaccayena paccayo—  vipāko vicāro avitakkavicāramattānaṃ khandhānaṃ cittasamuṭṭhānānañca rūpānaṃ vipākapaccayena paccayo. Paṭisandhikkhaṇe vipāko vicāro avitakkavicāramattānaṃ khandhānaṃ kaṭattā ca rūpānaṃ vipākapaccayena paccayo. (3)

(118.)

502\. Avitakkavicāramatto ca avitakkaavicāro ca dhammā avitakkavicāramattassa dhammassa vipākapaccayena paccayo—  vipāko avitakkavicāramatto eko khandho ca vicāro ca tiṇṇannaṃ khandhānaṃ vipākapaccayena paccayo…pe…  dve khandhā…pe…  paṭisandhikkhaṇe…pe… . (1)

503\. Avitakkavicāramatto ca avitakkaavicāro ca dhammā avitakkaavicārassa dhammassa vipākapaccayena paccayo—  vipākā avitakkavicāramattā khandhā ca vicāro ca cittasamuṭṭhānānaṃ rūpānaṃ vipākapaccayena paccayo. Paṭisandhikkhaṇe avitakkavicāramattā khandhā ca vicāro ca kaṭattārūpānaṃ vipākapaccayena paccayo. (2)

504\. Avitakkavicāramatto ca avitakkaavicāro ca dhammā avitakkavicāramattassa ca avitakkaavicārassa ca dhammassa vipākapaccayena paccayo—  vipāko avitakkavicāramatto eko khandho ca vicāro ca tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo…pe…  paṭisandhikkhaṇe vipāko avitakkavicāramatto eko khandho ca vicāro ca tiṇṇannaṃ khandhānaṃ kaṭattā ca rūpānaṃ vipākapaccayena paccayo. (3)

505\. Savitakkasavicāro ca avitakkavicāramatto ca dhammā savitakkasavicārassa dhammassa vipākapaccayena paccayo—  vipāko savitakkasavicāro eko khandho ca vitakko ca tiṇṇannaṃ khandhānaṃ vipākapaccayena paccayo…pe…  dve khandhā…pe…  paṭisandhikkhaṇe…pe… . (1)

506\. Savitakkasavicāro ca avitakkavicāramatto ca dhammā avitakkaavicārassa dhammassa vipākapaccayena paccayo—  vipākā savitakkasavicārā khandhā ca vitakko ca cittasamuṭṭhānānaṃ rūpānaṃ vipākapaccayena paccayo. Paṭisandhikkhaṇe…pe… . (2)

507\. Savitakkasavicāro ca avitakkavicāramatto ca dhammā savitakkasavicārassa ca avitakkaavicārassa ca dhammassa vipākapaccayena paccayo—  vipāko savitakkasavicāro eko khandho ca vitakko ca tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo. Paṭisandhikkhaṇe…pe… . (3)

[Go to previous page (Kamma)](Kamma.md) / [Go to parent page (7.7.1.1 Vibhaṅgavāra)](../7.7.1.1.md) / [Go to next page (Āhāra)](Ahara.md)


