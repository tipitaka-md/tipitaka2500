
[Home](/) / [37P1 Dhammānuloma (1), Tikapaṭṭhānapāḷi (1)](../../../../37P1.md) / [7 Vitakkattika](../../../7.md) / [7.3 Paccayavāra](../../7.3.md) / [7.3.1 Paccayānuloma](../7.3.1.md)

# Hetu

* Vitakkattika

* Paccayavāra

* Paccayānuloma

* Hetu

(47.)

201\. Savitakkasavicāraṃ dhammaṃ paccayā savitakkasavicāro dhammo uppajjati hetupaccayā—  savitakkasavicāraṃ ekaṃ khandhaṃ paccayā tayo khandhā…pe…  dve khandhā…  satta.

202\. Avitakkavicāramattaṃ dhammaṃ paccayā…  pañca. (Paṭiccavārasadisā.)

203\. Avitakkaavicāraṃ dhammaṃ paccayā avitakkaavicāro dhammo uppajjati hetupaccayā—  avitakkaavicāraṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā…pe…  vicāraṃ paccayā cittasamuṭṭhānaṃ rūpaṃ. Paṭisandhikkhaṇe…pe…  vatthuṃ paccayā avitakkaavicārā khandhā, vatthuṃ paccayā vicāro. (1)

204\. Avitakkaavicāraṃ dhammaṃ paccayā savitakkasavicāro dhammo uppajjati…pe…  vatthuṃ paccayā savitakkasavicārā khandhā. Paṭisandhikkhaṇe…pe… . (2)

205\. Avitakkaavicāraṃ dhammaṃ paccayā avitakkavicāramatto dhammo…pe…  vicāraṃ paccayā avitakkavicāramattā khandhā, vatthuṃ paccayā avitakkavicāramattā khandhā, vatthuṃ paccayā vitakko. Paṭisandhikkhaṇe…pe… . (3)

206\. Avitakkaavicāraṃ dhammaṃ paccayā savitakkasavicāro ca avitakkaavicāro ca dhammā uppajjanti…pe…  vatthuṃ paccayā savitakkasavicārā khandhā, mahābhūte paccayā cittasamuṭṭhānaṃ rūpaṃ. Paṭisandhikkhaṇe…pe… . (4)

207\. Avitakkaavicāraṃ dhammaṃ paccayā avitakkavicāramatto ca avitakkaavicāro ca dhammā…pe…  vicāraṃ paccayā avitakkavicāramattā khandhā cittasamuṭṭhānañca rūpaṃ, vatthuṃ paccayā avitakkavicāramattā khandhā, mahābhūte paccayā cittasamuṭṭhānaṃ rūpaṃ, vatthuṃ paccayā vitakko, mahābhūte paccayā cittasamuṭṭhānaṃ rūpaṃ, vatthuṃ paccayā avitakkavicāramattā khandhā ca vicāro ca. Paṭisandhikkhaṇe…pe… . (5)

208\. Avitakkaavicāraṃ dhammaṃ paccayā savitakkasavicāro ca avitakkavicāramatto ca dhammā…pe…  vatthuṃ paccayā savitakkasavicārā khandhā ca vitakko ca. Paṭisandhikkhaṇe…pe… . (6)

209\. Avitakkaavicāraṃ dhammaṃ paccayā savitakkasavicāro ca avitakkavicāramatto ca avitakkaavicāro ca dhammā…pe…  vatthuṃ paccayā savitakkasavicārā khandhā ca vitakko ca, mahābhūte paccayā cittasamuṭṭhānaṃ rūpaṃ. Paṭisandhikkhaṇe…pe… . (7)

(48.)

210\. Savitakkasavicārañca avitakkaavicārañca dhammaṃ paccayā savitakkasavicāro dhammo…pe…  savitakkasavicāraṃ ekaṃ khandhañca vatthuñca paccayā tayo khandhā…pe…  dve khandhe…pe…  paṭisandhikkhaṇe…pe…  savitakkasavicārañca avitakkaavicārañca dhammaṃ paccayā avitakkavicāramatto dhammo…pe… . (Paṭhamaudāharaṇe pavatte paṭisandhikkhaṇe satta pañhā kātabbā.)

211\. Avitakkavicāramattañca avitakkaavicārañca dhammaṃ paccayā savitakkasavicāro dhammo …pe…  vitakkañca vatthuñca paccayā savitakkasavicārā khandhā. Paṭisandhikkhaṇe…pe… . (1)

212\. Avitakkavicāramattañca avitakkaavicārañca dhammaṃ paccayā avitakkavicāramatto dhammo…pe…  avitakkavicāramattaṃ ekaṃ khandhañca vicārañca paccayā tayo khandhā…pe…  avitakkavicāramattaṃ ekaṃ khandhañca vatthuñca paccayā tayo khandhā…pe…  paṭisandhikkhaṇe avitakkavicāramattaṃ ekaṃ khandhañca vicārañca paccayā tayo khandhā…pe…  paṭisandhikkhaṇe avitakkavicāramattaṃ ekaṃ khandhañca vatthuñca paccayā tayo khandhā…pe… . (2)

213\. Avitakkavicāramattañca avitakkaavicārañca dhammaṃ paccayā avitakkaavicāro dhammo uppajjati…pe…  avitakkavicāramatte khandhe ca vicārañca paccayā cittasamuṭṭhānaṃ rūpaṃ, avitakkavicāramatte khandhe ca mahābhūte ca paccayā cittasamuṭṭhānaṃ rūpaṃ, vitakkañca mahābhūte ca paccayā cittasamuṭṭhānaṃ rūpaṃ, avitakkavicāramatte khandhe ca vatthuñca paccayā vicāro. (Evaṃ paṭisandhikkhaṇe cattāro.) (3)

214\. Avitakkavicāramattañca avitakkaavicārañca dhammaṃ paccayā savitakkasavicāro ca avitakkaavicāro ca dhammā uppajjanti…pe…  vitakkañca vatthuñca paccayā savitakkasavicārā khandhā, vitakkañca mahābhūte ca paccayā cittasamuṭṭhānaṃ rūpaṃ. Paṭisandhikkhaṇe…pe… . (4)

215\. Avitakkavicāramattañca avitakkaavicārañca dhammaṃ paccayā avitakkavicāramatto ca avitakkaavicāro ca dhammā uppajjanti…pe…  avitakkavicāramattaṃ ekaṃ khandhañca vicārañca paccayā tayo khandhā cittasamuṭṭhānañca rūpaṃ…pe…  avitakkavicāramattaṃ ekaṃ khandhañca vatthuñca paccayā tayo khandhā…pe…  avitakkavicāramatte khandhe ca mahābhūte ca paccayā cittasamuṭṭhānaṃ rūpaṃ, avitakkavicāramattaṃ ekaṃ khandhañca vatthuñca paccayā tayo khandhā vicāro ca…pe…  paṭisandhikkhaṇe tayo khandhā…pe… . (5)

216\. (Avasesesu dvīsu ghaṭanesu pavatti paṭisandhi vitthāretabbā.)

---

217\. Hetupaccayo.



218\. (Hetupaccayaṃ anumajjantena paccayavāro vitthāretabbo. Yathā paṭiccagaṇanā evaṃ gaṇetabbā. Adhipatiyā sattatiṃsa, purejāte ca āsevane ca ekavīsa, ayaṃ ettha viseso.)

[Go to previous page (7.3.1 Paccayānuloma)](../7.3.1.md) / [Go to parent page (7.3.1 Paccayānuloma)](../7.3.1.md) / [Go to next page (7.3.2 Paccayapaccanīya)](../7.3.2.md)


