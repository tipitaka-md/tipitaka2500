
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [7 Vitakkattika](/tipitaka/37P1/7.md) / [7.1 Paṭiccavāra](/tipitaka/37P1/7/7.1.md) / [7.1.2 Paccayapaccanīya](/tipitaka/37P1/7/7.1/7.1.2.md) / [7.1.2.1 Vibhaṅgavāra](/tipitaka/37P1/7/7.1/7.1.2/7.1.2.1.md)

# Napurejāta

### Vitakkattika

### Paṭiccavāra

### Paccayapaccanīya

### Vibhaṅgavāra

### Napurejāta

(35.)

155. Savitakkasavicāraṃ dhammaṃ paṭicca savitakkasavicāro dhammo uppajjati napurejātapaccayā…  satta.

156. Avitakkavicāramattaṃ dhammaṃ paṭicca avitakkavicāramatto dhammo uppajjati napurejātapaccayā—  arūpe avitakkavicāramattaṃ ekaṃ khandhaṃ paṭicca…pe…  paṭisandhikkhaṇe…pe… . (1)

157. Avitakkavicāramattaṃ dhammaṃ paṭicca savitakkasavicāro dhammo uppajjati napurejātapaccayā—  arūpe vitakkaṃ paṭicca savitakkasavicārā khandhā. Paṭisandhikkhaṇe…pe… . (2)

158. Avitakkavicāramattaṃ dhammaṃ paṭicca avitakkaavicāro dhammo uppajjati napurejātapaccayā—  arūpe avitakkavicāramatte khandhe paṭicca vicāro, avitakkavicāramatte khandhe paṭicca cittasamuṭṭhānaṃ rūpaṃ, vitakkaṃ paṭicca cittasamuṭṭhānaṃ rūpaṃ. Paṭisandhikkhaṇe…pe… . (3)

159. Avitakkavicāramattaṃ dhammaṃ paṭicca savitakkasavicāro ca avitakkaavicāro ca dhammā uppajjanti napurejātapaccayā—  paṭisandhikkhaṇe vitakkaṃ paṭicca savitakkasavicārā khandhā kaṭattā ca rūpaṃ. (4)

160. Avitakkavicāramattaṃ dhammaṃ paṭicca avitakkavicāramatto ca avitakkaavicāro ca dhammā uppajjanti napurejātapaccayā…pe…  arūpe avitakkavicāramattaṃ ekaṃ khandhaṃ paṭicca tayo khandhā vicāro ca…pe…  paṭisandhikkhaṇe…pe… . (5)

(36.)

161. Avitakkaavicāraṃ dhammaṃ paṭicca avitakkaavicāro dhammo uppajjati napurejātapaccayā—  arūpe avitakkaavicāraṃ ekaṃ khandhaṃ paṭicca tayo khandhā…pe…  avitakkaavicāre khandhe paṭicca cittasamuṭṭhānaṃ rūpaṃ, vicāraṃ paṭicca cittasamuṭṭhānaṃ rūpaṃ. Paṭisandhikkhaṇe…pe… . (1)

162. Avitakkaavicāraṃ dhammaṃ paṭicca savitakkasavicāro dhammo uppajjati napurejātapaccayā—  paṭisandhikkhaṇe vatthuṃ paṭicca savitakkasavicārā khandhā. (2)

163. Avitakkaavicāraṃ dhammaṃ paṭicca avitakkavicāramatto dhammo uppajjati napurejātapaccayā—  arūpe vicāraṃ paṭicca avitakkavicāramattā khandhā. Paṭisandhikkhaṇe…  (Saṃkhittaṃ.) (7)

164. Savitakkasavicārañca avitakkaavicārañca dhammaṃ paṭicca…  satta.

(37.)

165. Avitakkavicāramattañca avitakkaavicārañca dhammaṃ paṭicca avitakkavicāramatto dhammo uppajjati napurejātapaccayā—  arūpe avitakkavicāramattaṃ ekaṃ khandhañca vicārañca paṭicca tayo khandhā…pe…  paṭisandhikkhaṇe…  (Saṃkhittaṃ.) (7)

166. Avitakkavicāramattañca avitakkaavicārañca dhammaṃ paṭicca avitakkavicāramatto ca avitakkaavicāro ca dhammā uppajjanti…pe…  paṭisandhikkhaṇe…  (Saṃkhittaṃ.)

167. (Napurejātamūlake yathā suddhikaṃ arūpaṃ, tathā arūpā kātabbā.)

[Go to previous page (Naanantarādi)](/tipitaka/37P1/7/7.1/7.1.2/7.1.2.1/Naanantaradi.md) / [Go to parent page (7.1.2.1 Vibhaṅgavāra)](/tipitaka/37P1/7/7.1/7.1.2/7.1.2.1.md) / [Go to next page (Napacchājātādi)](/tipitaka/37P1/7/7.1/7.1.2/7.1.2.1/Napacchajatadi.md)


