
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [7 Vitakkattika](../../../../7.md) / [7.1 Paṭiccavāra](../../../7.1.md) / [7.1.2 Paccayapaccanīya](../../7.1.2.md) / [7.1.2.1 Vibhaṅgavāra](../7.1.2.1.md)

# Navippayutta

* Vitakkattika

* Paṭiccavāra

* Paccayapaccanīya

* Vibhaṅgavāra

* Navippayutta

(41.)

180\. Navippayuttapaccayā…  arūpe savitakkasavicāraṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

181\. Savitakkasavicāraṃ dhammaṃ paṭicca avitakkavicāramatto dhammo uppajjati navippayuttapaccayā—  arūpe savitakkasavicāre khandhe paṭicca vitakko. (2)

182\. Savitakkasavicāraṃ dhammaṃ paṭicca savitakkasavicāro ca avitakkavicāramatto ca dhammā uppajjanti navippayuttapaccayā—  arūpe savitakkasavicāraṃ ekaṃ khandhaṃ paṭicca tayo khandhā vitakko ca…pe…  dve khandhe paṭicca dve khandhā vitakko ca. (3)

(42.)

183\. Avitakkavicāramattaṃ dhammaṃ paṭicca avitakkavicāramatto dhammo uppajjati navippayuttapaccayā—  arūpe avitakkavicāramattaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

184\. Avitakkavicāramattaṃ dhammaṃ paṭicca savitakkasavicāro dhammo uppajjati navippayuttapaccayā—  arūpe vitakkaṃ paṭicca savitakkasavicārā khandhā. (2)

185\. Avitakkavicāramattaṃ dhammaṃ paṭicca avitakkaavicāro dhammo uppajjati navippayuttapaccayā—  arūpe avitakkavicāramatte khandhe paṭicca vicāro. (3)

186\. Avitakkavicāramattaṃ dhammaṃ paṭicca avitakkavicāramatto ca avitakkaavicāro ca dhammā uppajjanti navippayuttapaccayā—  arūpe avitakkavicāramattaṃ ekaṃ khandhaṃ paṭicca tayo khandhā vicāro ca…pe…  dve khandhe paṭicca dve khandhā vicāro ca. (4)

187\. Avitakkaavicāraṃ dhammaṃ paṭicca avitakkaavicāro dhammo uppajjati navippayuttapaccayā—  arūpe avitakkaavicāraṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paṭicca…pe… . (1)

188\. Avitakkaavicāraṃ dhammaṃ paṭicca avitakkavicāramatto dhammo uppajjati navippayuttapaccayā—  arūpe vicāraṃ paṭicca avitakkavicāramattā khandhā. (2)

189\. Avitakkavicāramattañca avitakkaavicārañca dhammaṃ paṭicca avitakkavicāramatto dhammo uppajjati navippayuttapaccayā—  arūpe avitakkavicāramattaṃ ekaṃ khandhañca vicārañca paṭicca tayo khandhā…pe…  dve khandhe ca vicārañca paṭicca dve khandhā. (1)

190\. Savitakkasavicārañca avitakkavicāramattañca dhammaṃ paṭicca savitakkasavicāro dhammo uppajjati navippayuttapaccayā—  arūpe savitakkasavicāraṃ ekaṃ khandhañca vitakkañca paṭicca tayo khandhā…pe…  dve khandhe ca vitakkañca paṭicca dve khandhā. (1)

[Go to previous page (Navipākādi)](Navipakadi.md) / [Go to parent page (7.1.2.1 Vibhaṅgavāra)](../7.1.2.1.md) / [Go to next page (Nonatthi-novigata)](Nonatthi-novigata.md)


