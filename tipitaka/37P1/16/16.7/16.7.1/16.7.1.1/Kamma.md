---
title:  Kamma
path: /tipitaka/37P1/16/16.7/16.7.1/16.7.1.1/Kamma
ref: 263197
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 16 Micchattaniyatattika
    link: /tipitaka/37P1/16
  - name: 16.7 Pañhāvāra
    link: /tipitaka/37P1/16/16.7
  - name: 16.7.1 Paccayānuloma
    link: /tipitaka/37P1/16/16.7/16.7.1
  - name: 16.7.1.1 Vibhaṅgavāra
    link: /tipitaka/37P1/16/16.7/16.7.1/16.7.1.1
prevL: /tipitaka/37P1/16/16.7/16.7.1/16.7.1.1/Asevana
upL: /tipitaka/37P1/16/16.7/16.7.1/16.7.1.1
nextL: /tipitaka/37P1/16/16.7/16.7.1/16.7.1.1/Vipaka
---

# Kamma

### Micchattaniyatattika

### Pañhāvāra

### Paccayānuloma

### Vibhaṅgavāra

### Kamma

(51.)

2384. Micchattaniyato dhammo micchattaniyatassa dhammassa kammapaccayena paccayo—  micchattaniyatā cetanā sampayuttakānaṃ khandhānaṃ kammapaccayena paccayo. (1)

2385. Micchattaniyato dhammo aniyatassa dhammassa kammapaccayena paccayo—  sahajātā, nānākkhaṇikā. **Sahajātā**—  micchattaniyatā cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  micchattaniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)

2386. Micchattaniyato dhammo micchattaniyatassa ca aniyatassa ca dhammassa kammapaccayena paccayo—  micchattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

(52.)

2387. Sammattaniyato dhammo sammattaniyatassa dhammassa kammapaccayena paccayo—  sammattaniyatā cetanā sampayuttakānaṃ khandhānaṃ kammapaccayena paccayo. (1)

2388. Sammattaniyato dhammo aniyatassa dhammassa kammapaccayena paccayo—  sahajātā, nānākkhaṇikā. **Sahajātā**—  sammattaniyatā cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  sammattaniyatā cetanā vipākānaṃ khandhānaṃ kammapaccayena paccayo. (2)

2389. Sammattaniyato dhammo sammattaniyatassa ca aniyatassa ca dhammassa kammapaccayena paccayo—  sammattaniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

2390. Aniyato dhammo aniyatassa dhammassa kammapaccayena paccayo—  sahajātā, nānākkhaṇikā. **Sahajātā**—  aniyatā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe…pe… . **Nānākkhaṇikā**—  aniyatā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (1)


