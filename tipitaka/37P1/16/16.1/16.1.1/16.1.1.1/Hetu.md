---
title:  Hetu
path: /tipitaka/37P1/16/16.1/16.1.1/16.1.1.1/Hetu
ref: 263164
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 16 Micchattaniyatattika
    link: /tipitaka/37P1/16
  - name: 16.1 Paṭiccavāra
    link: /tipitaka/37P1/16/16.1
  - name: 16.1.1 Paccayānuloma
    link: /tipitaka/37P1/16/16.1/16.1.1
  - name: 16.1.1.1 Vibhaṅgavāra
    link: /tipitaka/37P1/16/16.1/16.1.1/16.1.1.1
prevL: /tipitaka/37P1/16/16.1/16.1.1/16.1.1.1
upL: /tipitaka/37P1/16/16.1/16.1.1/16.1.1.1
nextL: /tipitaka/37P1/16/16.1/16.1.1/16.1.1.1/Arammana
---

# Hetu

### Micchattaniyatattika

### Paṭiccavāra

### Paccayānuloma

### Vibhaṅgavāra

### Hetu

(1.)

2263. Micchattaniyataṃ dhammaṃ paṭicca micchattaniyato dhammo uppajjati hetupaccayā—  micchattaniyataṃ ekaṃ khandhaṃ paṭicca tayo khandhā…pe…  dve khandhā. (1)

2264. Micchattaniyataṃ dhammaṃ paṭicca aniyato dhammo uppajjati hetupaccayā—  micchattaniyate khandhe paṭicca cittasamuṭṭhānaṃ rūpaṃ. (2)

2265. Micchattaniyataṃ dhammaṃ paṭicca micchattaniyato ca aniyato ca dhammā uppajjanti hetupaccayā—  micchattaniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3)

(2.)

2266. Sammattaniyataṃ dhammaṃ paṭicca sammattaniyato dhammo uppajjati hetupaccayā…  tīṇi.

(3.)

2267. Aniyataṃ dhammaṃ paṭicca aniyato dhammo uppajjati hetupaccayā—  aniyataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe aniyataṃ ekaṃ khandhaṃ paṭicca tayo khandhā kaṭattā ca rūpaṃ, dve khandhe…pe…  khandhe paṭicca vatthu, vatthuṃ paṭicca khandhā; ekaṃ mahābhūtaṃ paṭicca tayo mahābhūtā…pe…  dve mahābhūtā. Mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1)

(4.)

2268. Micchattaniyatañca aniyatañca dhammaṃ paṭicca aniyato dhammo uppajjati hetupaccayā—  micchattaniyate khandhe ca mahābhūte ca paṭicca cittasamuṭṭhānaṃ rūpaṃ. (1)

2269. Sammattaniyatañca aniyatañca dhammaṃ paṭicca aniyato dhammo uppajjati hetupaccayā—  sammattaniyate khandhe ca mahābhūte ca paṭicca cittasamuṭṭhānaṃ rūpaṃ. (1)


