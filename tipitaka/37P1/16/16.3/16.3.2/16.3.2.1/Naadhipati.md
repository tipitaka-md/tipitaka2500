---
title:  Naadhipati
path: /tipitaka/37P1/16/16.3/16.3.2/16.3.2.1/Naadhipati
ref: 263177
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 16 Micchattaniyatattika
    link: /tipitaka/37P1/16
  - name: 16.3 Paccayavāra
    link: /tipitaka/37P1/16/16.3
  - name: 16.3.2 Paccayapaccanīya
    link: /tipitaka/37P1/16/16.3/16.3.2
  - name: 16.3.2.1 Vibhaṅgavāra
    link: /tipitaka/37P1/16/16.3/16.3.2/16.3.2.1
prevL: /tipitaka/37P1/16/16.3/16.3.2/16.3.2.1/Naarammana
upL: /tipitaka/37P1/16/16.3/16.3.2/16.3.2.1
nextL: /tipitaka/37P1/16/16.3/16.3.2/16.3.2.1/Naanantaradi
---

# Naadhipati

### Micchattaniyatattika

### Paccayavāra

### Paccayapaccanīya

### Vibhaṅgavāra

### Naadhipati

(21.)

2304. Micchattaniyataṃ dhammaṃ paccayā micchattaniyato dhammo uppajjati naadhipatipaccayā—  micchattaniyate khandhe paccayā micchattaniyatādhipati. (1)

2305. Sammattaniyataṃ dhammaṃ paccayā sammattaniyato dhammo uppajjati naadhipatipaccayā—  sammattaniyate khandhe paccayā sammattaniyatādhipati. (1)

2306. Aniyataṃ dhammaṃ paccayā aniyato dhammo uppajjati naadhipatipaccayā—  aniyataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  asaññasattānaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. Vatthuṃ paccayā aniyatā khandhā. (1)

2307. Aniyataṃ dhammaṃ paccayā micchattaniyato dhammo uppajjati naadhipatipaccayā—  vatthuṃ paccayā micchattaniyatādhipati. (2)

2308. Aniyataṃ dhammaṃ paccayā sammattaniyato dhammo uppajjati naadhipatipaccayā—  vatthuṃ paccayā sammattaniyatādhipati. (3)

2309. Micchattaniyatañca aniyatañca dhammaṃ paccayā micchattaniyato dhammo uppajjati naadhipatipaccayā—  micchattaniyate khandhe ca vatthuñca paccayā micchattaniyatādhipati. (1)

2310. Sammattaniyatañca aniyatañca dhammaṃ paccayā sammattaniyato dhammo uppajjati naadhipatipaccayā—  sammattaniyate khandhe ca vatthuñca paccayā sammattaniyatādhipati. (1)


