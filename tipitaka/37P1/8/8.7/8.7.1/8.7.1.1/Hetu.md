
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [8 Pītittika](/tipitaka/37P1/8.md) / [8.7 Pañhāvāra](/tipitaka/37P1/8/8.7.md) / [8.7.1 Paccayānuloma](/tipitaka/37P1/8/8.7/8.7.1.md) / [8.7.1.1 Vibhaṅgavāra](/tipitaka/37P1/8/8.7/8.7.1/8.7.1.1.md)

# Hetu

### Pītittika

### Pañhāvāra

### Paccayānuloma

### Vibhaṅgavāra

### Hetu

(17.)

678. Pītisahagato dhammo pītisahagatassa dhammassa hetupaccayena paccayo—  pītisahagatā hetū sampayuttakānaṃ khandhānaṃ hetupaccayena paccayo. Paṭisandhikkhaṇe pītisahagatā hetū sampayuttakānaṃ khandhānaṃ hetupaccayena paccayo. (1)

679. Pītisahagato dhammo sukhasahagatassa dhammassa hetupaccayena paccayo—  pītisahagatā hetū sampayuttakānaṃ sukhasahagatānaṃ khandhānaṃ hetupaccayena paccayo. Paṭisandhikkhaṇe…pe… . (2)

680. Pītisahagato dhammo pītisahagatassa ca sukhasahagatassa ca dhammassa hetupaccayena paccayo—  pītisahagatā hetū sampayuttakānaṃ pītisahagatānañca sukhasahagatānañca khandhānaṃ hetupaccayena paccayo. Paṭisandhikkhaṇe…pe… . (3)

(18.)

681. Sukhasahagato dhammo sukhasahagatassa dhammassa…pe…  pītisahagatassa dhammassa…pe…  pītisahagatassa ca sukhasahagatassa ca dhammassa…pe… . (Sukhamūle tīṇi.)

682. Upekkhāsahagato dhammo upekkhāsahagatassa dhammassa hetupaccayena paccayo—  upekkhāsahagatā hetū sampayuttakānaṃ khandhānaṃ hetupaccayena paccayo. Paṭisandhikkhaṇe…pe… . (1)

683. Pītisahagato ca sukhasahagato ca dhammā pītisahagatassa dhammassa…pe…  sukhasahagatassa dhammassa…pe…  pītisahagatassa ca sukhasahagatassa ca dhammassa hetupaccayena paccayo—  pītisahagatā ca sukhasahagatā ca hetū sampayuttakānaṃ pītisahagatānañca sukhasahagatānañca khandhānaṃ hetupaccayena paccayo. Paṭisandhikkhaṇe…pe… . (3)

[Go to previous page (8.7.1.1 Vibhaṅgavāra)](/tipitaka/37P1/8/8.7/8.7.1/8.7.1.1.md) / [Go to parent page (8.7.1.1 Vibhaṅgavāra)](/tipitaka/37P1/8/8.7/8.7.1/8.7.1.1.md) / [Go to next page (Ārammaṇa)](/tipitaka/37P1/8/8.7/8.7.1/8.7.1.1/Arammana.md)


