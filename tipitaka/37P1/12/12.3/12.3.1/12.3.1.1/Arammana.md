---
title:  Ārammaṇa
path: /tipitaka/37P1/12/12.3/12.3.1/12.3.1.1/Arammana
ref: 263056
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 12 Sekkhattika
    link: /tipitaka/37P1/12
  - name: 12.3 Paccayavāra
    link: /tipitaka/37P1/12/12.3
  - name: 12.3.1 Paccayānuloma
    link: /tipitaka/37P1/12/12.3/12.3.1
  - name: 12.3.1.1 Vibhaṅgavāra
    link: /tipitaka/37P1/12/12.3/12.3.1/12.3.1.1
prevL: /tipitaka/37P1/12/12.3/12.3.1/12.3.1.1/Hetu
upL: /tipitaka/37P1/12/12.3/12.3.1/12.3.1.1
nextL: /tipitaka/37P1/12/12.3/12.3.1/12.3.1.1/Adhipatyadi
---

# Ārammaṇa

### Sekkhattika

### Paccayavāra

### Paccayānuloma

### Vibhaṅgavāra

### Ārammaṇa

(21.)

1715. Sekkhaṃ dhammaṃ paccayā sekkho dhammo uppajjati ārammaṇapaccayā…  ekaṃ.

1716. Asekkhaṃ dhammaṃ paccayā asekkho dhammo…  ekaṃ.

1717. Nevasekkhanāsekkhaṃ dhammaṃ paccayā nevasekkhanāsekkho dhammo uppajjati ārammaṇapaccayā…  ekaṃ, vatthuṃ paccayā nevasekkhanāsekkhā khandhā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā nevasekkhanāsekkhā khandhā. (1)

1718. Nevasekkhanāsekkhaṃ dhammaṃ paccayā sekkho dhammo uppajjati ārammaṇapaccayā—  vatthuṃ paccayā sekkhā khandhā. (2)

1719. Nevasekkhanāsekkhaṃ dhammaṃ paccayā asekkho dhammo uppajjati ārammaṇapaccayā—  vatthuṃ paccayā asekkhā khandhā. (3)

1720. Sekkhañca nevasekkhanāsekkhañca dhammaṃ paccayā sekkho dhammo uppajjati ārammaṇapaccayā—  sekkhaṃ ekaṃ khandhañca vatthuñca paccayā tayo khandhā…pe…  dve khandhā. (1)

1721. Asekkhañca nevasekkhanāsekkhañca dhammaṃ paccayā asekkho dhammo uppajjati ārammaṇapaccayā—  asekkhaṃ ekaṃ khandhañca vatthuñca paccayā tayo khandhā…pe…  dve khandhā. (1)


