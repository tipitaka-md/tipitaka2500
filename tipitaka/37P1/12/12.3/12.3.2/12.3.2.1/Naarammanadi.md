
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [12 Sekkhattika](../../../../12.md) / [12.3 Paccayavāra](../../../12.3.md) / [12.3.2 Paccayapaccanīya](../../12.3.2.md) / [12.3.2.1 Vibhaṅgavāra](../12.3.2.1.md)

# Naārammaṇādi

* Sekkhattika

* Paccayavāra

* Paccayapaccanīya

* Vibhaṅgavāra

* Naārammaṇādi

(26.)

1730\. Sekkhaṃ dhammaṃ paccayā nevasekkhanāsekkho dhammo uppajjati naārammaṇapaccayā…pe… . (1)

1731\. Sekkhaṃ dhammaṃ paccayā sekkho dhammo uppajjati naadhipatipaccayā—  sekkhe khandhe paccayā sekkho adhipati. (1)

1732\. Asekkhaṃ dhammaṃ paccayā asekkho dhammo uppajjati naadhipatipaccayā—  asekkhe khandhe paccayā asekkho adhipati. (1)

1733\. Nevasekkhanāsekkhaṃ dhammaṃ paccayā nevasekkhanāsekkho dhammo uppajjati naadhipatipaccayā (paripuṇṇaṃ) asaññasattānaṃ…pe…  cakkhāyatanaṃ…pe…  vatthuṃ paccayā nevasekkhanāsekkhā khandhā. (1)

1734\. Nevasekkhanāsekkhaṃ dhammaṃ paccayā sekkho dhammo uppajjati naadhipatipaccayā—  vatthuṃ paccayā sekkho adhipati. (2)

1735\. Nevasekkhanāsekkhaṃ dhammaṃ paccayā asekkho dhammo uppajjati naadhipatipaccayā—  vatthuṃ paccayā asekkho adhipati. (3)

1736\. Sekkhañca nevasekkhanāsekkhañca dhammaṃ paccayā sekkho dhammo uppajjati naadhipatipaccayā—  sekkhe khandhe ca vatthuñca paccayā sekkho adhipati. (1)

1737\. Asekkhañca nevasekkhanāsekkhañca dhammaṃ paccayā asekkho dhammo uppajjati naadhipatipaccayā—  asekkhe khandhe ca vatthuñca paccayā asekkho adhipati. (1)

[Go to previous page (Nahetu)](Nahetu.md) / [Go to parent page (12.3.2.1 Vibhaṅgavāra)](../12.3.2.1.md) / [Go to next page (Naanantarādi)](Naanantaradi.md)


