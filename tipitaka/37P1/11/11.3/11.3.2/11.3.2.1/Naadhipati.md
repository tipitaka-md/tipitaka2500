
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [11 Ācayagāmittika](../../../../11.md) / [11.3 Paccayavāra](../../../11.3.md) / [11.3.2 Paccayapaccanīya](../../11.3.2.md) / [11.3.2.1 Vibhaṅgavāra](../11.3.2.1.md)

# Naadhipati

* Ācayagāmittika

* Paccayavāra

* Paccayapaccanīya

* Vibhaṅgavāra

* Naadhipati

(28.)

1507\. Ācayagāmiṃ dhammaṃ paccayā ācayagāmī dhammo uppajjati naadhipatipaccayā…  tīṇi.

1508\. Apacayagāmiṃ dhammaṃ paccayā apacayagāmī dhammo uppajjati naadhipatipaccayā—  apacayagāmī khandhe paccayā apacayagāmī adhipati. (1)

1509\. Nevācayagāmināpacayagāmiṃ dhammaṃ paccayā nevācayagāmināpacayagāmī dhammo uppajjati naadhipatipaccayā…pe…  asaññasattānaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. Vatthuṃ paccayā nevācayagāmināpacayagāmī khandhā. (1)

1510\. Nevācayagāmināpacayagāmiṃ dhammaṃ paccayā ācayagāmī dhammo uppajjati naadhipatipaccayā—  vatthuṃ paccayā ācayagāmī khandhā. (2)

1511\. Nevācayagāmināpacayagāmiṃ dhammaṃ paccayā apacayagāmī dhammo uppajjati naadhipatipaccayā—  vatthuṃ paccayā apacayagāmī adhipati. (3)

1512\. Nevācayagāmināpacayagāmiṃ dhammaṃ paccayā ācayagāmī ca nevācayagāmināpacayagāmī ca dhammā uppajjanti naadhipatipaccayā—  vatthuṃ paccayā ācayagāmī khandhā, mahābhūte paccayā cittasamuṭṭhānaṃ rūpaṃ. (4)

(29.)

1513\. Ācayagāmiñca nevācayagāmināpacayagāmiñca dhammaṃ paccayā ācayagāmī dhammo uppajjati naadhipatipaccayā—  ācayagāmiṃ ekaṃ khandhañca vatthuñca paccayā tayo khandhā…pe…  dve khandhe…pe… . (1)

1514\. Ācayagāmiñca nevācayagāmināpacayagāmiñca dhammaṃ paccayā nevācayagāmināpacayagāmī dhammo uppajjati naadhipatipaccayā—  ācayagāmī khandhe ca mahābhūte ca paccayā cittasamuṭṭhānaṃ rūpaṃ. (2)

1515\. Ācayagāmiñca nevācayagāmināpacayagāmiñca dhammaṃ paccayā ācayagāmī ca nevācayagāmināpacayagāmī ca dhammā uppajjanti naadhipatipaccayā—  ācayagāmiṃ ekaṃ khandhañca vatthuñca paccayā tayo khandhā…pe…  dve khandhe…pe…  ācayagāmī khandhe ca mahābhūte ca paccayā cittasamuṭṭhānaṃ rūpaṃ. (3)

1516\. Apacayagāmiñca nevācayagāmināpacayagāmiñca dhammaṃ paccayā apacayagāmī dhammo uppajjati naadhipatipaccayā—  apacayagāmī khandhe ca vatthuñca paccayā apacayagāmī adhipati. (1)

[Go to previous page (Naārammaṇa)](Naarammana.md) / [Go to parent page (11.3.2.1 Vibhaṅgavāra)](../11.3.2.1.md) / [Go to next page (Naanantarādi)](Naanantaradi.md)


