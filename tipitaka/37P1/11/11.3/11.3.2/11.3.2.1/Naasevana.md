---
title:  Naāsevana
path: /tipitaka/37P1/11/11.3/11.3.2/11.3.2.1/Naasevana
ref: 263017
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 11 Ācayagāmittika
    link: /tipitaka/37P1/11
  - name: 11.3 Paccayavāra
    link: /tipitaka/37P1/11/11.3
  - name: 11.3.2 Paccayapaccanīya
    link: /tipitaka/37P1/11/11.3/11.3.2
  - name: 11.3.2.1 Vibhaṅgavāra
    link: /tipitaka/37P1/11/11.3/11.3.2/11.3.2.1
prevL: /tipitaka/37P1/11/11.3/11.3.2/11.3.2.1/Naanantaradi
upL: /tipitaka/37P1/11/11.3/11.3.2/11.3.2.1
nextL: /tipitaka/37P1/11/11.3/11.3.2/11.3.2.1/Nakamma
---

# Naāsevana

### Ācayagāmittika

### Paccayavāra

### Paccayapaccanīya

### Vibhaṅgavāra

### Naāsevana

(31.)

1518. Ācayagāmiṃ dhammaṃ paccayā ācayagāmī dhammo uppajjati naāsevanapaccayā…  tīṇi.

1519. Apacayagāmiṃ dhammaṃ paccayā nevācayagāmināpacayagāmī dhammo uppajjati naāsevanapaccayā—  apacayagāmī khandhe paccayā cittasamuṭṭhānaṃ rūpaṃ. (1)

1520. Nevācayagāmināpacayagāmiṃ dhammaṃ paccayā nevācayagāmināpacayagāmī dhammo uppajjati naāsevanapaccayā—  asaññasattānaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ. Vatthuṃ paccayā nevācayagāmināpacayagāmī khandhā. (1)

1521. Nevācayagāmināpacayagāmiṃ dhammaṃ paccayā ācayagāmī dhammo uppajjati naāsevanapaccayā—  vatthuṃ paccayā ācayagāmī khandhā. (2)

1522. Nevācayagāmināpacayagāmiṃ dhammaṃ paccayā ācayagāmī ca nevācayagāmināpacayagāmī ca dhammā uppajjanti naāsevanapaccayā—  vatthuṃ paccayā ācayagāmī khandhā, mahābhūte paccayā cittasamuṭṭhānaṃ rūpaṃ. (3)

1523. Ācayagāmiñca nevācayagāmināpacayagāmiñca dhammaṃ paccayā ācayagāmī dhammo uppajjati naāsevanapaccayā—  ācayagāmiṃ ekaṃ khandhañca vatthuñca paccayā tayo khandhā…pe…  dve khandhe…pe… . (1)

1524. Ācayagāmiñca nevācayagāmināpacayagāmiñca dhammaṃ paccayā nevācayagāmināpacayagāmī dhammo uppajjati naāsevanapaccayā—  ācayagāmī khandhe ca mahābhūte ca paccayā cittasamuṭṭhānaṃ rūpaṃ. (2)

1525. Ācayagāmiñca nevācayagāmināpacayagāmiñca dhammaṃ paccayā ācayagāmī ca nevācayagāmināpacayagāmī ca dhammā uppajjanti naāsevanapaccayā—  ācayagāmiṃ ekaṃ khandhañca vatthuñca paccayā tayo khandhā…pe…  dve khandhe…pe…  ācayagāmī khandhe ca mahābhūte ca paccayā cittasamuṭṭhānaṃ rūpaṃ. (3)

1526. Apacayagāmiñca nevācayagāmināpacayagāmiñca dhammaṃ paccayā nevācayagāmināpacayagāmī dhammo uppajjati naāsevanapaccayā—  apacayagāmī khandhe ca mahābhūte ca paccayā cittasamuṭṭhānaṃ rūpaṃ. (1)


