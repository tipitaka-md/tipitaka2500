---
title:  Hetu
path: /tipitaka/37P1/11/11.7/11.7.1/11.7.1.1/Hetu
ref: 263027
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 11 Ācayagāmittika
    link: /tipitaka/37P1/11
  - name: 11.7 Pañhāvāra
    link: /tipitaka/37P1/11/11.7
  - name: 11.7.1 Paccayānuloma
    link: /tipitaka/37P1/11/11.7/11.7.1
  - name: 11.7.1.1 Vibhaṅgavāra
    link: /tipitaka/37P1/11/11.7/11.7.1/11.7.1.1
prevL: /tipitaka/37P1/11/11.7/11.7.1/11.7.1.1
upL: /tipitaka/37P1/11/11.7/11.7.1/11.7.1.1
nextL: /tipitaka/37P1/11/11.7/11.7.1/11.7.1.1/Arammana
---

# Hetu

### Ācayagāmittika

### Pañhāvāra

### Paccayānuloma

### Vibhaṅgavāra

### Hetu

(45.)

1560. Ācayagāmī dhammo ācayagāmissa dhammassa hetupaccayena paccayo—  ācayagāmī hetū sampayuttakānaṃ khandhānaṃ hetupaccayena paccayo. (1)

1561. Ācayagāmī dhammo nevācayagāmināpacayagāmissa dhammassa hetupaccayena paccayo—  ācayagāmī hetū cittasamuṭṭhānānaṃ rūpānaṃ hetupaccayena paccayo. (2)

1562. Ācayagāmī dhammo ācayagāmissa ca nevācayagāmināpacayagāmissa ca dhammassa hetupaccayena paccayo—  ācayagāmī hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)

1563. Apacayagāmī dhammo apacayagāmissa dhammassa hetupaccayena paccayo…  tīṇi.

1564. Nevācayagāmināpacayagāmī dhammo nevācayagāmināpacayagāmissa dhammassa hetupaccayena paccayo—  nevācayagāmināpacayagāmī hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. Paṭisandhikkhaṇe nevācayagāmināpacayagāmī hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1)


