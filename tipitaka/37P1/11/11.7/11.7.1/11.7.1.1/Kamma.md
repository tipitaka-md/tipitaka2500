---
title:  Kamma
path: /tipitaka/37P1/11/11.7/11.7.1/11.7.1.1/Kamma
ref: 263036
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 11 Ācayagāmittika
    link: /tipitaka/37P1/11
  - name: 11.7 Pañhāvāra
    link: /tipitaka/37P1/11/11.7
  - name: 11.7.1 Paccayānuloma
    link: /tipitaka/37P1/11/11.7/11.7.1
  - name: 11.7.1.1 Vibhaṅgavāra
    link: /tipitaka/37P1/11/11.7/11.7.1/11.7.1.1
prevL: /tipitaka/37P1/11/11.7/11.7.1/11.7.1.1/Asevana
upL: /tipitaka/37P1/11/11.7/11.7.1/11.7.1.1
nextL: /tipitaka/37P1/11/11.7/11.7.1/11.7.1.1/Vipaka
---

# Kamma

### Ācayagāmittika

### Pañhāvāra

### Paccayānuloma

### Vibhaṅgavāra

### Kamma

(60.)

1607. Ācayagāmī dhammo ācayagāmissa dhammassa kammapaccayena paccayo—  ācayagāmī cetanā sampayuttakānaṃ khandhānaṃ kammapaccayena paccayo. (1)

1608. Ācayagāmī dhammo nevācayagāmināpacayagāmissa dhammassa kammapaccayena paccayo—  sahajātā, nānākkhaṇikā. **Sahajātā**—  ācayagāmī cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  ācayagāmī cetanā vipākānaṃ khandhānaṃ kaṭattā ca rūpānaṃ kammapaccayena paccayo. (2)

1609. Ācayagāmī dhammo ācayagāmissa ca nevācayagāmināpacayagāmissa ca dhammassa kammapaccayena paccayo—  ācayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

(61.)

1610. Apacayagāmī dhammo apacayagāmissa dhammassa kammapaccayena paccayo—  apacayagāmī cetanā sampayuttakānaṃ khandhānaṃ kammapaccayena paccayo. (1)

1611. Apacayagāmī dhammo nevācayagāmināpacayagāmissa dhammassa kammapaccayena paccayo—  sahajātā, nānākkhaṇikā. **Sahajātā**—  apacayagāmī cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  apacayagāmī cetanā vipākānaṃ khandhānaṃ kammapaccayena paccayo. (2)

1612. Apacayagāmī dhammo apacayagāmissa ca nevācayagāmināpacayagāmissa ca dhammassa kammapaccayena paccayo—  apacayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (3)

1613. Nevācayagāmināpacayagāmī dhammo nevācayagāmināpacayagāmissa dhammassa kammapaccayena paccayo—  nevācayagāmināpacayagāmī cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. Paṭisandhikkhaṇe nevācayagāmināpacayagāmī cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (1)


