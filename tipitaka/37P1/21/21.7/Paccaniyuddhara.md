
[Home](/) / [37P1 Dhammānuloma (1), Tikapaṭṭhānapāḷi (1)](../../../37P1.md) / [21 Ajjhattattika](../../21.md) / [21.7 Pañhāvāra](../21.7.md)

# Paccanīyuddhāra

* Ajjhattattika

* Pañhāvāra

* Paccanīyuddhāra

(51.)

2858\. Ajjhatto dhammo ajjhattassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

2859\. Ajjhatto dhammo bahiddhā dhammassa ārammaṇapaccayena paccayo…  upanissayapaccayena paccayo…  purejātapaccayena paccayo…  āhārapaccayena paccayo. (2)

(52.)

2860\. Bahiddhā dhammo bahiddhā dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

2861\. Bahiddhā dhammo ajjhattassa dhammassa ārammaṇapaccayena paccayo…  upanissayapaccayena paccayo…  purejātapaccayena paccayo…  āhārapaccayena paccayo. (2)

(53.)

2862\. Ajjhatto dhammo ca bahiddhā dhammo ca ajjhattassa dhammassa purejātaṃ, āhāraṃ. (1)

2863\. Ajjhatto dhammo ca bahiddhā dhammo ca bahiddhā dhammassa purejātaṃ, āhāraṃ. (2)

[Go to previous page (Suddha)](21.7.1/21.7.1.2/Suddha.md) / [Go to parent page (21.7 Pañhāvāra)](../21.7.md) / [Go to next page (21.7.2 Paccayapaccanīya)](21.7.2.md)


