---
title:  Nahetu
path: /tipitaka/37P1/21/21.1/21.1.2/21.1.2.1/Nahetu
ref: 263292
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 21 Ajjhattattika
    link: /tipitaka/37P1/21
  - name: 21.1 Paṭiccavāra
    link: /tipitaka/37P1/21/21.1
  - name: 21.1.2 Paccayapaccanīya
    link: /tipitaka/37P1/21/21.1/21.1.2
  - name: 21.1.2.1 Vibhaṅgavāra
    link: /tipitaka/37P1/21/21.1/21.1.2/21.1.2.1
prevL: /tipitaka/37P1/21/21.1/21.1.2/21.1.2.1
upL: /tipitaka/37P1/21/21.1/21.1.2/21.1.2.1
nextL: /tipitaka/37P1/21/21.1/21.1.2/21.1.2.1/Naarammana
---

# Nahetu

### Ajjhattattika

### Paṭiccavāra

### Paccayapaccanīya

### Vibhaṅgavāra

### Nahetu

(7.)

2771. Ajjhattaṃ dhammaṃ paṭicca ajjhatto dhammo uppajjati nahetupaccayā—  ahetukaṃ ajjhattaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe…  khandhe paṭicca vatthu, vatthuṃ paṭicca khandhā. Ekaṃ mahābhūtaṃ…pe…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe…  mahābhūte paṭicca kaṭattārūpaṃ upādārūpaṃ. Vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

2772. Bahiddhā dhammaṃ paṭicca bahiddhā dhammo uppajjati nahetupaccayā—  ahetukaṃ bahiddhā ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe…  khandhe paṭicca vatthu, vatthuṃ paṭicca khandhā. Ekaṃ mahābhūtaṃ paṭicca…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paṭicca…pe…  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)


