
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [14 Parittārammaṇattika](/tipitaka/37P1/14.md) / [14.7 Pañhāvāra](/tipitaka/37P1/14/14.7.md) / [14.7.1 Paccayānuloma](/tipitaka/37P1/14/14.7/14.7.1.md) / [14.7.1.1 Vibhaṅgavāra](/tipitaka/37P1/14/14.7/14.7.1/14.7.1.1.md)

# Kamma

### Parittārammaṇattika

### Pañhāvāra

### Paccayānuloma

### Vibhaṅgavāra

### Kamma

(31.)

2230. Parittārammaṇo dhammo parittārammaṇassa dhammassa kammapaccayena paccayo—  sahajātā, nānākkhaṇikā. **Sahajātā**—  parittārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe… . **Nānākkhaṇikā**—  parittārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (1)

2231. Mahaggatārammaṇo dhammo mahaggatārammaṇassa dhammassa kammapaccayena paccayo—  sahajātā, nānākkhaṇikā. **Sahajātā**—  mahaggatārammaṇā cetanā sampayuttakānaṃ khandhānaṃ kammapaccayena paccayo. Paṭisandhikkhaṇe…pe… . **Nānākkhaṇikā**—  mahaggatārammaṇā cetanā vipākānaṃ mahaggatārammaṇānaṃ khandhānaṃ kammapaccayena paccayo. (1)

2232. Mahaggatārammaṇo dhammo parittārammaṇassa dhammassa kammapaccayena paccayo. **Nānākkhaṇikā**—  mahaggatārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (2)

(32.)

2233. Appamāṇārammaṇo dhammo appamāṇārammaṇassa dhammassa kammapaccayena paccayo—  sahajātā, nānākkhaṇikā. **Sahajātā**—  appamāṇārammaṇā cetanā sampayuttakānaṃ khandhānaṃ kammapaccayena paccayo. **Nānākkhaṇikā**—  appamāṇārammaṇā cetanā vipākānaṃ appamāṇārammaṇānaṃ khandhānaṃ kammapaccayena paccayo. (1)

2234. Appamāṇārammaṇo dhammo parittārammaṇassa dhammassa kammapaccayena paccayo. **Nānākkhaṇikā**—  appamāṇārammaṇā cetanā vipākānaṃ parittārammaṇānaṃ khandhānaṃ kammapaccayena paccayo. (2)

[Go to previous page (Āsevana)](/tipitaka/37P1/14/14.7/14.7.1/14.7.1.1/Asevana.md) / [Go to parent page (14.7.1.1 Vibhaṅgavāra)](/tipitaka/37P1/14/14.7/14.7.1/14.7.1.1.md) / [Go to next page (Vipākādi)](/tipitaka/37P1/14/14.7/14.7.1/14.7.1.1/Vipakadi.md)


