
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [10 Dassanenapahātabbahetukattika](../../../../10.md) / [10.7 Pañhāvāra](../../../10.7.md) / [10.7.1 Paccayānuloma](../../10.7.1.md) / [10.7.1.1 Vibhaṅgavāra](../10.7.1.1.md)

# Upanissaya

* Dassanenapahātabbahetukattika

* Pañhāvāra

* Paccayānuloma

* Vibhaṅgavāra

* Upanissaya

(88.)

1315\. Dassanena pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  dassanena pahātabbahetukaṃ rāgaṃ upanissāya pāṇaṃ hanati…pe…  saṃghaṃ bhindati. Dassanena pahātabbahetukaṃ dosaṃ…  mohaṃ…  diṭṭhiṃ…  patthanaṃ upanissāya pāṇaṃ hanati…pe…  saṃghaṃ bhindati. Dassanena pahātabbahetuko rāgo…  doso…  moho…  diṭṭhi…  patthanā dassanena pahātabbahetukassa rāgassa…pe…  patthanāya upanissayapaccayena paccayo. (1)

1316\. Dassanena pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  dassanena pahātabbahetukaṃ rāgaṃ upanissāya dānaṃ deti…pe…  samāpattiṃ uppādeti. Dassanena pahātabbahetukaṃ dosaṃ…  mohaṃ…  diṭṭhiṃ…  patthanaṃ upanissāya dānaṃ deti…pe…  samāpattiṃ uppādeti. Dassanena pahātabbahetuko rāgo…pe…  patthanā…  saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (2)

1317\. Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  dassanena pahātabbahetuko rāgo…  doso…  moho…  diṭṭhi…  patthanā vicikicchāsahagatānaṃ khandhānaṃ mohassa ca upanissayapaccayena paccayo. (3)

(89.)

1318\. Bhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  bhāvanāya pahātabbahetuko rāgo…  doso…  moho…  māno…  patthanā bhāvanāya pahātabbahetukassa rāgassa…  dosassa…  mohassa…  mānassa…  patthanāya upanissayapaccayena paccayo. (1)

1319\. Bhāvanāya pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, pakatūpanissayo…pe… . **Pakatūpanissayo**—  bhāvanāya pahātabbahetukaṃ rāgaṃ upanissāya pāṇaṃ hanati…pe…  saṃghaṃ bhindati. Bhāvanāya pahātabbahetukaṃ dosaṃ…  mohaṃ…  mānaṃ…  patthanaṃ upanissāya pāṇaṃ hanati…pe…  saṃghaṃ bhindati. Bhāvanāya pahātabbahetuko rāgo…pe…  patthanā dassanena pahātabbahetukassa rāgassa…  dosassa…  mohassa…  diṭṭhiyā…  patthanāya upanissayapaccayena paccayo. Sakabhaṇḍe chandarāgo parabhaṇḍe chandarāgassa upanissayapaccayena paccayo. Sakapariggahe chandarāgo parapariggahe chandarāgassa upanissayapaccayena paccayo. (2)

1320\. Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  bhāvanāya pahātabbahetukaṃ rāgaṃ upanissāya dānaṃ deti…pe…  samāpattiṃ uppādeti. Bhāvanāya pahātabbahetukaṃ dosaṃ…  mohaṃ…  mānaṃ…  patthanaṃ upanissāya dānaṃ deti…pe…  samāpattiṃ uppādeti. Bhāvanāya pahātabbahetuko rāgo…pe…  patthanā saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (3)

1321\. Bhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo… . **Pakatūpanissayo**—  bhāvanāya pahātabbahetuko rāgo…pe…  patthanā vicikicchāsahagatānaṃ khandhānaṃ mohassa ca upanissayapaccayena paccayo. (4)

1322\. Bhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  bhāvanāya pahātabbahetuko rāgo…pe…  patthanā uddhaccasahagatānaṃ khandhānaṃ mohassa ca upanissayapaccayena paccayo. (5)

(90.)

1323\. Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya dānaṃ deti…pe…  samāpattiṃ uppādeti. Sīlaṃ…pe…  paññaṃ…  kāyikaṃ sukhaṃ…  kāyikaṃ dukkhaṃ…  utuṃ…  bhojanaṃ…  senāsanaṃ…  mohaṃ upanissāya dānaṃ deti…pe…  saddhā…pe…  moho saddhāya…pe…  phalasamāpattiyā mohassa ca upanissayapaccayena paccayo. (1)

1324\. Nevadassanena nabhāvanāya pahātabbahetuko dhammo dassanena pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya diṭṭhiṃ gaṇhāti. Sīlaṃ…pe…  paññaṃ…  kāyikaṃ sukhaṃ…  kāyikaṃ dukkhaṃ…pe…  senāsanaṃ…  mohaṃ upanissāya pāṇaṃ hanati…pe…  saṃghaṃ bhindati. Saddhā…pe…  senāsanaṃ moho ca dassanena pahātabbahetukassa rāgassa…pe…  patthanāya upanissayapaccayena paccayo. (2)

1325\. Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . **Pakatūpanissayo**—  saddhaṃ upanissāya mānaṃ jappeti…pe…  mohaṃ upanissāya mānaṃ jappeti. Saddhā…pe…  senāsanaṃ moho ca bhāvanāya pahātabbahetukassa rāgassa…pe…  patthanāya upanissayapaccayena paccayo. (3)

1326\. Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  saddhā…pe…  paññā…  kāyikaṃ sukhaṃ…  kāyikaṃ dukkhaṃ…pe…  senāsanaṃ moho ca vicikicchāsahagatānaṃ khandhānaṃ mohassa ca upanissayapaccayena paccayo. (4)

1327\. Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  saddhā…pe…  senāsanaṃ moho ca uddhaccasahagatānaṃ khandhānaṃ mohassa ca upanissayapaccayena paccayo. (5)

(91.)

1328\. Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  vicikicchāsahagatā khandhā ca moho ca dassanena pahātabbahetukassa rāgassa…pe…  patthanāya upanissayapaccayena paccayo. (1)

1329\. Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  vicikicchāsahagatā khandhā ca moho ca saddhāya…pe…  paññāya…  kāyikassa sukhassa, kāyikassa dukkhassa phalasamāpattiyā mohassa ca upanissayapaccayena paccayo. (2)

1330\. Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  vicikicchāsahagatā khandhā ca moho ca vicikicchāsahagatānaṃ khandhānaṃ mohassa ca upanissayapaccayena paccayo. (3)

(92.)

1331\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa upanissayapaccayena paccayo. **Pakatūpanissayo**—  uddhaccasahagatā khandhā ca moho ca dassanena pahātabbahetukassa rāgassa…pe…  patthanāya upanissayapaccayena paccayo. (1)

1332\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  uddhaccasahagatā khandhā ca moho ca bhāvanāya pahātabbahetukassa rāgassa…pe…  patthanāya upanissayapaccayena paccayo. (2)

1333\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  uddhaccasahagatā khandhā ca moho ca saddhāya…pe…  phalasamāpattiyā mohassa ca upanissayapaccayena paccayo. (3)

1334\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo. **Pakatūpanissayo**—  uddhaccasahagatā khandhā ca moho ca vicikicchāsahagatānaṃ khandhānaṃ mohassa ca upanissayapaccayena paccayo. (4)

1335\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa upanissayapaccayena paccayo—  anantarūpanissayo, pakatūpanissayo…pe… . **Pakatūpanissayo**—  uddhaccasahagatā khandhā ca moho ca uddhaccasahagatānaṃ khandhānaṃ mohassa ca upanissayapaccayena paccayo. (5)

[Go to previous page (Samanantarādi)](Samanantaradi.md) / [Go to parent page (10.7.1.1 Vibhaṅgavāra)](../10.7.1.1.md) / [Go to next page (Purejāta)](Purejata.md)


