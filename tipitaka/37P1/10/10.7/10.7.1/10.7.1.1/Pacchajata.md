
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [10 Dassanenapahātabbahetukattika](/tipitaka/37P1/10.md) / [10.7 Pañhāvāra](/tipitaka/37P1/10/10.7.md) / [10.7.1 Paccayānuloma](/tipitaka/37P1/10/10.7/10.7.1.md) / [10.7.1.1 Vibhaṅgavāra](/tipitaka/37P1/10/10.7/10.7.1/10.7.1.1.md)

# Pacchājāta

### Dassanenapahātabbahetukattika

### Pañhāvāra

### Paccayānuloma

### Vibhaṅgavāra

### Pacchājāta

(94.)

1341. Dassanena pahātabbahetuko dhammo nevadassanena nabhāvanāya pahātabbahetukassa dhammassa pacchājātapaccayena paccayo—  pacchājātā dassanena pahātabbahetukā khandhā purejātassa imassa kāyassa pacchājātapaccayena paccayo. (1)

1342. Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa pacchājātapaccayena paccayo—  pacchājātā bhāvanāya pahātabbahetukā khandhā purejātassa imassa kāyassa pacchājātapaccayena paccayo. (1)

1343. Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa pacchājātapaccayena paccayo—  pacchājātā nevadassanena nabhāvanāya pahātabbahetukā khandhā purejātassa imassa kāyassa pacchājātapaccayena paccayo. (1)

1344. Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa pacchājātapaccayena paccayo—  pacchājātā vicikicchāsahagatā khandhā ca moho ca purejātassa imassa kāyassa pacchājātapaccayena paccayo. (1)

1345. Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa pacchājātapaccayena paccayo—  pacchājātā uddhaccasahagatā khandhā ca moho ca purejātassa imassa kāyassa pacchājātapaccayena paccayo. (1)

[Go to previous page (Purejāta)](/tipitaka/37P1/10/10.7/10.7.1/10.7.1.1/Purejata.md) / [Go to parent page (10.7.1.1 Vibhaṅgavāra)](/tipitaka/37P1/10/10.7/10.7.1/10.7.1.1.md) / [Go to next page (Āsevana)](/tipitaka/37P1/10/10.7/10.7.1/10.7.1.1/Asevana.md)


