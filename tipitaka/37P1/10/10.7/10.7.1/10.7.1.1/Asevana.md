
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [10 Dassanenapahātabbahetukattika](../../../../10.md) / [10.7 Pañhāvāra](../../../10.7.md) / [10.7.1 Paccayānuloma](../../10.7.1.md) / [10.7.1.1 Vibhaṅgavāra](../10.7.1.1.md)

# Āsevana

* Dassanenapahātabbahetukattika

* Pañhāvāra

* Paccayānuloma

* Vibhaṅgavāra

* Āsevana

(95.)

1346\. Dassanena pahātabbahetuko dhammo dassanena pahātabbahetukassa dhammassa āsevanapaccayena paccayo—  purimā purimā dassanena pahātabbahetukā khandhā pacchimānaṃ pacchimānaṃ dassanena pahātabbahetukānaṃ khandhānaṃ āsevanapaccayena paccayo. (1)

1347\. Dassanena pahātabbahetuko dhammo nevadassanena nabhāvanāya pahātabbahetukassa dhammassa āsevanapaccayena paccayo—  purimā purimā vicikicchāsahagatā khandhā pacchimassa pacchimassa mohassa āsevanapaccayena paccayo. (2)

1348\. Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa āsevanapaccayena paccayo—  purimā purimā vicikicchāsahagatā khandhā pacchimānaṃ pacchimānaṃ vicikicchāsahagatānaṃ khandhānaṃ mohassa ca āsevanapaccayena paccayo.

1349\. Bhāvanāya pahātabbahetuko dhammo bhāvanāya pahātabbahetukassa dhammassa (saṃkhittaṃ) tīṇi.

1350\. Nevadassanena nabhāvanāya pahātabbahetuko dhammo…pe… . (Āsevanamūlake vuṭṭhānassapi āvajjanāyapi pahātabbaṃ, sattarasa pañhā paripuṇṇā, anantarasadisā.)

[Go to previous page (Pacchājāta)](Pacchajata.md) / [Go to parent page (10.7.1.1 Vibhaṅgavāra)](../10.7.1.1.md) / [Go to next page (Kamma)](Kamma.md)


