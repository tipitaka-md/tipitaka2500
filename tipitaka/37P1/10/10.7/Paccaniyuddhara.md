
[Home](/) / [37P1 Dhammānuloma (1), Tikapaṭṭhānapāḷi (1)](../../../37P1.md) / [10 Dassanenapahātabbahetukattika](../../10.md) / [10.7 Pañhāvāra](../10.7.md)

# Paccanīyuddhāra

* Dassanenapahātabbahetukattika

* Pañhāvāra

* Paccanīyuddhāra

(108.)

1391\. Dassanena pahātabbahetuko dhammo dassanena pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

1392\. Dassanena pahātabbahetuko dhammo nevadassanena nabhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo…  kammapaccayena paccayo. (2)

1393\. Dassanena pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (3)

(109.)

1394\. Bhāvanāya pahātabbahetuko dhammo bhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

1395\. Bhāvanāya pahātabbahetuko dhammo dassanena pahātabbahetukassa dhammassa ārammaṇapaccayena paccayo…  upanissayapaccayena paccayo. (2)

1396\. Bhāvanāya pahātabbahetuko dhammo nevadassanena nabhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  pacchājātapaccayena paccayo. (3)

1397\. Bhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  upanissayapaccayena paccayo. (4)

1398\. Bhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (5)

(110.)

1399\. Nevadassanena nabhāvanāya pahātabbahetuko dhammo nevadassanena nabhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo…  pacchājātapaccayena paccayo…  kammapaccayena paccayo…  āhārapaccayena paccayo…  indriyapaccayena paccayo. (1)

1400\. Nevadassanena nabhāvanāya pahātabbahetuko dhammo dassanena pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (2)

1401\. Nevadassanena nabhāvanāya pahātabbahetuko dhammo bhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (3)

1402\. Nevadassanena nabhāvanāya pahātabbahetuko dhammo dassanena pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (4)

1403\. Nevadassanena nabhāvanāya pahātabbahetuko dhammo bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo…  purejātapaccayena paccayo. (5)

(111.)

1404\. Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (1)

1405\. (Idha sahajātaṃ, purejātaṃ, missagataṃ atthi, pāḷiyaṃ kātabbaṃ. Gaṇanāya upadhāretvā gaṇetabbaṃ.)

1406\. Dassanena pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa sahajātaṃ, purejātaṃ, pacchājātaṃ, āhāraṃ, indriyaṃ. (2)

1407\. (Idhāpi ārammaṇapaccayā upanissayapaccayā atthi, pāḷiyaṃ natthi. Gaṇentena upadhāretvā gaṇetabbaṃ.)

1408\. Dassanena pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (3)

1409\. (Idhāpi “sahajātaṃ, purejātaṃ” yaṃ missakapañhā atthi, pāḷiyaṃ kātabbaṃ.)

(112.)

1410\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa dhammassa ārammaṇapaccayena paccayo…  upanissayapaccayena paccayo. (1)

1411\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (Idhāpi “sahajātaṃ, purejātaṃ” yaṃ missakapañhā atthi.) (2)

1412\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā nevadassanena nabhāvanāya pahātabbahetukassa dhammassa sahajātaṃ, purejātaṃ, pacchājātaṃ, āhāraṃ, indriyaṃ. (Idhāpi ārammaṇaupanissayā atthi.) (3)

1413\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā dassanena pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  upanissayapaccayena paccayo. (4)

1414\. Bhāvanāya pahātabbahetuko ca nevadassanena nabhāvanāya pahātabbahetuko ca dhammā bhāvanāya pahātabbahetukassa ca nevadassanena nabhāvanāya pahātabbahetukassa ca dhammassa ārammaṇapaccayena paccayo…  sahajātapaccayena paccayo…  upanissayapaccayena paccayo. (5)

1415\. (Idhāpi sahajātaṃ, purejātaṃ atthi. Ye te pañhā na likhitā, te pāḷiyaṃ gaṇentānaṃ byañjanena na samenti. Te pāḷiyaṃ na likhitā gaṇanā pākaṭā honti. Yadi saṃsayo uppajjati, anulome atthipaccaye pekkhitabbaṃ.)

[Go to previous page (Suddha)](10.7.1/10.7.1.2/Suddha.md) / [Go to parent page (10.7 Pañhāvāra)](../10.7.md) / [Go to next page (10.7.2 Paccayapaccanīya)](10.7.2.md)


