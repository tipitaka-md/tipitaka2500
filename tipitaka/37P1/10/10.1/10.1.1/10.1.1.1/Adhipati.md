---
title:  Adhipati
path: /tipitaka/37P1/10/10.1/10.1.1/10.1.1.1/Adhipati
ref: 262940
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.1 Paṭiccavāra
    link: /tipitaka/37P1/10/10.1
  - name: 10.1.1 Paccayānuloma
    link: /tipitaka/37P1/10/10.1/10.1.1
  - name: 10.1.1.1 Vibhaṅgavāra
    link: /tipitaka/37P1/10/10.1/10.1.1/10.1.1.1
prevL: /tipitaka/37P1/10/10.1/10.1.1/10.1.1.1/Arammana
upL: /tipitaka/37P1/10/10.1/10.1.1/10.1.1.1
nextL: /tipitaka/37P1/10/10.1/10.1.1/10.1.1.1/Anantara-samanantara
---

# Adhipati

### Dassanenapahātabbahetukattika

### Paṭiccavāra

### Paccayānuloma

### Vibhaṅgavāra

### Adhipati

(9.)

1081. Dassanena pahātabbahetukaṃ dhammaṃ paṭicca dassanena pahātabbahetuko dhammo uppajjati adhipatipaccayā…  tīṇi. (Hetusadisā.)

1082. Bhāvanāya pahātabbahetukaṃ dhammaṃ paṭicca…pe…  tīṇi. (Hetusadisā, adhipatiyā moho natthi.)

1083. Nevadassanena nabhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati adhipatipaccayā—  nevadassanena nabhāvanāya pahātabbahetukaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhā. Ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ upādārūpaṃ. (1)

(10.)

1084. Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati adhipatipaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ. (1)

1085. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati adhipatipaccayā—  bhāvanāya pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ. (1)


