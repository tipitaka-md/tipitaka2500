---
title:  Naārammaṇa
path: /tipitaka/37P1/10/10.1/10.1.2/10.1.2.1/Naarammana
ref: 262946
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.1 Paṭiccavāra
    link: /tipitaka/37P1/10/10.1
  - name: 10.1.2 Paccayapaccanīya
    link: /tipitaka/37P1/10/10.1/10.1.2
  - name: 10.1.2.1 Vibhaṅgavāra
    link: /tipitaka/37P1/10/10.1/10.1.2/10.1.2.1
prevL: /tipitaka/37P1/10/10.1/10.1.2/10.1.2.1/Nahetu
upL: /tipitaka/37P1/10/10.1/10.1.2/10.1.2.1
nextL: /tipitaka/37P1/10/10.1/10.1.2/10.1.2.1/Naadhipatyadi
---

# Naārammaṇa

### Dassanenapahātabbahetukattika

### Paṭiccavāra

### Paccayapaccanīya

### Vibhaṅgavāra

### Naārammaṇa

(18.)

1102. Dassanena pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati naārammaṇapaccayā—  dassanena pahātabbahetuke khandhe paṭicca cittasamuṭṭhānaṃ rūpaṃ. (1)

1103. Bhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati naārammaṇapaccayā—  bhāvanāya pahātabbahetuke khandhe paṭicca cittasamuṭṭhānaṃ rūpaṃ. (1)

1104. Nevadassanena nabhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati naārammaṇapaccayā—  nevadassanena nabhāvanāya pahātabbahetuke khandhe paṭicca cittasamuṭṭhānaṃ rūpaṃ; vicikicchāsahagataṃ uddhaccasahagataṃ mohaṃ paṭicca cittasamuṭṭhānaṃ rūpaṃ. Paṭisandhikkhaṇe nevadassanena nabhāvanāya pahātabbahetuke khandhe paṭicca kaṭattārūpaṃ, khandhe paṭicca vatthu…pe…  ekaṃ mahābhūtaṃ…pe…  asaññasattānaṃ…pe… . (1)

(19.)

1105. Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati naārammaṇapaccayā—  dassanena pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ; vicikicchāsahagate khandhe ca mohañca paṭicca cittasamuṭṭhānaṃ rūpaṃ. (1)

1106. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca nevadassanena nabhāvanāya pahātabbahetuko dhammo uppajjati naārammaṇapaccayā—  bhāvanāya pahātabbahetuke khandhe ca mahābhūte ca paṭicca cittasamuṭṭhānaṃ rūpaṃ; uddhaccasahagate khandhe ca mohañca paṭicca cittasamuṭṭhānaṃ rūpaṃ. (1)


