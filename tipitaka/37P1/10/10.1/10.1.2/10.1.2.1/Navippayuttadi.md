
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [10 Dassanenapahātabbahetukattika](../../../../10.md) / [10.1 Paṭiccavāra](../../../10.1.md) / [10.1.2 Paccayapaccanīya](../../10.1.2.md) / [10.1.2.1 Vibhaṅgavāra](../10.1.2.1.md)

# Navippayuttādi

* Dassanenapahātabbahetukattika

* Paṭiccavāra

* Paccayapaccanīya

* Vibhaṅgavāra

* Navippayuttādi

(29.)

1128\. Dassanena pahātabbahetukaṃ dhammaṃ paṭicca dassanena pahātabbahetuko dhammo uppajjati navippayuttapaccayā—  arūpe dassanena pahātabbahetukaṃ ekaṃ khandhaṃ paṭicca tayo khandhā…pe… . (1)

1129\. Dassanena pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati navippayuttapaccayā—  arūpe vicikicchāsahagate khandhe paṭicca vicikicchāsahagato moho. (2)

1130\. Dassanena pahātabbahetukaṃ dhammaṃ paṭicca dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti navippayuttapaccayā—  arūpe vicikicchāsahagataṃ ekaṃ khandhaṃ paṭicca tayo khandhā moho ca…pe…  dve khandhe…pe… . (3)

1131\. Bhāvanāya pahātabbahetukaṃ dhammaṃ paṭicca bhāvanāya pahātabbahetuko dhammo uppajjati navippayuttapaccayā—  arūpe bhāvanāya…  tīṇi.

(30.)

1132\. Nevadassanena nabhāvanāya pahātabbahetukaṃ dhammaṃ paṭicca nevadassanena nabhāvanāya pahātabbahetuko dhammo uppajjati navippayuttapaccayā—  arūpe nevadassanena nabhāvanāya pahātabbahetukaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe… . (1)

1133\. Nevadassanena nabhāvanāya pahātabbahetukaṃ dhammaṃ paṭicca dassanena pahātabbahetuko dhammo uppajjati navippayuttapaccayā—  arūpe vicikicchāsahagataṃ mohaṃ paṭicca sampayuttakā khandhā. (2)

1134\. Nevadassanena nabhāvanāya pahātabbahetukaṃ dhammaṃ paṭicca bhāvanāya pahātabbahetuko dhammo uppajjati navippayuttapaccayā—  arūpe uddhaccasahagataṃ mohaṃ paṭicca sampayuttakā khandhā. (3)

(31.)

1135\. Dassanena pahātabbahetukañca nevadassanena nabhāvanāya pahātabbahetukañca dhammaṃ paṭicca dassanena pahātabbahetuko dhammo uppajjati navippayuttapaccayā—  arūpe vicikicchāsahagataṃ ekaṃ khandhañca mohañca paṭicca tayo khandhā…pe…  dve khandhā. (1)

1136\. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paṭicca bhāvanāya pahātabbahetuko dhammo uppajjati navippayuttapaccayā—  arūpe uddhaccasahagataṃ ekaṃ khandhañca mohañca paṭicca tayo khandhā…pe…  dve khandhā…  nonatthipaccayā…  novigatapaccayā.

[Go to previous page (Naāhārādi)](Naaharadi.md) / [Go to parent page (10.1.2.1 Vibhaṅgavāra)](../10.1.2.1.md) / [Go to next page (10.1.2.2 Saṅkhyāvāra)](../10.1.2.2.md)


