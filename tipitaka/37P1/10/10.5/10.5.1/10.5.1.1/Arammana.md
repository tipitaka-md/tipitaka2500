---
title:  Ārammaṇa
path: /tipitaka/37P1/10/10.5/10.5.1/10.5.1.1/Arammana
ref: 262970
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.5 Saṃsaṭṭhavāra
    link: /tipitaka/37P1/10/10.5
  - name: 10.5.1 Paccayānuloma
    link: /tipitaka/37P1/10/10.5/10.5.1
  - name: 10.5.1.1 Vibhaṅgavāra
    link: /tipitaka/37P1/10/10.5/10.5.1/10.5.1.1
prevL: /tipitaka/37P1/10/10.5/10.5.1/10.5.1.1/Hetu
upL: /tipitaka/37P1/10/10.5/10.5.1/10.5.1.1
nextL: /tipitaka/37P1/10/10.5/10.5.1/10.5.1.1/Adhipatyadi
---

# Ārammaṇa

### Dassanenapahātabbahetukattika

### Saṃsaṭṭhavāra

### Paccayānuloma

### Vibhaṅgavāra

### Ārammaṇa

(65.)

1242. Dassanena pahātabbahetukaṃ dhammaṃ saṃsaṭṭho dassanena pahātabbahetuko dhammo uppajjati ārammaṇapaccayā—  dassanena pahātabbahetukaṃ ekaṃ khandhaṃ saṃsaṭṭhā tayo khandhā…pe…  dve khandhā. (1)

1243. Dassanena pahātabbahetukaṃ dhammaṃ saṃsaṭṭho nevadassanena nabhāvanāya pahātabbahetuko dhammo uppajjati ārammaṇapaccayā—  vicikicchāsahagate khandhe saṃsaṭṭho vicikicchāsahagato moho. (2)

1244. Dassanena pahātabbahetukaṃ dhammaṃ saṃsaṭṭho dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti ārammaṇapaccayā—  vicikicchāsahagataṃ ekaṃ khandhaṃ saṃsaṭṭhā tayo khandhā moho ca…pe…  dve khandhe…pe… . (3)

1245. Bhāvanāya pahātabbahetukaṃ dhammaṃ saṃsaṭṭho…  tīṇi.

(66.)

1246. Nevadassanena nabhāvanāya pahātabbahetukaṃ dhammaṃ saṃsaṭṭho nevadassanena nabhāvanāya pahātabbahetuko dhammo uppajjati ārammaṇapaccayā—  nevadassanena nabhāvanāya pahātabbahetukaṃ ekaṃ khandhaṃ saṃsaṭṭhā tayo khandhā…pe…  dve khandhe saṃsaṭṭhā dve khandhā. Paṭisandhikkhaṇe…pe… . (1)

1247. Nevadassanena nabhāvanāya pahātabbahetukaṃ dhammaṃ saṃsaṭṭho dassanena pahātabbahetuko dhammo uppajjati ārammaṇapaccayā—  vicikicchāsahagataṃ mohaṃ saṃsaṭṭhā sampayuttakā khandhā. (2)

1248. Nevadassanena nabhāvanāya pahātabbahetukaṃ dhammaṃ saṃsaṭṭho bhāvanāya pahātabbahetuko dhammo uppajjati ārammaṇapaccayā—  uddhaccasahagataṃ mohaṃ saṃsaṭṭhā sampayuttakā khandhā. (3)

1249. Dassanena pahātabbahetukañca nevadassanena nabhāvanāya pahātabbahetukañca dhammaṃ saṃsaṭṭho dassanena pahātabbahetuko dhammo uppajjati ārammaṇapaccayā—  vicikicchāsahagataṃ ekaṃ khandhañca mohañca saṃsaṭṭhā tayo khandhā…pe…  dve khandhe ca mohañca saṃsaṭṭhā dve khandhā. (1)

1250. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ saṃsaṭṭho bhāvanāya pahātabbahetuko dhammo uppajjati ārammaṇapaccayā—  uddhaccasahagataṃ ekaṃ khandhañca mohañca saṃsaṭṭhā tayo khandhā…pe…  dve khandhā. (1)


