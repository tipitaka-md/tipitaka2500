---
title:  Hetu
path: /tipitaka/37P1/10/10.5/10.5.1/10.5.1.1/Hetu
ref: 262969
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.5 Saṃsaṭṭhavāra
    link: /tipitaka/37P1/10/10.5
  - name: 10.5.1 Paccayānuloma
    link: /tipitaka/37P1/10/10.5/10.5.1
  - name: 10.5.1.1 Vibhaṅgavāra
    link: /tipitaka/37P1/10/10.5/10.5.1/10.5.1.1
prevL: /tipitaka/37P1/10/10.5/10.5.1/10.5.1.1
upL: /tipitaka/37P1/10/10.5/10.5.1/10.5.1.1
nextL: /tipitaka/37P1/10/10.5/10.5.1/10.5.1.1/Arammana
---

# Hetu

### Dassanenapahātabbahetukattika

### Saṃsaṭṭhavāra

### Paccayānuloma

### Vibhaṅgavāra

### Hetu

(63.)

1235. Dassanena pahātabbahetukaṃ dhammaṃ saṃsaṭṭho dassanena pahātabbahetuko dhammo uppajjati hetupaccayā—  dassanena pahātabbahetukaṃ ekaṃ khandhaṃ saṃsaṭṭhā tayo khandhā…pe…  dve khandhe saṃsaṭṭhā dve khandhā. (1)

1236. Bhāvanāya pahātabbahetukaṃ dhammaṃ saṃsaṭṭho bhāvanāya pahātabbahetuko dhammo uppajjati hetupaccayā—  bhāvanāya pahātabbahetukaṃ ekaṃ khandhaṃ saṃsaṭṭhā tayo khandhā…pe…  dve khandhe saṃsaṭṭhā dve khandhā. (1)

1237. Nevadassanena nabhāvanāya pahātabbahetukaṃ dhammaṃ saṃsaṭṭho nevadassanena nabhāvanāya pahātabbahetuko dhammo uppajjati hetupaccayā—  nevadassanena nabhāvanāya pahātabbahetukaṃ ekaṃ khandhaṃ saṃsaṭṭhā tayo khandhā…pe…  paṭisandhikkhaṇe…pe… . (1)

1238. Nevadassanena nabhāvanāya pahātabbahetukaṃ dhammaṃ saṃsaṭṭho dassanena pahātabbahetuko dhammo uppajjati hetupaccayā—  vicikicchāsahagataṃ mohaṃ saṃsaṭṭhā sampayuttakā khandhā. (2)

1239. Nevadassanena nabhāvanāya pahātabbahetukaṃ dhammaṃ saṃsaṭṭho bhāvanāya pahātabbahetuko dhammo uppajjati hetupaccayā—  uddhaccasahagataṃ mohaṃ saṃsaṭṭhā sampayuttakā khandhā. (3)

(64.)

1240. Dassanena pahātabbahetukañca nevadassanena nabhāvanāya pahātabbahetukañca dhammaṃ saṃsaṭṭho dassanena pahātabbahetuko dhammo uppajjati hetupaccayā—  vicikicchāsahagataṃ ekaṃ khandhañca mohañca saṃsaṭṭhā tayo khandhā…pe…  dve khandhā. (1)

1241. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ bhāvanāya pahātabbahetuko dhammo uppajjati hetupaccayā—  uddhaccasahagataṃ ekaṃ khandhañca mohañca saṃsaṭṭhā tayo khandhā…pe…  dve khandhā. (1)


