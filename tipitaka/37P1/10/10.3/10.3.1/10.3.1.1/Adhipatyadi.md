---
title:  Adhipatyādi
path: /tipitaka/37P1/10/10.3/10.3.1/10.3.1.1/Adhipatyadi
ref: 262957
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.3 Paccayavāra
    link: /tipitaka/37P1/10/10.3
  - name: 10.3.1 Paccayānuloma
    link: /tipitaka/37P1/10/10.3/10.3.1
  - name: 10.3.1.1 Vibhaṅgavāra
    link: /tipitaka/37P1/10/10.3/10.3.1/10.3.1.1
prevL: /tipitaka/37P1/10/10.3/10.3.1/10.3.1.1/Arammana
upL: /tipitaka/37P1/10/10.3/10.3.1/10.3.1.1
nextL: /tipitaka/37P1/10/10.3/10.3.1/10.3.1.1/Sahajata
---

# Adhipatyādi

### Dassanenapahātabbahetukattika

### Paccayavāra

### Paccayānuloma

### Vibhaṅgavāra

### Adhipatyādi

(41.)

1168. Dassanena pahātabbahetukaṃ dhammaṃ paccayā dassanena pahātabbahetuko dhammo uppajjati adhipatipaccayā…  tīṇi.

1169. Bhāvanāya pahātabbahetukaṃ dhammaṃ paccayā…  tīṇi.

1170. Nevadassanena nabhāvanāya pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati adhipatipaccayā—  ekaṃ…pe…  vatthuṃ paccayā nevadassanena nabhāvanāya pahātabbahetukā khandhā. (1)

1171. Nevadassanena nabhāvanāya pahātabbahetukaṃ dhammaṃ paccayā dassanena pahātabbahetuko dhammo uppajjati adhipatipaccayā—  vatthuṃ paccayā dassanena pahātabbahetukā khandhā. (2)

1172. Nevadassanena nabhāvanāya pahātabbahetukaṃ dhammaṃ paccayā bhāvanāya pahātabbahetuko dhammo uppajjati adhipatipaccayā—  vatthuṃ paccayā bhāvanāya pahātabbahetukā khandhā. (3)

1173. Nevadassanena nabhāvanāya pahātabbahetukaṃ dhammaṃ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  vatthuṃ paccayā dassanena pahātabbahetukā khandhā; mahābhūte paccayā cittasamuṭṭhānaṃ rūpaṃ. (4)

1174. Nevadassanena nabhāvanāya pahātabbahetukaṃ dhammaṃ paccayā bhāvanāya pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  vatthuṃ paccayā bhāvanāya pahātabbahetukā khandhā; mahābhūte paccayā cittasamuṭṭhānaṃ rūpaṃ. (5)

(42.)

1175. Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā dassanena pahātabbahetuko dhammo uppajjati adhipatipaccayā—  dassanena pahātabbahetukaṃ ekaṃ khandhañca vatthuñca paccayā tayo khandhā…pe…  dve khandhe ca…pe… . (1)

1176. Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā nevadassanena nabhāvanāya pahātabbahetuko dhammo uppajjati adhipatipaccayā—  dassanena pahātabbahetuke khandhe ca mahābhūte ca paccayā cittasamuṭṭhānaṃ rūpaṃ. (2)

1177. Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā dassanena pahātabbahetuko ca nevadassanena nabhāvanāya pahātabbahetuko ca dhammā uppajjanti adhipatipaccayā—  dassanena pahātabbahetukaṃ ekaṃ khandhañca vatthuñca paccayā tayo khandhā…pe…  dve khandhe ca…pe…  dassanena pahātabbahetuke khandhe ca mahābhūte ca paccayā cittasamuṭṭhānaṃ rūpaṃ. (3)

1178. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paccayā bhāvanāya pahātabbahetuko dhammo uppajjati adhipatipaccayā—  bhāvanāya pahātabbahetukaṃ ekaṃ khandhañca vatthuñca paccayā tayo khandhā…pe…  tīṇi…  (dassanena sadisā) anantarapaccayā…  samanantarapaccayā.


