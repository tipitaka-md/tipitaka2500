---
title:  Nahetu
path: /tipitaka/37P1/10/10.3/10.3.2/10.3.2.1/Nahetu
ref: 262963
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 10 Dassanenapahātabbahetukattika
    link: /tipitaka/37P1/10
  - name: 10.3 Paccayavāra
    link: /tipitaka/37P1/10/10.3
  - name: 10.3.2 Paccayapaccanīya
    link: /tipitaka/37P1/10/10.3/10.3.2
  - name: 10.3.2.1 Vibhaṅgavāra
    link: /tipitaka/37P1/10/10.3/10.3.2/10.3.2.1
prevL: /tipitaka/37P1/10/10.3/10.3.2/10.3.2.1
upL: /tipitaka/37P1/10/10.3/10.3.2/10.3.2.1
nextL: /tipitaka/37P1/10/10.3/10.3.2/10.3.2.1/Naarammana
---

# Nahetu

### Dassanenapahātabbahetukattika

### Paccayavāra

### Paccayapaccanīya

### Vibhaṅgavāra

### Nahetu

(52.)

1209. Dassanena pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati nahetupaccayā—  vicikicchāsahagate khandhe paccayā vicikicchāsahagato moho. (1)

1210. Bhāvanāya pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati nahetupaccayā—  uddhaccasahagate khandhe paccayā uddhaccasahagato moho. (1)

1211. Nevadassanena nabhāvanāya pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati nahetupaccayā—  ahetukaṃ nevadassanena nabhāvanāya pahātabbahetukaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  ahetukapaṭisandhikkhaṇe (paripuṇṇaṃ) cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ; vatthuṃ paccayā ahetukā nevadassanena nabhāvanāya pahātabbahetukā khandhā; vatthuṃ paccayā vicikicchāsahagato uddhaccasahagato moho. (1)

(53.)

1212. Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā nevadassanena nabhāvanāya pahātabbahetuko dhammo uppajjati nahetupaccayā—  vicikicchāsahagate khandhe ca vatthuñca paccayā vicikicchāsahagato moho. (1)

1213. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paccayā nevadassanena nabhāvanāya pahātabbahetuko dhammo uppajjati nahetupaccayā—  uddhaccasahagate khandhe ca vatthuñca paccayā uddhaccasahagato moho. (1)


