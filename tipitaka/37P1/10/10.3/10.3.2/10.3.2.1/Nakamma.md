
[Home](/) / [37P1 Dhammānuloma (1), Tikapaṭṭhānapāḷi (1)](/tipitaka/37P1.md) / [10 Dassanenapahātabbahetukattika](/tipitaka/37P1/10.md) / [10.3 Paccayavāra](/tipitaka/37P1/10/10.3.md) / [10.3.2 Paccayapaccanīya](/tipitaka/37P1/10/10.3/10.3.2.md) / [10.3.2.1 Vibhaṅgavāra](/tipitaka/37P1/10/10.3/10.3.2/10.3.2.1.md)

# Nakamma

### Dassanenapahātabbahetukattika

### Paccayavāra

### Paccayapaccanīya

### Vibhaṅgavāra

### Nakamma

(57.)

1220\. Dassanena pahātabbahetukaṃ dhammaṃ paccayā dassanena pahātabbahetuko dhammo uppajjati nakammapaccayā—  dassanena pahātabbahetuke khandhe paccayā dassanena pahātabbahetukā cetanā. (1)

1221\. Bhāvanāya pahātabbahetukaṃ dhammaṃ paccayā bhāvanāya pahātabbahetuko dhammo uppajjati nakammapaccayā—  bhāvanāya pahātabbahetuke khandhe paccayā bhāvanāya pahātabbahetukā cetanā. (1)

1222\. Nevadassanena nabhāvanāya pahātabbahetukaṃ dhammaṃ paccayā nevadassanena nabhāvanāya pahātabbahetuko dhammo uppajjati nakammapaccayā—  nevadassanena nabhāvanāya pahātabbahetuke khandhe paccayā nevadassanena nabhāvanāya pahātabbahetukā cetanā; bāhiraṃ…  āhārasamuṭṭhānaṃ…  utusamuṭṭhānaṃ…pe…  vatthuṃ paccayā nevadassanena nabhāvanāya pahātabbahetukā cetanā. (1)

1223\. Nevadassanena nabhāvanāya pahātabbahetukaṃ dhammaṃ paccayā dassanena pahātabbahetuko dhammo uppajjati nakammapaccayā—  vatthuṃ paccayā dassanena pahātabbahetukā cetanā; vicikicchāsahagataṃ mohaṃ paccayā sampayuttakā cetanā. (2)

1224\. Nevadassanena nabhāvanāya pahātabbahetukaṃ dhammaṃ paccayā bhāvanāya pahātabbahetuko dhammo uppajjati nakammapaccayā—  vatthuṃ paccayā bhāvanāya pahātabbahetukā cetanā; uddhaccasahagataṃ mohaṃ paccayā sampayuttakā cetanā. (3)

(58.)

1225\. Dassanena pahātabbahetukañca nevadassanena nabhāvanāya pahātabbahetukañca dhammaṃ paccayā dassanena pahātabbahetuko dhammo uppajjati nakammapaccayā—  dassanena pahātabbahetuke khandhe ca vatthuñca paccayā dassanena pahātabbahetukā cetanā; vicikicchāsahagate khandhe ca mohañca paccayā sampayuttakā cetanā. (1)

1226\. Bhāvanāya pahātabbahetukañca nevadassanena nabhāvanāya pahātabbahetukañca dhammaṃ paccayā bhāvanāya pahātabbahetuko dhammo uppajjati nakammapaccayā—  bhāvanāya pahātabbahetuke khandhe ca vatthuñca paccayā bhāvanāya pahātabbahetukā cetanā; uddhaccasahagate khandhe ca mohañca paccayā sampayuttakā cetanā. (1)

[Go to previous page (Naadhipatyādi)](/tipitaka/37P1/10/10.3/10.3.2/10.3.2.1/Naadhipatyadi.md) / [Go to parent page (10.3.2.1 Vibhaṅgavāra)](/tipitaka/37P1/10/10.3/10.3.2/10.3.2.1.md) / [Go to next page (Navipākādi)](/tipitaka/37P1/10/10.3/10.3.2/10.3.2.1/Navipakadi.md)


