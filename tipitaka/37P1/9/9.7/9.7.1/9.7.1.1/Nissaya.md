---
title:  Nissaya
path: /tipitaka/37P1/9/9.7/9.7.1/9.7.1.1/Nissaya
ref: 262925
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 9 Dassanenapahātabbattika
    link: /tipitaka/37P1/9
  - name: 9.7 Pañhāvāra
    link: /tipitaka/37P1/9/9.7
  - name: 9.7.1 Paccayānuloma
    link: /tipitaka/37P1/9/9.7/9.7.1
  - name: 9.7.1.1 Vibhaṅgavāra
    link: /tipitaka/37P1/9/9.7/9.7.1/9.7.1.1
prevL: /tipitaka/37P1/9/9.7/9.7.1/9.7.1.1/Annamanna
upL: /tipitaka/37P1/9/9.7/9.7.1/9.7.1.1
nextL: /tipitaka/37P1/9/9.7/9.7.1/9.7.1.1/Upanissaya
---

# Nissaya

### Dassanenapahātabbattika

### Pañhāvāra

### Paccayānuloma

### Vibhaṅgavāra

### Nissaya

(81.)

981. Dassanena pahātabbo dhammo dassanena pahātabbassa dhammassa nissayapaccayena paccayo…  tīṇi.

982. Bhāvanāya pahātabbo dhammo bhāvanāya pahātabbassa dhammassa…  tīṇi.

983. Nevadassanena nabhāvanāya pahātabbo dhammo nevadassanena nabhāvanāya pahātabbassa dhammassa nissayapaccayena paccayo—  nevadassanena nabhāvanāya pahātabbo eko khandho tiṇṇannaṃ khandhānaṃ cittasamuṭṭhānānañca rūpānaṃ…pe…  dve khandhā…pe…  paṭisandhikkhaṇe…pe…  khandhā vatthussa…pe…  vatthu khandhānaṃ…pe…  ekaṃ mahābhūtaṃ…pe…  asaññasattānaṃ…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu…pe… . (1)

984. Nevadassanena nabhāvanāya pahātabbo dhammo dassanena pahātabbassa dhammassa nissayapaccayena paccayo—  vatthu dassanena pahātabbānaṃ khandhānaṃ nissayapaccayena paccayo. (2)

985. Nevadassanena nabhāvanāya pahātabbo dhammo bhāvanāya pahātabbassa dhammassa nissayapaccayena paccayo—  vatthu bhāvanāya pahātabbānaṃ khandhānaṃ nissayapaccayena paccayo. (3)

(82.)

986. Dassanena pahātabbo ca nevadassanena nabhāvanāya pahātabbo ca dhammā dassanena pahātabbassa dhammassa nissayapaccayena paccayo—  dassanena pahātabbo eko khandho ca vatthu ca tiṇṇannaṃ khandhānaṃ nissayapaccayena paccayo…pe…  dve khandhā…pe… . (1)

987. Dassanena pahātabbo ca nevadassanena nabhāvanāya pahātabbo ca dhammā nevadassanena nabhāvanāya pahātabbassa dhammassa nissayapaccayena paccayo—  dassanena pahātabbā khandhā ca mahābhūtā ca cittasamuṭṭhānānaṃ rūpānaṃ nissayapaccayena paccayo. (2)

988. Bhāvanāya pahātabbo ca nevadassanena nabhāvanāya pahātabbo ca dhammā bhāvanāya pahātabbassa dhammassa nissayapaccayena paccayo—  bhāvanāya pahātabbo eko khandho ca vatthu ca tiṇṇannaṃ khandhānaṃ nissayapaccayena paccayo…pe…  dve khandhā…pe… . (1)

989. Bhāvanāya pahātabbo ca nevadassanena nabhāvanāya pahātabbo ca dhammā nevadassanena nabhāvanāya pahātabbassa dhammassa nissayapaccayena paccayo—  bhāvanāya pahātabbā khandhā ca mahābhūtā ca cittasamuṭṭhānānaṃ rūpānaṃ nissayapaccayena paccayo. (2)


