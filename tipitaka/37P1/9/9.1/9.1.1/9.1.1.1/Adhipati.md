---
title:  Adhipati
path: /tipitaka/37P1/9/9.1/9.1.1/9.1.1.1/Adhipati
ref: 262875
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 9 Dassanenapahātabbattika
    link: /tipitaka/37P1/9
  - name: 9.1 Paṭiccavāra
    link: /tipitaka/37P1/9/9.1
  - name: 9.1.1 Paccayānuloma
    link: /tipitaka/37P1/9/9.1/9.1.1
  - name: 9.1.1.1 Vibhaṅgavāra
    link: /tipitaka/37P1/9/9.1/9.1.1/9.1.1.1
prevL: /tipitaka/37P1/9/9.1/9.1.1/9.1.1.1/Arammana
upL: /tipitaka/37P1/9/9.1/9.1.1/9.1.1.1
nextL: /tipitaka/37P1/9/9.1/9.1.1/9.1.1.1/Anantara-samanantara
---

# Adhipati

### Dassanenapahātabbattika

### Paṭiccavāra

### Paccayānuloma

### Vibhaṅgavāra

### Adhipati

(6.)

802. Dassanena pahātabbaṃ dhammaṃ paṭicca dassanena pahātabbo dhammo uppajjati adhipatipaccayā…  tīṇi.

803. Bhāvanāya pahātabbaṃ dhammaṃ paṭicca bhāvanāya pahātabbo dhammo uppajjati adhipatipaccayā…  tīṇi.

804. Nevadassanena nabhāvanāya pahātabbaṃ dhammaṃ paṭicca nevadassanena nabhāvanāya pahātabbo dhammo uppajjati adhipatipaccayā—  nevadassanena nabhāvanāya pahātabbaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ; ekaṃ mahābhūtaṃ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca cittasamuṭṭhānaṃ rūpaṃ upādārūpaṃ. (1)

(7.)

805. Dassanena pahātabbañca nevadassanena nabhāvanāya pahātabbañca dhammaṃ paṭicca nevadassanena nabhāvanāya pahātabbo dhammo uppajjati adhipatipaccayā—  dassanena pahātabbe khandhe ca mahābhūte ca paṭicca cittasamuṭṭhānaṃ rūpaṃ. (1)

806. Bhāvanāya pahātabbañca nevadassanena nabhāvanāya pahātabbañca dhammaṃ paṭicca nevadassanena nabhāvanāya pahātabbo dhammo uppajjati adhipatipaccayā—  bhāvanāya pahātabbe khandhe ca mahābhūte ca paṭicca cittasamuṭṭhānaṃ rūpaṃ. (1)


