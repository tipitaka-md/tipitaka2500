---
title:  Nahetu
path: /tipitaka/37P1/9/9.3/9.3.2/9.3.2.1/Nahetu
ref: 262904
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 9 Dassanenapahātabbattika
    link: /tipitaka/37P1/9
  - name: 9.3 Paccayavāra
    link: /tipitaka/37P1/9/9.3
  - name: 9.3.2 Paccayapaccanīya
    link: /tipitaka/37P1/9/9.3/9.3.2
  - name: 9.3.2.1 Vibhaṅgavāra
    link: /tipitaka/37P1/9/9.3/9.3.2/9.3.2.1
prevL: /tipitaka/37P1/9/9.3/9.3.2/9.3.2.1
upL: /tipitaka/37P1/9/9.3/9.3.2/9.3.2.1
nextL: /tipitaka/37P1/9/9.3/9.3.2/9.3.2.1/Naarammana
---

# Nahetu

### Dassanenapahātabbattika

### Paccayavāra

### Paccayapaccanīya

### Vibhaṅgavāra

### Nahetu

(46.)

887. Dassanena pahātabbaṃ dhammaṃ paccayā dassanena pahātabbo dhammo uppajjati nahetupaccayā—  vicikicchāsahagate khandhe paccayā vicikicchāsahagato moho. (1)

888. Bhāvanāya pahātabbaṃ dhammaṃ paccayā bhāvanāya pahātabbo dhammo uppajjati nahetupaccayā—  uddhaccasahagate khandhe paccayā uddhaccasahagato moho. (1)

889. Nevadassanena nabhāvanāya pahātabbaṃ dhammaṃ paccayā nevadassanena nabhāvanāya pahātabbo dhammo uppajjati nahetupaccayā—  ahetukaṃ nevadassanena nabhāvanāya pahātabbaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe…pe…  ahetukapaṭisandhikkhaṇe…pe…  khandhe paccayā vatthu, vatthuṃ paccayā khandhā; ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā nevadassanena nabhāvanāya pahātabbā khandhā. (1)

890. Nevadassanena nabhāvanāya pahātabbaṃ dhammaṃ paccayā dassanena pahātabbo dhammo uppajjati nahetupaccayā—  vatthuṃ paccayā vicikicchāsahagato moho. (2)

891. Nevadassanena nabhāvanāya pahātabbaṃ dhammaṃ paccayā bhāvanāya pahātabbo dhammo uppajjati nahetupaccayā—  vatthuṃ paccayā uddhaccasahagato moho. (3)

(47.)

892. Dassanena pahātabbañca nevadassanena nabhāvanāya pahātabbañca dhammaṃ paccayā dassanena pahātabbo dhammo uppajjati nahetupaccayā—  vicikicchāsahagate khandhe ca vatthuñca paccayā vicikicchāsahagato moho. (1)

893. Bhāvanāya pahātabbañca nevadassanena nabhāvanāya pahātabbañca dhammaṃ paccayā bhāvanāya pahātabbo dhammo uppajjati nahetupaccayā—  uddhaccasahagate khandhe ca vatthuñca paccayā uddhaccasahagato moho. (1)


