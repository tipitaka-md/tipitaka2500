---
title:  Napurejāta
path: /tipitaka/37P1/9/9.3/9.3.2/9.3.2.1/Napurejata
ref: 262907
breadcrumbs:
  - name: Home
    link: /
  - name: 37P1 Dhammānuloma (1), Tikapaṭṭhānapāḷi (1)
    link: /tipitaka/37P1
  - name: 9 Dassanenapahātabbattika
    link: /tipitaka/37P1/9
  - name: 9.3 Paccayavāra
    link: /tipitaka/37P1/9/9.3
  - name: 9.3.2 Paccayapaccanīya
    link: /tipitaka/37P1/9/9.3/9.3.2
  - name: 9.3.2.1 Vibhaṅgavāra
    link: /tipitaka/37P1/9/9.3/9.3.2/9.3.2.1
prevL: /tipitaka/37P1/9/9.3/9.3.2/9.3.2.1/Naadhipatyadi
upL: /tipitaka/37P1/9/9.3/9.3.2/9.3.2.1
nextL: /tipitaka/37P1/9/9.3/9.3.2/9.3.2.1/Napacchajatadi
---

# Napurejāta

### Dassanenapahātabbattika

### Paccayavāra

### Paccayapaccanīya

### Vibhaṅgavāra

### Napurejāta

(51.)

900. Dassanena pahātabbaṃ dhammaṃ paccayā dassanena pahātabbo dhammo uppajjati napurejātapaccayā—  arūpe dassanena pahātabbaṃ ekaṃ khandhaṃ paccayā…pe… . (1)

901. Dassanena pahātabbaṃ dhammaṃ paccayā nevadassanena nabhāvanāya pahātabbo dhammo uppajjati napurejātapaccayā—  dassanena pahātabbe khandhe paccayā cittasamuṭṭhānaṃ rūpaṃ. (2)

902. Bhāvanāya pahātabbaṃ dhammaṃ paccayā bhāvanāya pahātabbo dhammo uppajjati napurejātapaccayā—  arūpe bhāvanāya pahātabbaṃ ekaṃ khandhaṃ paccayā…pe… . (1)

903. Bhāvanāya pahātabbaṃ dhammaṃ paccayā nevadassanena nabhāvanāya pahātabbo dhammo uppajjati napurejātapaccayā—  bhāvanāya pahātabbe khandhe paccayā cittasamuṭṭhānaṃ rūpaṃ. (2)

(52.)

904. Nevadassanena nabhāvanāya pahātabbaṃ dhammaṃ paccayā nevadassanena nabhāvanāya pahātabbo dhammo uppajjati napurejātapaccayā—  arūpe nevadassanena nabhāvanāya pahātabbaṃ ekaṃ khandhaṃ paccayā tayo khandhā…pe…  nevadassanena nabhāvanāya pahātabbe khandhe paccayā cittasamuṭṭhānaṃ rūpaṃ. Paṭisandhikkhaṇe…pe…  khandhe paccayā kaṭattārūpaṃ, khandhe paccayā vatthu, vatthuṃ paccayā khandhā; ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ, asaññasattānaṃ…pe… . (1)

905. Dassanena pahātabbañca nevadassanena nabhāvanāya pahātabbañca dhammaṃ paccayā nevadassanena nabhāvanāya pahātabbo dhammo uppajjati napurejātapaccayā—  dassanena pahātabbe khandhe ca mahābhūte ca paccayā cittasamuṭṭhānaṃ rūpaṃ. (1)

906. Bhāvanāya pahātabbañca nevadassanena nabhāvanāya pahātabbañca dhammaṃ paccayā nevadassanena nabhāvanāya pahātabbo dhammo uppajjati napurejātapaccayā—  bhāvanāya pahātabbe khandhe ca mahābhūte ca paccayā cittasamuṭṭhānaṃ rūpaṃ. (1)


