
[Home](/) / [37P1 Dhammānuloma (1), Tikapaṭṭhānapāḷi (1)](../../../../../37P1.md) / [9 Dassanenapahātabbattika](../../../../9.md) / [9.3 Paccayavāra](../../../9.3.md) / [9.3.1 Paccayānuloma](../../9.3.1.md) / [9.3.1.1 Vibhaṅgavāra](../9.3.1.1.md)

# Ārammaṇa

* Dassanenapahātabbattika

* Paccayavāra

* Paccayānuloma

* Vibhaṅgavāra

* Ārammaṇa

(40.)

872\. Dassanena pahātabbaṃ dhammaṃ paccayā dassanena pahātabbo dhammo uppajjati ārammaṇapaccayā—  dassanena pahātabbaṃ ekaṃ khandhaṃ paccayā tayo khandhā…pe…  dve khandhe…pe… . (1)

873\. Bhāvanāya pahātabbaṃ dhammaṃ paccayā bhāvanāya pahātabbo dhammo uppajjati ārammaṇapaccayā—  bhāvanāya pahātabbaṃ ekaṃ khandhaṃ paccayā tayo khandhā…pe… . (1)

874\. Nevadassanena nabhāvanāya pahātabbaṃ dhammaṃ paccayā nevadassanena nabhāvanāya pahātabbo dhammo uppajjati ārammaṇapaccayā—  nevadassanena nabhāvanāya pahātabbaṃ ekaṃ khandhaṃ paccayā tayo khandhā…pe…  dve khandhe…pe… . Paṭisandhikkhaṇe nevadassanena nabhāvanāya pahātabbaṃ ekaṃ khandhaṃ paccayā tayo khandhā…pe…  dve khandhe…pe…  vatthuṃ paccayā khandhā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā nevadassanena nabhāvanāya pahātabbā khandhā. (1)

875\. Nevadassanena nabhāvanāya pahātabbaṃ dhammaṃ paccayā dassanena pahātabbo dhammo uppajjati ārammaṇapaccayā—  vatthuṃ paccayā dassanena pahātabbā khandhā. (2)

876\. Nevadassanena nabhāvanāya pahātabbaṃ dhammaṃ paccayā bhāvanāya pahātabbo dhammo uppajjati ārammaṇapaccayā—  vatthuṃ paccayā bhāvanāya pahātabbā khandhā. (3)

(41.)

877\. Dassanena pahātabbañca nevadassanena nabhāvanāya pahātabbañca dhammaṃ paccayā dassanena pahātabbo dhammo uppajjati ārammaṇapaccayā—  dassanena pahātabbaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā…pe… . (1)

878\. Bhāvanāya pahātabbañca nevadassanena nabhāvanāya pahātabbañca dhammaṃ paccayā bhāvanāya pahātabbo dhammo uppajjati ārammaṇapaccayā—  bhāvanāya pahātabbaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)

[Go to previous page (Hetu)](Hetu.md) / [Go to parent page (9.3.1.1 Vibhaṅgavāra)](../9.3.1.1.md) / [Go to next page (Adhipatyādi)](Adhipatyadi.md)


