
[Home](/) / [32Kv Kathāvatthupāḷi](../...md) / [1 Mahāpaṇṇāsaka](...md) / [1.2 Dutiyavagga](../32Kv/1/1.2.md)

# 𑁧𑁇𑁨𑁇𑁪 𑀧𑀭𑀯𑀺𑀢𑀸𑀭𑀡𑀓𑀣𑀸

* 𑀫𑀳𑀸𑀧𑀡𑁆𑀡𑀸𑀲𑀓

* 𑀤𑀼𑀢𑀺𑀬𑀯𑀕𑁆𑀕

* 𑀧𑀭𑀯𑀺𑀢𑀸𑀭𑀡𑀓𑀣𑀸

(322.)

906\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀭𑀳𑀸 𑀧𑀭𑀦𑁂𑀬𑁆𑀬𑁄 𑀧𑀭𑀧𑀢𑁆𑀢𑀺𑀬𑁄 𑀧𑀭𑀧𑀘𑁆𑀘𑀬𑁄 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀦 𑀚𑀸𑀦𑀸𑀢𑀺 𑀦 𑀧𑀲𑁆𑀲𑀢𑀺 𑀲𑀫𑁆𑀫𑀽𑀍𑀳𑁄 𑀅𑀲𑀫𑁆𑀧𑀚𑀸𑀦𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

907\. ๐ 𑀦𑀦𑀼 𑀅𑀭𑀳𑀸 𑀦 𑀧𑀭𑀦𑁂𑀬𑁆𑀬𑁄 𑀦 𑀧𑀭𑀧𑀢𑁆𑀢𑀺𑀬𑁄 𑀦 𑀧𑀭𑀧𑀘𑁆𑀘𑀬𑁄 𑀦 𑀧𑀭𑀧𑀝𑀺𑀩𑀤𑁆𑀥𑀪𑀽 𑀚𑀸𑀦𑀸𑀢𑀺 𑀧𑀲𑁆𑀲𑀢𑀺 𑀅𑀲𑀫𑁆𑀫𑀽𑀍𑀳𑁄 𑀲𑀫𑁆𑀧𑀚𑀸𑀦𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀦 𑀧𑀭𑀦𑁂𑀬𑁆𑀬𑁄 𑀦 𑀧𑀭𑀧𑀢𑁆𑀢𑀺𑀬𑁄 𑀦 𑀧𑀭𑀧𑀘𑁆𑀘𑀬𑁄 𑀦 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀚𑀸𑀦𑀸𑀢𑀺 𑀧𑀲𑁆𑀲𑀢𑀺 𑀅𑀲𑀫𑁆𑀫𑀽𑀍𑀳𑁄 𑀲𑀫𑁆𑀧𑀚𑀸𑀦𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

908\. ๐ 𑀅𑀢𑁆𑀣𑀺 𑀧𑀼𑀣𑀼𑀚𑁆𑀚𑀦𑀲𑁆𑀲 𑀧𑀭𑀯𑀺𑀢𑀸𑀭𑀡𑀸, 𑀲𑁄 𑀘 𑀧𑀭𑀦𑁂𑀬𑁆𑀬𑁄 𑀧𑀭𑀧𑀢𑁆𑀢𑀺𑀬𑁄 𑀧𑀭𑀧𑀘𑁆𑀘𑀬𑁄 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀦 𑀚𑀸𑀦𑀸𑀢𑀺 𑀦 𑀧𑀲𑁆𑀲𑀢𑀺 𑀲𑀫𑁆𑀫𑀽𑀍𑀳𑁄 𑀅𑀲𑀫𑁆𑀧𑀚𑀸𑀦𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸, 𑀲𑁄 𑀘 𑀧𑀭𑀦𑁂𑀬𑁆𑀬𑁄 𑀧𑀭𑀧𑀢𑁆𑀢𑀺𑀬𑁄 𑀧𑀭𑀧𑀘𑁆𑀘𑀬𑁄 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀦 𑀚𑀸𑀦𑀸𑀢𑀺 𑀦 𑀧𑀲𑁆𑀲𑀢𑀺 𑀲𑀫𑁆𑀫𑀽𑀍𑀳𑁄 𑀅𑀲𑀫𑁆𑀧𑀚𑀸𑀦𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

909\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸, 𑀲𑁄 𑀘 𑀦 𑀧𑀭𑀦𑁂𑀬𑁆𑀬𑁄 𑀦 𑀧𑀭𑀧𑀢𑁆𑀢𑀺𑀬𑁄 𑀦 𑀧𑀭𑀧𑀘𑁆𑀘𑀬𑁄 𑀦 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀚𑀸𑀦𑀸𑀢𑀺 𑀧𑀲𑁆𑀲𑀢𑀺 𑀅𑀲𑀫𑁆𑀫𑀽𑀍𑀳𑁄 𑀲𑀫𑁆𑀧𑀚𑀸𑀦𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀧𑀼𑀣𑀼𑀚𑁆𑀚𑀦𑀲𑁆𑀲 𑀧𑀭𑀯𑀺𑀢𑀸𑀭𑀡𑀸, 𑀲𑁄 𑀘 𑀦 𑀧𑀭𑀦𑁂𑀬𑁆𑀬𑁄 𑀦 𑀧𑀭𑀧𑀢𑁆𑀢𑀺𑀬𑁄 𑀦 𑀧𑀭𑀧𑀘𑁆𑀘𑀬𑁄 𑀦 𑀧𑀭𑀧𑀝𑀺𑀩𑀤𑁆𑀥𑀪𑀽, 𑀚𑀸𑀦𑀸𑀢𑀺 𑀧𑀲𑁆𑀲𑀢𑀺 𑀅𑀲𑀫𑁆𑀫𑀽𑀍𑀳𑁄 𑀲𑀫𑁆𑀧𑀚𑀸𑀦𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

910\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀅𑀭𑀳𑀢𑁄 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸, 𑀲𑀁𑀖𑁂 𑀧𑀭𑀯𑀺𑀢𑀸𑀭𑀡𑀸, 𑀲𑀺𑀓𑁆𑀔𑀸𑀬 𑀧𑀭𑀯𑀺𑀢𑀸𑀭𑀡𑀸, 𑀧𑀼𑀩𑁆𑀩𑀦𑁆𑀢𑁂 𑀧𑀭𑀯𑀺𑀢𑀸𑀭𑀡𑀸, 𑀅𑀧𑀭𑀦𑁆𑀢𑁂 𑀧𑀭𑀯𑀺𑀢𑀸𑀭𑀡𑀸, 𑀧𑀼𑀩𑁆𑀩𑀦𑁆𑀢𑀸𑀧𑀭𑀦𑁆𑀢𑁂 𑀧𑀭𑀯𑀺𑀢𑀸𑀭𑀡𑀸, 𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

911\. ๐ 𑀦𑀢𑁆𑀣𑀺 𑀅𑀭𑀳𑀢𑁄 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀦𑀢𑁆𑀣𑀺 𑀅𑀭𑀳𑀢𑁄 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

912\. ๐ 𑀅𑀢𑁆𑀣𑀺 𑀧𑀼𑀣𑀼𑀚𑁆𑀚𑀦𑀲𑁆𑀲 𑀧𑀭𑀯𑀺𑀢𑀸𑀭𑀡𑀸, 𑀅𑀢𑁆𑀣𑀺 𑀢𑀲𑁆𑀲 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸, 𑀅𑀢𑁆𑀣𑀺 𑀢𑀲𑁆𑀲 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

913\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸, 𑀦𑀢𑁆𑀣𑀺 𑀢𑀲𑁆𑀲 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀧𑀼𑀣𑀼𑀚𑁆𑀚𑀦𑀲𑁆𑀲 𑀧𑀭𑀯𑀺𑀢𑀸𑀭𑀡𑀸, 𑀦𑀢𑁆𑀣𑀺 𑀢𑀲𑁆𑀲 𑀲𑀢𑁆𑀣𑀭𑀺 𑀧𑀭𑀯𑀺𑀢𑀸𑀭𑀡𑀸, 𑀥𑀫𑁆𑀫𑁂 𑀧𑀭𑀯𑀺𑀢𑀸𑀭𑀡𑀸…𑀧𑁂…  𑀇𑀤𑀧𑁆𑀧𑀘𑁆𑀘𑀬𑀢𑀸𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀦𑁆𑀦𑁂𑀲𑀼 𑀥𑀫𑁆𑀫𑁂𑀲𑀼 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(323.)

914\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄 𑀉𑀘𑁆𑀙𑀺𑀦𑁆𑀦𑀫𑀽𑀮𑁄 𑀢𑀸𑀮𑀸𑀯𑀢𑁆𑀣𑀼𑀓𑀢𑁄 𑀅𑀦𑀪𑀸𑀯𑀁𑀓𑀢𑁄 𑀆𑀬𑀢𑀺𑀁 𑀅𑀦𑀼𑀧𑁆𑀧𑀸𑀤𑀥𑀫𑁆𑀫𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄 𑀉𑀘𑁆𑀙𑀺𑀦𑁆𑀦𑀫𑀽𑀮𑁄 𑀢𑀸𑀮𑀸𑀯𑀢𑁆𑀣𑀼𑀓𑀢𑁄 𑀅𑀦𑀪𑀸𑀯𑀁𑀓𑀢𑁄 𑀆𑀬𑀢𑀺𑀁 𑀅𑀦𑀼𑀧𑁆𑀧𑀸𑀤𑀥𑀫𑁆𑀫𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

915\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀭𑀳𑀢𑁄 𑀤𑁄𑀲𑁄 𑀧𑀳𑀻𑀦𑁄…𑀧𑁂…  𑀫𑁄𑀳𑁄 𑀧𑀳𑀻𑀦𑁄…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀁 𑀧𑀳𑀻𑀦𑀁 𑀉𑀘𑁆𑀙𑀺𑀦𑁆𑀦𑀫𑀽𑀮𑀁 𑀢𑀸𑀮𑀸𑀯𑀢𑁆𑀣𑀼𑀓𑀢𑀁 𑀅𑀦𑀪𑀸𑀯𑀁𑀓𑀢𑀁 𑀆𑀬𑀢𑀺𑀁 𑀅𑀦𑀼𑀧𑁆𑀧𑀸𑀤𑀥𑀫𑁆𑀫𑀁…𑀧𑁂…  𑀭𑀸𑀕𑀧𑁆𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀤𑁄𑀲𑀧𑁆𑀧𑀳𑀸𑀦𑀸𑀬…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀦𑀦𑀼 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄…𑀧𑁂…  𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄 𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀁, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

(324.)

916\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀅𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸, 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀦𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸𑀢𑀺𑁇 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀅𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀅𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

917\. ๐ 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀦𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀦𑀢𑁆𑀣𑀺 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

918\. ๐ 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄, 𑀅𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄, 𑀅𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂𑁇

919\. ๐ 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀤𑁄𑀲𑁄 𑀧𑀳𑀻𑀦𑁄…𑀧𑁂…  𑀫𑁄𑀳𑁄 𑀧𑀳𑀻𑀦𑁄…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀁 𑀧𑀳𑀻𑀦𑀁 …𑀧𑁂…  𑀭𑀸𑀕𑀧𑁆𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀤𑁄𑀲𑀧𑁆𑀧𑀳𑀸𑀦𑀸𑀬…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀲𑀥𑀫𑁆𑀫𑀓𑀼𑀲𑀮𑁄 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄…𑀧𑁂…  𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀁, 𑀅𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀧𑀭𑀥𑀫𑁆𑀫𑀓𑀼𑀲𑀮𑁄 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄…𑀧𑁂…  𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀁, 𑀅𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

920\. ๐ 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄, 𑀦𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀲𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀭𑀸𑀕𑁄 𑀧𑀳𑀻𑀦𑁄, 𑀦𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂𑁇

921\. ๐ 𑀧𑀭𑀥𑀫𑁆𑀫𑀓𑀼𑀲𑀮𑀲𑁆𑀲 𑀅𑀭𑀳𑀢𑁄 𑀤𑁄𑀲𑁄 𑀧𑀳𑀻𑀦𑁄, 𑀫𑁄𑀳𑁄 𑀧𑀳𑀻𑀦𑁄…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀁 𑀧𑀳𑀻𑀦𑀁…𑀧𑁂…  𑀭𑀸𑀕𑀧𑁆𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀤𑁄𑀲𑀧𑁆𑀧𑀳𑀸𑀦𑀸𑀬…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀧𑀳𑀸𑀦𑀸𑀬 𑀫𑀕𑁆𑀕𑁄 𑀪𑀸𑀯𑀺𑀢𑁄…𑀧𑁂…  𑀩𑁄𑀚𑁆𑀛𑀗𑁆𑀕𑀸 𑀪𑀸𑀯𑀺𑀢𑀸…𑀧𑁂…  𑀧𑀭𑀥𑀫𑁆𑀫𑀓𑀼𑀲𑀮𑁄 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄…𑀧𑁂…  𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀁, 𑀦𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀲𑀥𑀫𑁆𑀫𑀓𑀼𑀲𑀮𑁄 𑀅𑀭𑀳𑀸 𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄 𑀯𑀻𑀢𑀫𑁄𑀳𑁄…𑀧𑁂…  𑀲𑀘𑁆𑀙𑀺𑀓𑀸𑀢𑀩𑁆𑀩𑀁 𑀲𑀘𑁆𑀙𑀺𑀓𑀢𑀁, 𑀦𑀢𑁆𑀣𑀺 𑀢𑀲𑁆𑀲 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(325.)

922\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀚𑀸𑀦𑀢𑁄𑀳𑀁, 𑀪𑀺𑀓𑁆𑀔𑀯𑁂, 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑀁 𑀯𑀤𑀸𑀫𑀺, 𑀦𑁄 𑀅𑀚𑀸𑀦𑀢𑁄 𑀦𑁄 𑀅𑀧𑀲𑁆𑀲𑀢𑁄𑁇 𑀓𑀺𑀜𑁆𑀘, 𑀪𑀺𑀓𑁆𑀔𑀯𑁂, 𑀚𑀸𑀦𑀢𑁄 𑀓𑀺𑀁 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀺, ‘𑀇𑀢𑀺 𑀭𑀽𑀧𑀁’ …𑀧𑁂…  ‘𑀇𑀢𑀺 𑀯𑀺𑀜𑁆𑀜𑀸𑀡𑀲𑁆𑀲 𑀅𑀢𑁆𑀣𑀗𑁆𑀕𑀫𑁄’𑀢𑀺—  𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀚𑀸𑀦𑀢𑁄 𑀏𑀯𑀁 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀻”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

923\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀚𑀸𑀦𑀢𑁄𑀳𑀁, 𑀪𑀺𑀓𑁆𑀔𑀯𑁂, 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑀁 𑀯𑀤𑀸𑀫𑀺, 𑀦𑁄 𑀅𑀚𑀸𑀦𑀢𑁄 𑀦𑁄 𑀅𑀧𑀲𑁆𑀲𑀢𑁄𑁇 𑀓𑀺𑀜𑁆𑀘, 𑀪𑀺𑀓𑁆𑀔𑀯𑁂, 𑀚𑀸𑀦𑀢𑁄 𑀓𑀺𑀁 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀺, ‘𑀇𑀤𑀁 𑀤𑀼𑀓𑁆𑀔𑀦𑁆’𑀢𑀺—  𑀪𑀺𑀓𑁆𑀔𑀯𑁂, 𑀚𑀸𑀦𑀢𑁄 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀺, ‘𑀅𑀬𑀁 𑀤𑀼𑀓𑁆𑀔𑀲𑀫𑀼𑀤𑀬𑁄’𑀢𑀺…𑀧𑁂…  ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑁄’𑀢𑀺…𑀧𑁂…  ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀚𑀸𑀦𑀢𑁄 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀚𑀸𑀦𑀢𑁄 𑀏𑀯𑀁 𑀧𑀲𑁆𑀲𑀢𑁄 𑀆𑀲𑀯𑀸𑀦𑀁 𑀔𑀬𑁄 𑀳𑁄𑀢𑀻”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

924\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀲𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀅𑀦𑀪𑀺𑀚𑀸𑀦𑀁 𑀅𑀧𑀭𑀺𑀚𑀸𑀦𑀁 𑀅𑀯𑀺𑀭𑀸𑀚𑀬𑀁 𑀅𑀧𑁆𑀧𑀚𑀳𑀁 𑀅𑀪𑀩𑁆𑀩𑁄 𑀤𑀼𑀓𑁆𑀔𑀓𑁆𑀔𑀬𑀸𑀬; 𑀲𑀩𑁆𑀩𑀜𑁆𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀪𑀺𑀚𑀸𑀦𑀁 𑀧𑀭𑀺𑀚𑀸𑀦𑀁 𑀯𑀺𑀭𑀸𑀚𑀬𑀁 𑀧𑀚𑀳𑀁 𑀪𑀩𑁆𑀩𑁄 𑀤𑀼𑀓𑁆𑀔𑀓𑁆𑀔𑀬𑀸𑀬𑀸”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

925\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀲𑀳𑀸𑀯𑀲𑁆𑀲 𑀤𑀲𑁆𑀲𑀦𑀲𑀫𑁆𑀧𑀤𑀸𑀬…𑀧𑁂…  𑀙𑀘𑁆𑀘𑀸𑀪𑀺𑀞𑀸𑀦𑀸𑀦𑀺 𑀅𑀪𑀩𑁆𑀩 𑀓𑀸𑀢𑀼𑀦𑁆”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

926\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀬𑀲𑁆𑀫𑀺𑀁, 𑀪𑀺𑀓𑁆𑀔𑀯𑁂, 𑀲𑀫𑀬𑁂 𑀅𑀭𑀺𑀬𑀲𑀸𑀯𑀓𑀲𑁆𑀲 𑀯𑀺𑀭𑀚𑀁 𑀯𑀻𑀢𑀫𑀮𑀁 𑀥𑀫𑁆𑀫𑀘𑀓𑁆𑀔𑀼𑀁 𑀉𑀤𑀧𑀸𑀤𑀺—  ‘𑀬𑀁 𑀓𑀺𑀜𑁆𑀘𑀺 𑀲𑀫𑀼𑀤𑀬𑀥𑀫𑁆𑀫𑀁, 𑀲𑀩𑁆𑀩𑀁 𑀢𑀁 𑀦𑀺𑀭𑁄𑀥𑀥𑀫𑁆𑀫𑀦𑁆’𑀢𑀺, 𑀲𑀳 𑀤𑀲𑁆𑀲𑀦𑀼𑀧𑁆𑀧𑀸𑀤𑀸, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑀸𑀯𑀓𑀲𑁆𑀲 𑀢𑀻𑀡𑀺 𑀲𑀁𑀬𑁄𑀚𑀦𑀸𑀦𑀺 𑀧𑀳𑀻𑀬𑀦𑁆𑀢𑀺—  𑀲𑀓𑁆𑀓𑀸𑀬𑀤𑀺𑀝𑁆𑀞𑀺, 𑀯𑀺𑀘𑀺𑀓𑀺𑀘𑁆𑀙𑀸, 𑀲𑀻𑀮𑀩𑁆𑀩𑀢𑀧𑀭𑀸𑀫𑀸𑀲𑁄”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

927\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—

928\. _“𑀦𑀸𑀳𑀁 𑀲𑀳𑀺𑀲𑁆𑀲𑀸𑀫𑀺 𑀧𑀫𑁄𑀘𑀦𑀸𑀬,_  
_𑀓𑀣𑀁𑀓𑀣𑀺𑀁 𑀥𑁄𑀢𑀓 𑀓𑀜𑁆𑀘𑀺 𑀮𑁄𑀓𑁂;_  
_𑀥𑀫𑁆𑀫𑀜𑁆𑀘 𑀲𑁂𑀝𑁆𑀞𑀁 𑀅𑀪𑀺𑀚𑀸𑀦𑀫𑀸𑀦𑁄,_  
_𑀏𑀯𑀁 𑀢𑀼𑀯𑀁 𑀑𑀖𑀫𑀺𑀫𑀁 𑀢𑀭𑁂𑀲𑀻”𑀢𑀺𑁇_  


929\. 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

930\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀭𑀳𑀢𑁄 𑀇𑀢𑁆𑀣𑀺𑀧𑀼𑀭𑀺𑀲𑀸𑀦𑀁 𑀦𑀸𑀫𑀕𑁄𑀢𑁆𑀢𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀫𑀕𑁆𑀕𑀸𑀫𑀕𑁆𑀕𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀢𑀺𑀡𑀓𑀝𑁆𑀞𑀯𑀦𑀧𑁆𑀧𑀢𑀻𑀦𑀁 𑀦𑀸𑀫𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀢𑁄 𑀇𑀢𑁆𑀣𑀺𑀧𑀼𑀭𑀺𑀲𑀸𑀦𑀁 𑀦𑀸𑀫𑀕𑁄𑀢𑁆𑀢𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀫𑀕𑁆𑀕𑀸𑀫𑀕𑁆𑀕𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀢𑀺𑀡𑀓𑀝𑁆𑀞𑀯𑀦𑀧𑁆𑀧𑀢𑀻𑀦𑀁 𑀦𑀸𑀫𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸”𑀢𑀺𑁇

931\. ๐ 𑀅𑀭𑀳𑀢𑁄 𑀇𑀢𑁆𑀣𑀺𑀧𑀼𑀭𑀺𑀲𑀸𑀦𑀁 𑀦𑀸𑀫𑀕𑁄𑀢𑁆𑀢𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀫𑀕𑁆𑀕𑀸𑀫𑀕𑁆𑀕𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀁, 𑀢𑀺𑀡𑀓𑀝𑁆𑀞𑀯𑀦𑀧𑁆𑀧𑀢𑀻𑀦𑀁 𑀦𑀸𑀫𑀁 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀦𑁆𑀢𑀺, 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀭𑀯𑀺𑀢𑀸𑀭𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀭𑀳𑀢𑁄 𑀲𑁄𑀢𑀸𑀧𑀢𑁆𑀢𑀺𑀨𑀮𑀁 𑀯𑀸 𑀲𑀓𑀤𑀸𑀕𑀸𑀫𑀺𑀨𑀮𑀁 𑀯𑀸 𑀅𑀦𑀸𑀕𑀸𑀫𑀺𑀨𑀮𑀁 𑀯𑀸 𑀅𑀭𑀳𑀢𑁆𑀢𑀁 𑀯𑀸 𑀧𑀭𑁂 𑀯𑀺𑀢𑀸𑀭𑁂𑀬𑁆𑀬𑀼𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

---

932\. 𑀧𑀭𑀯𑀺𑀢𑀸𑀭𑀡𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (1.2.3 Kaṅkhākathā)](1.2.3.md) / [Go to parent page (1.2 Dutiyavagga)](../32Kv/1/1.2.md) / [Go to next page (1.2.5 Vacībhedakathā)](1.2.5.md)


