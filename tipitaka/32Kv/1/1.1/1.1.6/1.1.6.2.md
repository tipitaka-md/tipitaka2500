
[Home](/) / [32Kv Kathāvatthupāḷi](../../../../32Kv.md) / [1 Mahāpaṇṇāsaka](../../../1.md) / [1.1 Paṭhamavagga](../../1.1.md) / [1.1.6 Sabbamatthītikathā](../1.1.6.md)

# 1.1.6.2 Kālasaṃsandana

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

(283.)

624\. ๐ Atītaṃ atthīti? Āmantā. Nanu atītaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Hañci atītaṃ niruddhaṃ vigataṃ vipariṇataṃ atthaṅgataṃ abbhatthaṅgataṃ, no ca vata re vattabbe—  “atītaṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

625\. ๐ Anāgataṃ atthīti? Āmantā. Nanu anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Hañci anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtaṃ, no ca vata re vattabbe—  “anāgataṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

626\. ๐ Paccuppannaṃ atthi paccuppannaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti? Āmantā. Atītaṃ atthi atītaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti? Na hevaṃ vattabbe…pe…  paccuppannaṃ atthi paccuppannaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Āmantā. Anāgataṃ atthi anāgataṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

627\. ๐ Atītaṃ atthi atītaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Paccuppannaṃ atthi paccuppannaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Na hevaṃ vattabbe…pe…  anāgataṃ atthi anāgataṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Paccuppannaṃ atthi paccuppannaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

(284.)

628\. ๐ Atītaṃ rūpaṃ atthīti? Āmantā. Nanu atītaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Hañci atītaṃ rūpaṃ niruddhaṃ…pe…  abbhatthaṅgataṃ, no ca vata re vattabbe—  “atītaṃ rūpaṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

629\. ๐ Anāgataṃ rūpaṃ atthīti? Āmantā. Nanu anāgataṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Hañci anāgataṃ rūpaṃ ajātaṃ…pe…  apātubhūtaṃ, no ca vata re vattabbe—  “anāgataṃ rūpaṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

630\. ๐ Paccuppannaṃ rūpaṃ atthi paccuppannaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti? Āmantā. Atītaṃ rūpaṃ atthi atītaṃ rūpaṃ aniruddhaṃ avigataṃ avipariṇataṃ na atthaṅgataṃ na abbhatthaṅgatanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

631\. ๐ Paccuppannaṃ rūpaṃ atthi paccuppannaṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Āmantā. Anāgataṃ rūpaṃ atthi anāgataṃ rūpaṃ jātaṃ bhūtaṃ sañjātaṃ nibbattaṃ abhinibbattaṃ pātubhūtanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

632\. ๐ Atītaṃ rūpaṃ atthi atītaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Paccuppannaṃ rūpaṃ atthi paccuppannaṃ rūpaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

633\. ๐ Anāgataṃ rūpaṃ atthi anāgataṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Paccuppannaṃ rūpaṃ atthi paccuppannaṃ rūpaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

634\. ๐ Atītā vedanā atthi…pe…  saññā atthi, saṅkhārā atthi, viññāṇaṃ atthīti? Āmantā. Nanu atītaṃ viññāṇaṃ niruddhaṃ vigataṃ vipariṇataṃ atthaṅgataṃ abbhatthaṅgatanti? Āmantā. Hañci atītaṃ viññāṇaṃ niruddhaṃ…pe…  abbhatthaṅgataṃ, no ca vata re vattabbe—  “atītaṃ viññāṇaṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

635\. ๐ Anāgataṃ viññāṇaṃ atthīti? Āmantā. Nanu anāgataṃ viññāṇaṃ ajātaṃ abhūtaṃ asañjātaṃ anibbattaṃ anabhinibbattaṃ apātubhūtanti? Āmantā. Hañci anāgataṃ viññāṇaṃ ajātaṃ…pe…  apātubhūtaṃ, no ca vata re vattabbe—  “anāgataṃ viññāṇaṃ atthī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

636\. ๐ Paccuppannaṃ viññāṇaṃ atthi paccuppannaṃ viññāṇaṃ aniruddhaṃ…pe…  na abbhatthaṅgatanti? Āmantā. Atītaṃ viññāṇaṃ atthi atītaṃ viññāṇaṃ aniruddhaṃ…pe…  na abbhatthaṅgatanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

637\. ๐ Paccuppannaṃ viññāṇaṃ atthi paccuppannaṃ viññāṇaṃ jātaṃ…pe…  pātubhūtanti? Āmantā. Anāgataṃ viññāṇaṃ atthi anāgataṃ viññāṇaṃ jātaṃ…pe…  pātubhūtanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

638\. ๐ Atītaṃ viññāṇaṃ atthi atītaṃ viññāṇaṃ niruddhaṃ…pe…  abbhatthaṅgatanti? Āmantā. Paccuppannaṃ viññāṇaṃ atthi paccuppannaṃ viññāṇaṃ niruddhaṃ…pe…  abbhatthaṅgatanti? Na hevaṃ vattabbe. Anāgataṃ viññāṇaṃ atthi anāgataṃ viññāṇaṃ ajātaṃ…pe…  apātubhūtanti? Āmantā.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

639\. ๐ Paccuppannaṃ viññāṇaṃ atthi paccuppannaṃ viññāṇaṃ ajātaṃ…pe…  apātubhūtanti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

(285.)

640\. ๐ “Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti? Āmantā. Paccuppannaṃ rūpaṃ nirujjhamānaṃ paccuppannabhāvaṃ jahatīti? Āmantā. Rūpabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

641\. ๐ “Paccuppannan”ti vā “rūpan”ti vā, “rūpan”ti vā “paccuppannan”ti vā paccuppannaṃ rūpaṃ appiyaṃ karitvā esese ekaṭṭhe same samabhāge tajjāteti? Āmantā. Paccuppannaṃ rūpaṃ nirujjhamānaṃ rūpabhāvaṃ na jahatīti? Āmantā. Paccuppannabhāvaṃ na jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

642\. × “Odātan”ti vā “vatthan”ti vā, “vatthan”ti vā “odātan”ti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti? Āmantā. Odātaṃ vatthaṃ rajjamānaṃ odātabhāvaṃ jahatīti? Āmantā. Vatthabhāvaṃ jahatīti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

643\. × “Odātan”ti vā “vatthan”ti vā, “vatthan”ti vā “odātan”ti vā odātaṃ vatthaṃ appiyaṃ karitvā esese ekaṭṭhe same samabhāge tajjāteti? Āmantā. Odātaṃ vatthaṃ rajjamānaṃ vatthabhāvaṃ na jahatīti? Āmantā. Odātabhāvaṃ na jahatīti? Na hevaṃ vattabbe. …pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

(286.)

644\. ๐ Rūpaṃ rūpabhāvaṃ na jahatīti? Āmantā. Rūpaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe. Nanu rūpaṃ rūpabhāvaṃ na jahatīti rūpaṃ aniccaṃ adhuvaṃ asassataṃ vipariṇāmadhammanti? Āmantā. Hañci rūpaṃ aniccaṃ adhuvaṃ asassataṃ vipariṇāmadhammaṃ, no ca vata re vattabbe—  “rūpaṃ rūpabhāvaṃ na jahatī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

645\. ๐ Nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avipariṇāmadhammanti? Āmantā. Rūpaṃ rūpabhāvaṃ na jahatīti rūpaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe…  rūpaṃ rūpabhāvaṃ na jahati rūpaṃ aniccaṃ adhuvaṃ asassataṃ vipariṇāmadhammanti? Āmantā. Nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

646\. ๐ Atītaṃ atthi atītaṃ atītabhāvaṃ na jahatīti? Āmantā. Anāgataṃ atthi anāgataṃ anāgatabhāvaṃ na jahatīti? Na hevaṃ vattabbe. Atītaṃ atthi atītaṃ atītabhāvaṃ na jahatīti? Āmantā. Paccuppannaṃ atthi paccuppannaṃ paccuppannabhāvaṃ na jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

647\. ๐ Anāgataṃ atthi anāgataṃ anāgatabhāvaṃ jahatīti? Āmantā. Atītaṃ atthi atītaṃ atītabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

648\. ๐ Paccuppannaṃ atthi paccuppannaṃ paccuppannabhāvaṃ jahatīti? Āmantā. Atītaṃ atthi atītaṃ atītabhāvaṃ jahatīti? Na hevaṃ vattabbe.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

649\. ๐ Atītaṃ atthi atītaṃ atītabhāvaṃ na jahatīti? Āmantā. Atītaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe…  nanu atītaṃ aniccaṃ adhuvaṃ asassataṃ vipariṇāmadhammanti? Āmantā. Hañci atītaṃ aniccaṃ adhuvaṃ asassataṃ vipariṇāmadhammaṃ, no ca vata re vattabbe—  “atītaṃ atthi atītaṃ atītabhāvaṃ na jahatī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

650\. ๐ Nibbānaṃ atthi nibbānaṃ nibbānabhāvaṃ na jahatīti nibbānaṃ niccaṃ dhuvaṃ sassataṃ avipariṇāmadhammanti? Āmantā. Atītaṃ atthi atītaṃ atītabhāvaṃ na jahatīti atītaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

651\. ๐ Atītaṃ atthi atītaṃ atītabhāvaṃ na jahati atītaṃ aniccaṃ adhuvaṃ asassataṃ vipariṇāmadhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

(287.)

652\. ๐ Atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Anāgataṃ rūpaṃ atthi anāgataṃ rūpaṃ anāgatabhāvaṃ na jahatīti? Na hevaṃ vattabbe…pe…  atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Paccuppannaṃ rūpaṃ atthi paccuppannaṃ rūpaṃ paccuppannabhāvaṃ na jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

653\. ๐ Anāgataṃ rūpaṃ atthi anāgataṃ rūpaṃ anāgatabhāvaṃ jahatīti? Āmantā. Atītaṃ rūpaṃ atthi atītaṃ rūpaṃ atītabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

654\. ๐ Paccuppannaṃ rūpaṃ atthi paccuppannaṃ rūpaṃ paccuppannabhāvaṃ jahatīti? Āmantā. Atītaṃ rūpaṃ atthi atītaṃ rūpaṃ atītabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

655\. ๐ Atītaṃ rūpaṃ atthi atītaṃ rūpaṃ atītabhāvaṃ na jahatīti? Āmantā. Atītaṃ rūpaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe…  nanu atītaṃ rūpaṃ aniccaṃ adhuvaṃ asassataṃ vipariṇāmadhammanti? Āmantā. Hañci atītaṃ rūpaṃ aniccaṃ…pe…  vipariṇāmadhammaṃ, no ca vata re vattabbe—  “atītaṃ rūpaṃ atthi atītaṃ rūpaṃ atītabhāvaṃ na jahatī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

656\. ๐ Nibbānaṃ atthi nibbānaṃ nibbānabhāvaṃ na jahati nibbānaṃ niccaṃ dhuvaṃ sassataṃ avipariṇāmadhammanti? Āmantā. Atītaṃ rūpaṃ atthi atītaṃ rūpaṃ atītabhāvaṃ na jahati atītaṃ rūpaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

657\. ๐ Atītaṃ rūpaṃ atthi atītaṃ rūpaṃ atītabhāvaṃ na jahati atītaṃ rūpaṃ aniccaṃ adhuvaṃ asassataṃ vipariṇāmadhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

658\. ๐ Atītā vedanā atthi…  atītā saññā atthi…  atītā saṅkhārā atthi…  atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Anāgataṃ viññāṇaṃ atthi anāgataṃ viññāṇaṃ anāgatabhāvaṃ na jahatīti? Na hevaṃ vattabbe…pe…  atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Paccuppannaṃ viññāṇaṃ atthi paccuppannaṃ viññāṇaṃ paccuppannabhāvaṃ na jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

659\. ๐ Anāgataṃ viññāṇaṃ atthi anāgataṃ viññāṇaṃ anāgatabhāvaṃ jahatīti? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

660\. ๐ Paccuppannaṃ viññāṇaṃ atthi paccuppannaṃ viññāṇaṃ paccuppannabhāvaṃ jahatīti? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ jahatīti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

661\. ๐ Atītaṃ viññāṇaṃ atthi atītaṃ viññāṇaṃ atītabhāvaṃ na jahatīti? Āmantā. Atītaṃ viññāṇaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe…  nanu atītaṃ viññāṇaṃ aniccaṃ adhuvaṃ asassataṃ vipariṇāmadhammanti? Āmantā. Hañci atītaṃ viññāṇaṃ aniccaṃ adhuvaṃ asassataṃ vipariṇāmadhammaṃ, no ca vata re vattabbe—  “atītaṃ viññāṇaṃ atthi atītaṃ viññāṇaṃ atītabhāvaṃ na jahatī”ti.

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

662\. ๐ Nibbānaṃ atthi nibbānaṃ nibbānabhāvaṃ na jahati nibbānaṃ niccaṃ dhuvaṃ sassataṃ avipariṇāmadhammanti? Āmantā. Atītaṃ viññāṇaṃ atthi atītaṃ viññāṇaṃ atītabhāvaṃ na jahati atītaṃ viññāṇaṃ niccaṃ dhuvaṃ sassataṃ avipariṇāmadhammanti? Na hevaṃ vattabbe…pe… .

* Mahāpaṇṇāsaka

* Paṭhamavagga

* Sabbamatthītikathā

* Kālasaṃsandana

663\. ๐ Atītaṃ viññāṇaṃ atthi atītaṃ viññāṇaṃ atītabhāvaṃ na jahati atītaṃ viññāṇaṃ aniccaṃ adhuvaṃ asassataṃ vipariṇāmadhammanti? Āmantā. Nibbānaṃ atthi nibbānaṃ nibbānabhāvaṃ na jahati nibbānaṃ aniccaṃ adhuvaṃ asassataṃ vipariṇāmadhammanti? Na hevaṃ vattabbe…pe… .

* [1.1.6.2.1 Vacanasodhana](1.1.6.2/1.1.6.2.1.md)
* [1.1.6.2.2 Atītacakkhurūpādikathā](1.1.6.2/1.1.6.2.2.md)
* [1.1.6.2.3 Atītañāṇādikathā](1.1.6.2/1.1.6.2.3.md)
* [1.1.6.2.4 Arahantādikathā](1.1.6.2/1.1.6.2.4.md)
* [1.1.6.2.5 Atītahatthādikathā](1.1.6.2/1.1.6.2.5.md)
* [1.1.6.2.6 Atītakkhandhādisamodhānakathā](1.1.6.2/1.1.6.2.6.md)
* [1.1.6.2.7 Padasodhanakathā](1.1.6.2/1.1.6.2.7.md)
* [1.1.6.2.8 Suttasādhana](1.1.6.2/1.1.6.2.8.md)

[Go to previous page (1.1.6.1 Vādayutti)](1.1.6.1.md) / [Go to parent page (1.1.6 Sabbamatthītikathā)](../1.1.6.md) / [Go to next page (1.1.6.2.1 Vacanasodhana)](1.1.6.2/1.1.6.2.1.md)


