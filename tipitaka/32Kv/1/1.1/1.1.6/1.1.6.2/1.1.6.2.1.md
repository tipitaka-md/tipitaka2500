
[Home](/) / [32Kv Kathāvatthupāḷi](/tipitaka/32Kv.md) / [1 Mahāpaṇṇāsaka](/tipitaka/32Kv/1.md) / [1.1 Paṭhamavagga](/tipitaka/32Kv/1/1.1.md) / [1.1.6 Sabbamatthītikathā](/tipitaka/32Kv/1/1.1/1.1.6.md) / [1.1.6.2 Kālasaṃsandana](/tipitaka/32Kv/1/1.1/1.1.6/1.1.6.2.md)

# 1.1.6.2.1 Vacanasodhana

### Mahāpaṇṇāsaka

### Paṭhamavagga

### Sabbamatthītikathā

### Kālasaṃsandana

### Vacanasodhana

(288.)

664. ๐ Atītaṃ nvatthīti? Āmantā. Hañci atītaṃ nvatthi, atītaṃ atthīti micchā. Hañci vā pana atthi nvātītaṃ, atthi atītanti micchā. Anāgataṃ nvatthīti? Āmantā. Hañci anāgataṃ nvatthi, anāgataṃ atthīti micchā. Hañci vā pana atthi nvānāgataṃ, atthi anāgatanti micchā.

665. ๐ Anāgataṃ hutvā paccuppannaṃ hotīti? Āmantā. Taññeva anāgataṃ taṃ paccuppannanti? Na hevaṃ vattabbe…pe…  taññeva anāgataṃ taṃ paccuppannanti? Āmantā. Hutvā hoti hutvā hotīti? Na hevaṃ vattabbe…pe…  hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe…pe… .

666. ๐ Paccuppannaṃ hutvā atītaṃ hotīti? Āmantā. Taññeva paccuppannaṃ taṃ atītanti? Na hevaṃ vattabbe…pe…  taññeva paccuppannaṃ taṃ atītanti? Āmantā. Hutvā hoti hutvā hotīti? Na hevaṃ vattabbe…pe…  hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe…pe… .

667. ๐ Anāgataṃ hutvā paccuppannaṃ hoti, paccuppannaṃ hutvā atītaṃ hotīti? Āmantā. Taññeva anāgataṃ taṃ paccuppannaṃ taṃ atītanti? Na hevaṃ vattabbe…pe…  taññeva anāgataṃ taṃ paccuppannaṃ taṃ atītanti? Āmantā. Hutvā hoti hutvā hotīti? Na hevaṃ vattabbe…pe…  hutvā hoti hutvā hotīti? Āmantā. Na hutvā na hoti na hutvā na hotīti? Na hevaṃ vattabbe.

[Go to previous page (1.1.6.2 Kālasaṃsandana)](/tipitaka/32Kv/1/1.1/1.1.6/1.1.6.2.md) / [Go to parent page (1.1.6.2 Kālasaṃsandana)](/tipitaka/32Kv/1/1.1/1.1.6/1.1.6.2.md) / [Go to next page (1.1.6.2.2 Atītacakkhurūpādikathā)](/tipitaka/32Kv/1/1.1/1.1.6/1.1.6.2/1.1.6.2.2.md)


