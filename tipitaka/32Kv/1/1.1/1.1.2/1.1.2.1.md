
[Home](/) / [32Kv Kathāvatthupāḷi](../../../../32Kv.md) / [1 Mahāpaṇṇāsaka](../../../1.md) / [1.1 Paṭhamavagga](../../1.1.md) / [1.1.2 Parihānikathā](../1.1.2.md)

# 1.1.2.1 Vādayuttiparihāni

* Mahāpaṇṇāsaka

* Paṭhamavagga

* Parihānikathā

* Vādayuttiparihāni

(239.)

386\. ๐ Parihāyati arahā arahattāti? Āmantā. Sabbattha arahā arahattā parihāyatīti? Na hevaṃ vattabbe…pe…  sabbattha arahā arahattā parihāyatīti? Āmantā. Sabbattha arahato parihānīti? Na hevaṃ vattabbe…pe… .

387\. ๐ Parihāyati arahā arahattāti? Āmantā. Sabbadā arahā arahattā parihāyatīti? Na hevaṃ vattabbe…pe…  sabbadā arahā arahattā parihāyatīti? Āmantā. Sabbadā arahato parihānīti? Na hevaṃ vattabbe…pe… .

388\. ๐ Parihāyati arahā arahattāti? Āmantā. Sabbeva arahanto arahattā parihāyantīti? Na hevaṃ vattabbe…pe…  sabbeva arahanto arahattā parihāyantīti? Āmantā. Sabbesaṃyeva arahantānaṃ parihānīti? Na hevaṃ vattabbe…pe… .

389\. ๐ Parihāyati arahā arahattāti? Āmantā. Arahā arahattā parihāyamāno catūhi phalehi parihāyatīti? Na hevaṃ vattabbe…pe… .

390\. × Catūhi satasahassehi seṭṭhī seṭṭhittaṃ kārento satasahasse parihīne seṭṭhittā parihīno hotīti? Āmantā. Sabbasāpateyyā parihīno hotīti? Na hevaṃ vattabbe…pe… .

391\. ๐ Catūhi satasahassehi seṭṭhī seṭṭhittaṃ kārento satasahasse parihīne bhabbo sabbasāpateyyā parihāyitunti? Āmantā. Arahā arahattā parihāyamāno bhabbo catūhi phalehi parihāyitunti? Na hevaṃ vattabbe…pe… .

[Go to previous page (1.1.2 Parihānikathā)](../1.1.2.md) / [Go to parent page (1.1.2 Parihānikathā)](../1.1.2.md) / [Go to next page (1.1.2.2 Ariyapuggalasaṃsandanaparihāni)](1.1.2.2.md)


