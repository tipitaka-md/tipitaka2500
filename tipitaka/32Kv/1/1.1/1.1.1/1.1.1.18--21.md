
[Home](/) / [32Kv Kathāvatthupāḷi](/tipitaka/32Kv.md) / [1 Mahāpaṇṇāsaka](/tipitaka/32Kv/1.md) / [1.1 Paṭhamavagga](/tipitaka/32Kv/1/1.1.md) / [1.1.1 Puggalakathā](/tipitaka/32Kv/1/1.1/1.1.1.md)

# 1.1.1.18--21 Ñātakānuyogādi

### Mahāpaṇṇāsaka

### Paṭhamavagga

### Puggalakathā

### Ñātakānuyogādi

(197.)

326. × Na vattabbaṃ—  “puggalo upalabbhati saccikaṭṭhaparamatthenā”ti? Āmantā. Nanu mātā atthīti? Āmantā. Hañci mātā atthi, tena vata re vattabbe—  “puggalo upalabbhati saccikaṭṭhaparamatthenā”ti.

(198.)

327. × Na vattabbaṃ—  “puggalo upalabbhati saccikaṭṭhaparamatthenā”ti? Āmantā. Nanu pitā atthi…pe…  bhātā atthi…  bhaginī atthi…  khattiyo atthi…  brāhmaṇo atthi…  vesso atthi…  suddo atthi…  gahaṭṭho atthi…  pabbajito atthi…  devo atthi…  manusso atthīti? Āmantā. Hañci manusso atthi, tena vata re vattabbe—  “puggalo upalabbhati saccikaṭṭhaparamatthenā”ti.

(199.)

328. ๐ Mātā atthīti katvā tena ca kāraṇena puggalo upalabbhati saccikaṭṭhaparamatthenāti? Āmantā. Atthi koci na mātā hutvā mātā hotīti? Āmantā. Atthi koci na puggalo hutvā puggalo hotīti? Na hevaṃ vattabbe…pe…  atthi koci na pitā hutvā…pe…  na bhātā hutvā…  na bhaginī hutvā…  na khattiyo hutvā…  na brāhmaṇo hutvā…  na vesso hutvā…  na suddo hutvā…  na gahaṭṭho hutvā…  na pabbajito hutvā…  na devo hutvā…  na manusso hutvā manusso hotīti? Āmantā. Atthi koci na puggalo hutvā puggalo hotīti? Na hevaṃ vattabbe…pe… .

(200.)

329. ๐ Mātā atthīti katvā tena ca kāraṇena puggalo upalabbhati saccikaṭṭhaparamatthenāti? Āmantā. Atthi koci mātā hutvā na mātā hotīti? Āmantā. Atthi koci puggalo hutvā na puggalo hotīti? Na hevaṃ vattabbe…pe… .

330. Atthi koci pitā hutvā…  bhātā hutvā…  bhaginī hutvā…  khattiyo hutvā…  brāhmaṇo hutvā…  vesso hutvā…  suddo hutvā…  gahaṭṭho hutvā…  pabbajito hutvā…  devo hutvā…  manusso hutvā na manusso hotīti? Āmantā. Atthi koci puggalo hutvā na puggalo hotīti? Na hevaṃ vattabbe…pe… .

[Go to previous page (1.1.1.17 Abhiññānuyoga)](/tipitaka/32Kv/1/1.1/1.1.1/1.1.1.17.md) / [Go to parent page (1.1.1 Puggalakathā)](/tipitaka/32Kv/1/1.1/1.1.1.md) / [Go to next page (1.1.1.22 Paṭivedhānuyoga)](/tipitaka/32Kv/1/1.1/1.1.1/1.1.1.22.md)


