
[Home](/) / [32Kv Kathāvatthupāḷi](/tipitaka/32Kv.md) / [1 Mahāpaṇṇāsaka](/tipitaka/32Kv/1.md) / [1.1 Paṭhamavagga](/tipitaka/32Kv/1/1.1.md) / [1.1.1 Puggalakathā](/tipitaka/32Kv/1/1.1/1.1.1.md)

# 1.1.1.12 Vacanasodhana

### Mahāpaṇṇāsaka

### Paṭhamavagga

### Puggalakathā

### Vacanasodhana

(55.)

155. ๐ Puggalo upalabbhati, upalabbhati puggaloti? Puggalo upalabbhati, upalabbhati kehici puggalo kehici na puggaloti. Puggalo kehici upalabbhati kehici na upalabbhatīti? Na hevaṃ vattabbe…pe… .

(56.)

156. ๐ Puggalo saccikaṭṭho, saccikaṭṭho puggaloti? Puggalo saccikaṭṭho, saccikaṭṭho kehici puggalo kehici na puggaloti. Puggalo kehici saccikaṭṭho kehici na saccikaṭṭhoti? Na hevaṃ vattabbe…pe… .

(57.)

157. ๐ Puggalo vijjamāno, vijjamāno puggaloti? Puggalo vijjamāno, vijjamāno kehici puggalo kehici na puggaloti. Puggalo kehici vijjamāno kehici na vijjamānoti? Na hevaṃ vattabbe…pe… .

(58.)

158. ๐ Puggalo saṃvijjamāno, saṃvijjamāno puggaloti? Puggalo saṃvijjamāno, saṃvijjamāno kehici puggalo kehici na puggaloti. Puggalo kehici saṃvijjamāno kehici na saṃvijjamānoti? Na hevaṃ vattabbe…pe… .

(59.)

159. ๐ Puggalo atthi, atthi puggaloti? Puggalo atthi, atthi kehici puggalo kehici na puggaloti. Puggalo kehici atthi kehici natthīti? Na hevaṃ vattabbe…pe… .

(60.)

160. ๐ Puggalo atthi, atthi na sabbo puggaloti? Āmantā…pe…  puggalo natthi, natthi na sabbo puggaloti? Na hevaṃ vattabbe. (Saṃkhittaṃ.)

---

161. Vacanasodhanaṃ.



[Go to previous page (1.1.1.11 Lakkhaṇayutti)](/tipitaka/32Kv/1/1.1/1.1.1/1.1.1.11.md) / [Go to parent page (1.1.1 Puggalakathā)](/tipitaka/32Kv/1/1.1/1.1.1.md) / [Go to next page (1.1.1.13 Paññattānuyoga)](/tipitaka/32Kv/1/1.1/1.1.1/1.1.1.13.md)


