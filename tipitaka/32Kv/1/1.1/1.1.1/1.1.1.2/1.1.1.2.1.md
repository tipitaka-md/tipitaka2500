
[Home](/) / [32Kv Kathāvatthupāḷi](../../../../../32Kv.md) / [1 Mahāpaṇṇāsaka](../../../../1.md) / [1.1 Paṭhamavagga](../../../1.1.md) / [1.1.1 Puggalakathā](../../1.1.1.md) / [1.1.1.2 Okāsasaccikaṭṭha](../1.1.1.2.md)

# 1.1.1.2.1 Anulomapaccanīka

* Mahāpaṇṇāsaka

* Paṭhamavagga

* Puggalakathā

* Okāsasaccikaṭṭha

* Anulomapaccanīka

(11.)

40\. ๐ Puggalo upalabbhati saccikaṭṭhaparamatthenāti? Āmantā. Sabbattha puggalo upalabbhati saccikaṭṭhaparamatthenāti? Na hevaṃ vattabbe.

41\. Ājānāhi niggahaṃ. Hañci puggalo upalabbhati saccikaṭṭhaparamatthena, tena vata re vattabbe—  “sabbattha puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘sabbattha puggalo upalabbhati saccikaṭṭhaparamatthenā’”ti micchā.

42\. No ce pana vattabbe—  “sabbattha puggalo upalabbhati saccikaṭṭhaparamatthenā”ti, no ca vata re vattabbe—  “puggalo upalabbhati saccikaṭṭhaparamatthenā”ti. Yaṃ tattha vadesi—  “vattabbe kho—  ‘puggalo upalabbhati saccikaṭṭhaparamatthena’, no ca vattabbe—  ‘sabbattha puggalo upalabbhati saccikaṭṭhaparamatthenā’”ti micchā…pe… .

---

43\. Tatiyo niggaho.



[Go to previous page (1.1.1.2 Okāsasaccikaṭṭha)](../1.1.1.2.md) / [Go to parent page (1.1.1.2 Okāsasaccikaṭṭha)](../1.1.1.2.md) / [Go to next page (1.1.1.3 Kālasaccikaṭṭha)](../1.1.1.3.md)


