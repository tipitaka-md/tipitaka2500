
[Home](/) / [32Kv Kathāvatthupāḷi](../...md) / [1 Mahāpaṇṇāsaka](...md) / [1.5 Pañcamavagga](../32Kv/1/1.5.md)

# 𑁧𑁇𑁫𑁇𑁯 𑀧𑀝𑀼𑀧𑁆𑀧𑀦𑁆𑀦𑀜𑀸𑀡𑀓𑀣𑀸

* 𑀫𑀳𑀸𑀧𑀡𑁆𑀡𑀸𑀲𑀓

* 𑀧𑀜𑁆𑀘𑀫𑀯𑀕𑁆𑀕

* 𑀧𑀝𑀼𑀧𑁆𑀧𑀦𑁆𑀦𑀜𑀸𑀡𑀓𑀣𑀸

(441.)

1522\. ๐ 𑀧𑀝𑀼𑀧𑁆𑀧𑀦𑁆𑀦𑁂 𑀜𑀸𑀡𑀁 𑀅𑀢𑁆𑀣𑀻𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀜𑀸𑀡𑁂𑀦 𑀢𑀁 𑀜𑀸𑀡𑀁 𑀚𑀸𑀦𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀢𑁂𑀦 𑀜𑀸𑀡𑁂𑀦 𑀢𑀁 𑀜𑀸𑀡𑀁 𑀚𑀸𑀦𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀜𑀸𑀡𑁂𑀦 𑀢𑀁 𑀜𑀸𑀡𑀁 “𑀜𑀸𑀡𑀦𑁆”𑀢𑀺 𑀚𑀸𑀦𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀢𑁂𑀦 𑀜𑀸𑀡𑁂𑀦 𑀢𑀁 𑀜𑀸𑀡𑀁 “𑀜𑀸𑀡𑀦𑁆”𑀢𑀺 𑀚𑀸𑀦𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀢𑀁 𑀜𑀸𑀡𑀁 𑀢𑀲𑁆𑀲 𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1523\. ๐ 𑀢𑀁 𑀜𑀸𑀡𑀁 𑀢𑀲𑁆𑀲 𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀨𑀲𑁆𑀲𑁂𑀦 𑀢𑀁 𑀨𑀲𑁆𑀲𑀁 𑀨𑀼𑀲𑀢𑀺, 𑀢𑀸𑀬 𑀯𑁂𑀤𑀦𑀸𑀬 𑀢𑀁 𑀯𑁂𑀤𑀦𑀁 𑀯𑁂𑀤𑁂𑀢𑀺, 𑀢𑀸𑀬 𑀲𑀜𑁆𑀜𑀸𑀬 𑀢𑀁 𑀲𑀜𑁆𑀜𑀁 𑀲𑀜𑁆𑀚𑀸𑀦𑀸𑀢𑀺, 𑀢𑀸𑀬 𑀘𑁂𑀢𑀦𑀸𑀬 𑀢𑀁 𑀘𑁂𑀢𑀦𑀁 𑀘𑁂𑀢𑁂𑀢𑀺, 𑀢𑁂𑀦 𑀘𑀺𑀢𑁆𑀢𑁂𑀦 𑀢𑀁 𑀘𑀺𑀢𑁆𑀢𑀁 𑀘𑀺𑀦𑁆𑀢𑁂𑀢𑀺, 𑀢𑁂𑀦 𑀯𑀺𑀢𑀓𑁆𑀓𑁂𑀦 𑀢𑀁 𑀯𑀺𑀢𑀓𑁆𑀓𑀁 𑀯𑀺𑀢𑀓𑁆𑀓𑁂𑀢𑀺, 𑀢𑁂𑀦 𑀯𑀺𑀘𑀸𑀭𑁂𑀦 𑀢𑀁 𑀯𑀺𑀘𑀸𑀭𑀁 𑀯𑀺𑀘𑀸𑀭𑁂𑀢𑀺, 𑀢𑀸𑀬 𑀧𑀻𑀢𑀺𑀬𑀸 𑀢𑀁 𑀧𑀻𑀢𑀺𑀁 𑀧𑀺𑀬𑀸𑀬𑀢𑀺, 𑀢𑀸𑀬 𑀲𑀢𑀺𑀬𑀸 𑀢𑀁 𑀲𑀢𑀺𑀁 𑀲𑀭𑀢𑀺, 𑀢𑀸𑀬 𑀧𑀜𑁆𑀜𑀸𑀬 𑀢𑀁 𑀧𑀜𑁆𑀜𑀁 𑀧𑀚𑀸𑀦𑀸𑀢𑀺, 𑀢𑁂𑀦 𑀔𑀕𑁆𑀕𑁂𑀦 𑀢𑀁 𑀔𑀕𑁆𑀕𑀁 𑀙𑀺𑀦𑁆𑀤𑀢𑀺, 𑀢𑁂𑀦 𑀨𑀭𑀲𑀼𑀦𑀸 𑀢𑀁 𑀨𑀭𑀲𑀼𑀁 𑀢𑀘𑁆𑀙𑀢𑀺, 𑀢𑀸𑀬 𑀓𑀼𑀥𑀸𑀭𑀺𑀬𑀸 𑀢𑀁 𑀓𑀼𑀥𑀸𑀭𑀺𑀁 𑀢𑀘𑁆𑀙𑀢𑀺, 𑀢𑀸𑀬 𑀯𑀸𑀲𑀺𑀬𑀸 𑀢𑀁 𑀯𑀸𑀲𑀺𑀁 𑀢𑀘𑁆𑀙𑀢𑀺, 𑀢𑀸𑀬 𑀲𑀽𑀘𑀺𑀬𑀸 𑀢𑀁 𑀲𑀽𑀘𑀺𑀁 𑀲𑀺𑀩𑁆𑀩𑁂𑀢𑀺, 𑀢𑁂𑀦 𑀅𑀗𑁆𑀕𑀼𑀮𑀕𑁆𑀕𑁂𑀦 𑀢𑀁 𑀅𑀗𑁆𑀕𑀼𑀮𑀕𑁆𑀕𑀁 𑀧𑀭𑀸𑀫𑀲𑀢𑀺, 𑀢𑁂𑀦 𑀦𑀸𑀲𑀺𑀓𑀕𑁆𑀕𑁂𑀦 𑀢𑀁 𑀦𑀸𑀲𑀺𑀓𑀕𑁆𑀕𑀁 𑀧𑀭𑀸𑀫𑀲𑀢𑀺, 𑀢𑁂𑀦 𑀫𑀢𑁆𑀣𑀓𑁂𑀦 𑀢𑀁 𑀫𑀢𑁆𑀣𑀓𑀁 𑀧𑀭𑀸𑀫𑀲𑀢𑀺, 𑀢𑁂𑀦 𑀕𑀽𑀣𑁂𑀦 𑀢𑀁 𑀕𑀽𑀣𑀁 𑀥𑁄𑀯𑀢𑀺, 𑀢𑁂𑀦 𑀫𑀼𑀢𑁆𑀢𑁂𑀦 𑀢𑀁 𑀫𑀼𑀢𑁆𑀢𑀁 𑀥𑁄𑀯𑀢𑀺, 𑀢𑁂𑀦 𑀔𑁂𑀍𑀏𑀦 𑀢𑀁 𑀔𑁂𑀍𑀅𑀁 𑀥𑁄𑀯𑀢𑀺, 𑀢𑁂𑀦 𑀧𑀼𑀩𑁆𑀩𑁂𑀦 𑀢𑀁 𑀧𑀼𑀩𑁆𑀩𑀁 𑀥𑁄𑀯𑀢𑀺, 𑀢𑁂𑀦 𑀮𑁄𑀳𑀺𑀢𑁂𑀦 𑀢𑀁 𑀮𑁄𑀳𑀺𑀢𑀁 𑀥𑁄𑀯𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(442.)

1524\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀧𑀝𑀼𑀧𑁆𑀧𑀦𑁆𑀦𑁂 𑀜𑀸𑀡𑀁 𑀅𑀢𑁆𑀣𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀲𑀩𑁆𑀩𑀲𑀗𑁆𑀔𑀸𑀭𑁂 𑀅𑀦𑀺𑀘𑁆𑀘𑀢𑁄 𑀤𑀺𑀝𑁆𑀞𑁂 𑀢𑀫𑁆𑀧𑀺 𑀜𑀸𑀡𑀁 𑀅𑀦𑀺𑀘𑁆𑀘𑀢𑁄 𑀤𑀺𑀝𑁆𑀞𑀁 𑀳𑁄𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀲𑀩𑁆𑀩𑀲𑀗𑁆𑀔𑀸𑀭𑁂 𑀅𑀦𑀺𑀘𑁆𑀘𑀢𑁄 𑀤𑀺𑀝𑁆𑀞𑁂 𑀢𑀫𑁆𑀧𑀺 𑀜𑀸𑀡𑀁 𑀅𑀦𑀺𑀘𑁆𑀘𑀢𑁄 𑀤𑀺𑀝𑁆𑀞𑀁 𑀳𑁄𑀢𑀺, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀧𑀝𑀼𑀧𑁆𑀧𑀦𑁆𑀦𑁂 𑀜𑀸𑀡𑀁 𑀅𑀢𑁆𑀣𑀻”𑀢𑀺𑁇

---

1525\. 𑀧𑀝𑀼𑀧𑁆𑀧𑀦𑁆𑀦𑀜𑀸𑀡𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (1.5.8 Anāgatañāṇakathā)](1.5.8.md) / [Go to parent page (1.5 Pañcamavagga)](../32Kv/1/1.5.md) / [Go to next page (1.5.10 Phalañāṇakathā)](1.5.10.md)


