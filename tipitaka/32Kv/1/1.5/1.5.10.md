
[Home](/) / [32Kv Kathāvatthupāḷi](../../../32Kv.md) / [1 Mahāpaṇṇāsaka](../../1.md) / [1.5 Pañcamavagga](../1.5.md)

# 1.5.10 Phalañāṇakathā

* Mahāpaṇṇāsaka

* Pañcamavagga

* Phalañāṇakathā

(443.)

1526\. ๐ Sāvakassa phale ñāṇaṃ atthīti? Āmantā. Sāvako phalassa kataṃ paññāpetīti? Na hevaṃ vattabbe…pe… .

1527\. ๐ Sāvakassa phale ñāṇaṃ atthīti? Āmantā. Atthi sāvakassa phalaparopariyatti indriyaparopariyatti puggalaparopariyattīti? Na hevaṃ vattabbe…pe… .

1528\. ๐ Sāvakassa phale ñāṇaṃ atthīti? Āmantā. Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti? Na hevaṃ vattabbe…pe… .

1529\. ๐ Sāvakassa phale ñāṇaṃ atthīti? Āmantā. Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti? Na hevaṃ vattabbe…pe… .

1530\. ๐ Sāvakassa phale ñāṇaṃ atthīti? Āmantā. Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? Na hevaṃ vattabbe…pe… .

(444.)

1531\. × Na vattabbaṃ—  “sāvakassa phale ñāṇaṃ atthī”ti? Āmantā. Sāvako aññāṇīti? Na hevaṃ vattabbe…pe…  tena hi sāvakassa phale ñāṇaṃ atthīti…pe… .

---

1532\. Phalañāṇakathā niṭṭhitā.

  
Pañcamo vaggo.



---

1533\. Tassuddānaṃ



1534\. Vimuttiñāṇaṃ vimuttaṃ, sekhassa asekhaṃ ñāṇaṃ, viparīte ñāṇaṃ, aniyatassa niyāmagamanāya atthi ñāṇaṃ, sabbaṃ ñāṇaṃ paṭisambhidāti, sammutiñāṇaṃ, cetopariyāye ñāṇaṃ, anāgate ñāṇaṃ, paṭuppanne ñāṇaṃ, sāvakassa phale ñāṇanti.

---

1535\. Mahāpaṇṇāsako.



---

1536\. Tassāpi uddānaṃ



1537\. Sattupaladdhiṃ, upaharato, balaṃ, gihi’ssa arahā ca, vimuttipañcamanti.

[Go to previous page (1.5.9 Paṭuppannañāṇakathā)](1.5.9.md) / [Go to parent page (1.5 Pañcamavagga)](../1.5.md) / [Go to next page (2 Niyāmapaṇṇāsaka)](../../2.md)


