---
title: 2.5.10 Viññattisīlantikathā
path: /tipitaka/32Kv/2/2.5/2.5.10
ref: 270234
breadcrumbs:
  - name: Home
    link: /
  - name: 32Kv Kathāvatthupāḷi
    link: /tipitaka/32Kv
  - name: 2 Niyāmapaṇṇāsaka
    link: /tipitaka/32Kv/2
  - name: 2.5 Dasamavagga
    link: /tipitaka/32Kv/2/2.5
prevL: /tipitaka/32Kv/2/2.5/2.5.9
upL: /tipitaka/32Kv/2/2.5
nextL: /tipitaka/32Kv/2/2.5/2.5.11
---

# 2.5.10 Viññattisīlantikathā

### Niyāmapaṇṇāsaka

### Dasamavagga

### Viññattisīlantikathā

(601.)

1998. ๐ Viññatti sīlanti? Āmantā. Pāṇātipātā veramaṇīti? Na hevaṃ vattabbe…pe…  adinnādānā veramaṇīti? Na hevaṃ vattabbe…pe…  kāmesumicchācārā veramaṇīti? Na hevaṃ vattabbe…pe…  musāvādā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… .

1999. ๐ Abhivādanaṃ sīlaṃ, paccuṭṭhānaṃ sīlaṃ, añjalikammaṃ sīlaṃ, sāmīcikammaṃ sīlaṃ, āsanābhihāro sīlaṃ, seyyābhihāro sīlaṃ, pādodakābhihāro sīlaṃ, pādakathalikābhihāro sīlaṃ, nhāne piṭṭhiparikammaṃ sīlanti? Āmantā. Pāṇātipātā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… .

(602.)

2000. × Na vattabbaṃ—  “viññatti sīlan”ti? Āmantā. Dussilyanti? Na hevaṃ vattabbe…pe…  tena hi viññatti sīlanti.

===

2001. Viññatti sīlantikathā niṭṭhitā.




