
[Home](/) / [32Kv Kathāvatthupāḷi](../../../32Kv.md) / [2 Niyāmapaṇṇāsaka](../../2.md) / [2.5 Dasamavagga](../2.5.md)

# 2.5.10 Viññattisīlantikathā

* Niyāmapaṇṇāsaka

* Dasamavagga

* Viññattisīlantikathā

(601.)

1998\. ๐ Viññatti sīlanti? Āmantā. Pāṇātipātā veramaṇīti? Na hevaṃ vattabbe…pe…  adinnādānā veramaṇīti? Na hevaṃ vattabbe…pe…  kāmesumicchācārā veramaṇīti? Na hevaṃ vattabbe…pe…  musāvādā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… .

1999\. ๐ Abhivādanaṃ sīlaṃ, paccuṭṭhānaṃ sīlaṃ, añjalikammaṃ sīlaṃ, sāmīcikammaṃ sīlaṃ, āsanābhihāro sīlaṃ, seyyābhihāro sīlaṃ, pādodakābhihāro sīlaṃ, pādakathalikābhihāro sīlaṃ, nhāne piṭṭhiparikammaṃ sīlanti? Āmantā. Pāṇātipātā veramaṇīti? Na hevaṃ vattabbe…pe…  surāmerayamajjapamādaṭṭhānā veramaṇīti? Na hevaṃ vattabbe…pe… .

(602.)

2000\. × Na vattabbaṃ—  “viññatti sīlan”ti? Āmantā. Dussilyanti? Na hevaṃ vattabbe…pe…  tena hi viññatti sīlanti.

---

2001\. Viññatti sīlantikathā niṭṭhitā.



[Go to previous page (2.5.9 Samādānahetukathā)](2.5.9.md) / [Go to parent page (2.5 Dasamavagga)](../2.5.md) / [Go to next page (2.5.11 Aviññattidussilyantikathā)](2.5.11.md)


