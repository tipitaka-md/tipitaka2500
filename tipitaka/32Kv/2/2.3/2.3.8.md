
[Home](/) / [32Kv Kathāvatthupāḷi](../../../32Kv.md) / [2 Niyāmapaṇṇāsaka](../../2.md) / [2.3 Aṭṭhamavagga](../2.3.md)

# 𑁨𑁇𑁩𑁇𑁮 𑀅𑀭𑀽𑀧𑁂𑀭𑀽𑀧𑀓𑀣𑀸

### 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

### 𑀅𑀝𑁆𑀞𑀫𑀯𑀕𑁆𑀕

### 𑀅𑀭𑀽𑀧𑁂𑀭𑀽𑀧𑀓𑀣𑀸

(524.)

1778\. ๐ 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽𑀢𑀺? 𑀆𑀫𑀦𑁆𑀢𑀸𑁇 𑀭𑀽𑀧𑀪𑀯𑁄 𑀭𑀽𑀧𑀕𑀢𑀺 𑀭𑀽𑀧𑀲𑀢𑁆𑀢𑀸𑀯𑀸𑀲𑁄 𑀭𑀽𑀧𑀲𑀁𑀲𑀸𑀭𑁄 𑀭𑀽𑀧𑀬𑁄𑀦𑀺 𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀭𑀽𑀧𑀪𑀯𑁄 𑀅𑀭𑀽𑀧𑀕𑀢𑀺 𑀅𑀭𑀽𑀧𑀲𑀢𑁆𑀢𑀸𑀯𑀸𑀲𑁄 𑀅𑀭𑀽𑀧𑀲𑀁𑀲𑀸𑀭𑁄 𑀅𑀭𑀽𑀧𑀬𑁄𑀦𑀺 𑀅𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀽𑀧𑀪𑀯𑁄…𑀧𑁂…  𑀅𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽”𑀢𑀺𑁇

1779\. ๐ 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽𑀢𑀺? 𑀆𑀫𑀦𑁆𑀢𑀸𑁇 𑀧𑀜𑁆𑀘𑀯𑁄𑀓𑀸𑀭𑀪𑀯𑁄 𑀕𑀢𑀺 𑀲𑀢𑁆𑀢𑀸𑀯𑀸𑀲𑁄 𑀲𑀁𑀲𑀸𑀭𑁄 𑀬𑁄𑀦𑀺 𑀯𑀺𑀜𑁆𑀜𑀸𑀡𑀝𑁆𑀞𑀺𑀢𑀺 𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀘𑀢𑀼𑀯𑁄𑀓𑀸𑀭𑀪𑀯𑁄…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀘𑀢𑀼𑀯𑁄𑀓𑀸𑀭𑀪𑀯𑁄 𑀕𑀢𑀺…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽”𑀢𑀺𑁇

(525.)

1780\. ๐ 𑀅𑀢𑁆𑀣𑀺 𑀭𑀽𑀧𑀁 𑀭𑀽𑀧𑀥𑀸𑀢𑀼𑀬𑀸, 𑀲𑁄 𑀘 𑀭𑀽𑀧𑀪𑀯𑁄 𑀭𑀽𑀧𑀕𑀢𑀺 𑀭𑀽𑀧𑀲𑀢𑁆𑀢𑀸𑀯𑀸𑀲𑁄 𑀭𑀽𑀧𑀲𑀁𑀲𑀸𑀭𑁄 𑀭𑀽𑀧𑀬𑁄𑀦𑀺 𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀼, 𑀲𑁄 𑀘 𑀭𑀽𑀧𑀪𑀯𑁄 𑀭𑀽𑀧𑀕𑀢𑀺…𑀧𑁂…  𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀅𑀢𑁆𑀣𑀺 𑀭𑀽𑀧𑀁 𑀭𑀽𑀧𑀥𑀸𑀢𑀼𑀬𑀸, 𑀲𑁄 𑀘 𑀧𑀜𑁆𑀘𑀯𑁄𑀓𑀸𑀭𑀪𑀯𑁄 𑀕𑀢𑀺…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀼, 𑀲𑁄 𑀘 𑀧𑀜𑁆𑀘𑀯𑁄𑀓𑀸𑀭𑀪𑀯𑁄 𑀕𑀢𑀺…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1781\. ๐ 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀼, 𑀲𑁄 𑀘 𑀅𑀭𑀽𑀧𑀪𑀯𑁄 𑀅𑀭𑀽𑀧𑀕𑀢𑀺 𑀅𑀭𑀽𑀧𑀲𑀢𑁆𑀢𑀸𑀯𑀸𑀲𑁄 𑀅𑀭𑀽𑀧𑀲𑀁𑀲𑀸𑀭𑁄 𑀅𑀭𑀽𑀧𑀬𑁄𑀦𑀺 𑀅𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀭𑀽𑀧𑀁 𑀭𑀽𑀧𑀥𑀸𑀢𑀼𑀬𑀸, 𑀲𑁄 𑀘 𑀅𑀭𑀽𑀧𑀪𑀯𑁄 𑀅𑀭𑀽𑀧𑀕𑀢𑀺…𑀧𑁂…  𑀅𑀭𑀽𑀧𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀼, 𑀲𑁄 𑀘 𑀘𑀢𑀼𑀯𑁄𑀓𑀸𑀭𑀪𑀯𑁄 𑀕𑀢𑀺…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀭𑀽𑀧𑀁 𑀭𑀽𑀧𑀥𑀸𑀢𑀼𑀬𑀸, 𑀲𑁄 𑀘 𑀘𑀢𑀼𑀯𑁄𑀓𑀸𑀭𑀪𑀯𑁄 𑀕𑀢𑀺…𑀧𑁂…  𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(526.)

1782\. ๐ 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀭𑀽𑀧𑀸𑀦𑀁 𑀦𑀺𑀲𑁆𑀲𑀭𑀡𑀁 𑀅𑀭𑀽𑀧𑀁 𑀯𑀼𑀢𑁆𑀢𑀁 𑀪𑀕𑀯𑀢𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀭𑀽𑀧𑀸𑀦𑀁 𑀦𑀺𑀲𑁆𑀲𑀭𑀡𑀁 𑀅𑀭𑀽𑀧𑀁 𑀯𑀼𑀢𑁆𑀢𑀁 𑀪𑀕𑀯𑀢𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽”𑀢𑀺𑁇

1783\. ๐ 𑀭𑀽𑀧𑀸𑀦𑀁 𑀦𑀺𑀲𑁆𑀲𑀭𑀡𑀁 𑀅𑀭𑀽𑀧𑀁 𑀯𑀼𑀢𑁆𑀢𑀁 𑀪𑀕𑀯𑀢𑀸, 𑀅𑀢𑁆𑀣𑀺 𑀭𑀽𑀧𑀁 𑀅𑀭𑀽𑀧𑁂𑀲𑀽𑀢𑀺? 𑀆𑀫𑀦𑁆𑀢𑀸𑁇 𑀓𑀸𑀫𑀸𑀦𑀁 𑀦𑀺𑀲𑁆𑀲𑀭𑀡𑀁 𑀦𑁂𑀓𑁆𑀔𑀫𑁆𑀫𑀁 𑀯𑀼𑀢𑁆𑀢𑀁 𑀪𑀕𑀯𑀢𑀸, 𑀅𑀢𑁆𑀣𑀺 𑀦𑁂𑀓𑁆𑀔𑀫𑁆𑀫𑁂𑀲𑀼 𑀓𑀸𑀫𑀸, 𑀅𑀢𑁆𑀣𑀺 𑀅𑀦𑀸𑀲𑀯𑁂𑀲𑀼 𑀆𑀲𑀯𑀸, 𑀅𑀢𑁆𑀣𑀺 𑀅𑀧𑀭𑀺𑀬𑀸𑀧𑀦𑁆𑀦𑁂𑀲𑀼 𑀧𑀭𑀺𑀬𑀸𑀧𑀦𑁆𑀦𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

---

1784\. 𑀅𑀭𑀽𑀧𑁂 𑀭𑀽𑀧𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.3.7 Rūpadhātuyāāyatanakathā)](2.3.7.md) / [Go to parent page (2.3 Aṭṭhamavagga)](../2.3.md) / [Go to next page (2.3.9 Rūpaṃkammantikathā)](2.3.9.md)


