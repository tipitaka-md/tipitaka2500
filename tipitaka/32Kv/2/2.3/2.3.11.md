
[Home](/) / [32Kv Kathāvatthupāḷi](../../../32Kv.md) / [2 Niyāmapaṇṇāsaka](../../2.md) / [2.3 Aṭṭhamavagga](../2.3.md)

# 2.3.11 Kammahetukathā

* Niyāmapaṇṇāsaka

* Aṭṭhamavagga

* Kammahetukathā

(546.)

1845\. ๐ Kammahetu arahā arahattā parihāyatīti? Āmantā. Kammahetu sotāpanno sotāpattiphalā parihāyatīti? Na hevaṃ vattabbe…pe…  kammahetu arahā arahattā parihāyatīti? Āmantā. Kammahetu sakadāgāmī…pe…  anāgāmī anāgāmiphalā parihāyatīti? Na hevaṃ vattabbe…pe… .

1846\. ๐ Kammahetu sotāpanno sotāpattiphalā na parihāyatīti? Āmantā. Kammahetu arahā arahattā na parihāyatīti? Na hevaṃ vattabbe…pe…  kammahetu sakadāgāmī…pe…  anāgāmī anāgāmiphalā na parihāyatīti? Āmantā. Kammahetu arahā arahattā na parihāyatīti? Na hevaṃ vattabbe…pe… .

1847\. ๐ Kammahetu arahā arahattā parihāyatīti? Āmantā. Pāṇātipātakammassa hetūti? Na hevaṃ vattabbe…pe…  adinnādānakammassa hetu…pe…  kāmesumicchācārakammassa hetu…  musāvādakammassa hetu…  pisuṇavācākammassa hetu…  pharusavācākammassa hetu…  samphappalāpakammassa hetu…  mātughātakammassa hetu…  pitughātakammassa hetu…  arahantaghātakammassa hetu…  ruhiruppādakammassa hetu…pe…  saṃghabhedakammassa hetūti? Na hevaṃ vattabbe…pe… .

1848\. ๐ Katamassa kammassa hetūti? Handa hi arahantānaṃ abbhācikkhatīti. Arahantānaṃ abbhācikkhanakammassa hetu arahā arahattā parihāyatīti? Āmantā. Ye keci arahantānaṃ abbhācikkhanti, sabbe te arahattaṃ sacchikarontīti? Na hevaṃ vattabbe…pe… .

---

1849\. Kammahetukathā niṭṭhitā.

  
Aṭṭhamo vaggo.



---

1850\. Tassuddānaṃ



1851\. Cha gatiyo, antarābhavo, pañceva kāmaguṇā kāmadhātu, pañceva āyatanā kāmā, rūpino dhammā rūpadhātu, arūpino dhammā arūpadhātu, saḷāyataniko attabhāvo rūpadhātuyā, atthi rūpaṃ arūpesu, rūpaṃ kammaṃ, rūpaṃ jīvitaṃ, kammahetukā parihāyatīti.

[Go to previous page (2.3.10 Jīvitindriyakathā)](2.3.10.md) / [Go to parent page (2.3 Aṭṭhamavagga)](../2.3.md) / [Go to next page (2.4 Navamavagga)](../2.4.md)


