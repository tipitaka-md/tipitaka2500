
[Home](/) / [32Kv Kathāvatthupāḷi](/tipitaka/32Kv.md) / [2 Niyāmapaṇṇāsaka](/tipitaka/32Kv/2.md) / [2.2 Sattamavagga](/tipitaka/32Kv/2/2.2.md)

# 𑁨𑁇𑁨𑁇𑁩 𑀘𑁂𑀢𑀲𑀺𑀓𑀓𑀣𑀸

### 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

### 𑀲𑀢𑁆𑀢𑀫𑀯𑀕𑁆𑀕

### 𑀘𑁂𑀢𑀲𑀺𑀓𑀓𑀣𑀸

(475.)

1627\. ๐ 𑀦𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀢𑁆𑀣𑀺 𑀓𑁂𑀘𑀺 𑀥𑀫𑁆𑀫𑀸 𑀘𑀺𑀢𑁆𑀢𑁂𑀦 𑀲𑀳𑀕𑀢𑀸 𑀲𑀳𑀚𑀸𑀢𑀸 𑀲𑀁𑀲𑀝𑁆𑀞𑀸 𑀲𑀫𑁆𑀧𑀬𑀼𑀢𑁆𑀢𑀸 𑀏𑀓𑀼𑀧𑁆𑀧𑀸𑀤𑀸 𑀏𑀓𑀦𑀺𑀭𑁄𑀥𑀸 𑀏𑀓𑀯𑀢𑁆𑀣𑀼𑀓𑀸 𑀏𑀓𑀸𑀭𑀫𑁆𑀫𑀡𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀢𑁆𑀣𑀺 𑀓𑁂𑀘𑀺 𑀥𑀫𑁆𑀫𑀸 𑀘𑀺𑀢𑁆𑀢𑁂𑀦 𑀲𑀳𑀕𑀢𑀸 𑀲𑀳𑀚𑀸𑀢𑀸 𑀲𑀁𑀲𑀝𑁆𑀞𑀸 𑀲𑀫𑁆𑀧𑀬𑀼𑀢𑁆𑀢𑀸 𑀏𑀓𑀼𑀧𑁆𑀧𑀸𑀤𑀸 𑀏𑀓𑀦𑀺𑀭𑁄𑀥𑀸 𑀏𑀓𑀯𑀢𑁆𑀣𑀼𑀓𑀸 𑀏𑀓𑀸𑀭𑀫𑁆𑀫𑀡𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄”𑀢𑀺𑁇

1628\. ๐ 𑀨𑀲𑁆𑀲𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀨𑀲𑁆𑀲𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀨𑀲𑁆𑀲𑁄 𑀘𑁂𑀢𑀲𑀺𑀓𑁄”𑀢𑀺𑁇 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…  𑀘𑁂𑀢𑀦𑀸…  𑀲𑀤𑁆𑀥𑀸…  𑀯𑀻𑀭𑀺𑀬𑀁…  𑀲𑀢𑀺…  𑀲𑀫𑀸𑀥𑀺…  𑀧𑀜𑁆𑀜𑀸…  𑀭𑀸𑀕𑁄…  𑀤𑁄𑀲𑁄…  𑀫𑁄𑀳𑁄…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀦𑁄𑀢𑁆𑀢𑀧𑁆𑀧𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀁, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀦𑁄𑀢𑁆𑀢𑀧𑁆𑀧𑀁 𑀘𑁂𑀢𑀲𑀺𑀓𑀦𑁆”𑀢𑀺𑁇

(476.)

1629\. 𑁆 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀸𑀢𑀺 𑀓𑀢𑁆𑀯𑀸 𑀘𑁂𑀢𑀲𑀺𑀓𑀸𑀢𑀺? 𑀆𑀫𑀦𑁆𑀢𑀸𑁇 𑀨𑀲𑁆𑀲𑁂𑀦 𑀲𑀳𑀚𑀸𑀢𑀸𑀢𑀺 𑀓𑀢𑁆𑀯𑀸 𑀨𑀲𑁆𑀲𑀲𑀺𑀓𑀸𑀢𑀺? 𑀆𑀫𑀦𑁆𑀢𑀸𑁇 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀸𑀢𑀺 𑀓𑀢𑁆𑀯𑀸 𑀘𑁂𑀢𑀲𑀺𑀓𑀸𑀢𑀺? 𑀆𑀫𑀦𑁆𑀢𑀸𑁇 𑀯𑁂𑀤𑀦𑀸𑀬…  𑀲𑀜𑁆𑀜𑀸𑀬…  𑀘𑁂𑀢𑀦𑀸𑀬…  𑀲𑀤𑁆𑀥𑀸𑀬…  𑀯𑀻𑀭𑀺𑀬𑁂𑀦…  𑀲𑀢𑀺𑀬𑀸…  𑀲𑀫𑀸𑀥𑀺𑀦𑀸…  𑀧𑀜𑁆𑀜𑀸𑀬…  𑀭𑀸𑀕𑁂𑀦…  𑀤𑁄𑀲𑁂𑀦…  𑀫𑁄𑀳𑁂𑀦…𑀧𑁂…  𑀅𑀦𑁄𑀢𑁆𑀢𑀧𑁆𑀧𑁂𑀦 𑀲𑀳𑀚𑀸𑀢𑀸𑀢𑀺 𑀓𑀢𑁆𑀯𑀸 𑀅𑀦𑁄𑀢𑁆𑀢𑀧𑁆𑀧𑀸𑀲𑀺𑀓𑀸𑀢𑀺? 𑀆𑀫𑀦𑁆𑀢𑀸𑁇

(477.)

1630\. ๐ 𑀦𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—

1631\. _“𑀘𑀺𑀢𑁆𑀢𑀜𑁆𑀳𑀺𑀤𑀁 𑀘𑁂𑀢𑀲𑀺𑀓𑀸 𑀘 𑀥𑀫𑁆𑀫𑀸,_  
_𑀅𑀦𑀢𑁆𑀢𑀢𑁄 𑀲𑀁𑀯𑀺𑀤𑀺𑀢𑀲𑁆𑀲 𑀳𑁄𑀦𑁆𑀢𑀺;_  
_𑀳𑀻𑀦𑀧𑁆𑀧𑀡𑀻𑀢𑀁 𑀢𑀤𑀼𑀪𑀬𑁂 𑀯𑀺𑀤𑀺𑀢𑁆𑀯𑀸,_  
_𑀲𑀫𑁆𑀫𑀤𑁆𑀤𑀲𑁄 𑀯𑁂𑀤𑀺 𑀧𑀮𑁄𑀓𑀥𑀫𑁆𑀫𑀦𑁆”𑀢𑀺𑁇_  


1632\. 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀅𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄𑀢𑀺𑁇

1633\. ๐ 𑀦𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀇𑀥, 𑀓𑁂𑀯𑀝𑁆𑀝, 𑀪𑀺𑀓𑁆𑀔𑀼 𑀧𑀭𑀲𑀢𑁆𑀢𑀸𑀦𑀁 𑀧𑀭𑀧𑀼𑀕𑁆𑀕𑀮𑀸𑀦𑀁 𑀘𑀺𑀢𑁆𑀢𑀫𑁆𑀧𑀺 𑀆𑀤𑀺𑀲𑀢𑀺 𑀘𑁂𑀢𑀲𑀺𑀓𑀫𑁆𑀧𑀺 𑀆𑀤𑀺𑀲𑀢𑀺 𑀯𑀺𑀢𑀓𑁆𑀓𑀺𑀢𑀫𑁆𑀧𑀺 𑀆𑀤𑀺𑀲𑀢𑀺 𑀯𑀺𑀘𑀸𑀭𑀺𑀢𑀫𑁆𑀧𑀺 𑀆𑀤𑀺𑀲𑀢𑀺—  ‘𑀏𑀯𑀫𑁆𑀧𑀺 𑀢𑁂 𑀫𑀦𑁄, 𑀇𑀢𑁆𑀣𑀫𑁆𑀧𑀺 𑀢𑁂 𑀫𑀦𑁄, 𑀇𑀢𑀺𑀧𑀺 𑀢𑁂 𑀘𑀺𑀢𑁆𑀢𑀦𑁆’”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀅𑀢𑁆𑀣𑀺 𑀘𑁂𑀢𑀲𑀺𑀓𑁄 𑀥𑀫𑁆𑀫𑁄𑀢𑀺𑁇

---

1634\. 𑀘𑁂𑀢𑀲𑀺𑀓𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.2.2 Sampayuttakathā)](/tipitaka/32Kv/2/2.2/2.2.2.md) / [Go to parent page (2.2 Sattamavagga)](/tipitaka/32Kv/2/2.2.md) / [Go to next page (2.2.4 Dānakathā)](/tipitaka/32Kv/2/2.2/2.2.4.md)


