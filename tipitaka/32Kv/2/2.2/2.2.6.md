
[Home](/) / [32Kv Kathāvatthupāḷi](../../../32Kv.md) / [2 Niyāmapaṇṇāsaka](../../2.md) / [2.2 Sattamavagga](../2.2.md)

# 𑁨𑁇𑁨𑁇𑁬 𑀇𑀢𑁄𑀤𑀺𑀦𑁆𑀦𑀓𑀣𑀸

* 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

* 𑀲𑀢𑁆𑀢𑀫𑀯𑀕𑁆𑀕

* 𑀇𑀢𑁄𑀤𑀺𑀦𑁆𑀦𑀓𑀣𑀸

(488.)

1660\. ๐ 𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀇𑀢𑁄 𑀘𑀻𑀯𑀭𑀁 𑀤𑁂𑀦𑁆𑀢𑀺 𑀢𑀁 𑀘𑀻𑀯𑀭𑀁 𑀢𑀢𑁆𑀣 𑀧𑀭𑀺𑀪𑀼𑀜𑁆𑀚𑀦𑁆𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀇𑀢𑁄 𑀧𑀺𑀡𑁆𑀟𑀧𑀸𑀢𑀁 𑀤𑁂𑀦𑁆𑀢𑀺, 𑀇𑀢𑁄 𑀲𑁂𑀦𑀸𑀲𑀦𑀁 𑀤𑁂𑀦𑁆𑀢𑀺, 𑀇𑀢𑁄 𑀕𑀺𑀮𑀸𑀦𑀧𑀘𑁆𑀘𑀬𑀪𑁂𑀲𑀚𑁆𑀚𑀧𑀭𑀺𑀓𑁆𑀔𑀸𑀭𑀁 𑀤𑁂𑀦𑁆𑀢𑀺, 𑀇𑀢𑁄 𑀔𑀸𑀤𑀦𑀻𑀬𑀁 𑀤𑁂𑀦𑁆𑀢𑀺, 𑀇𑀢𑁄 𑀪𑁄𑀚𑀦𑀻𑀬𑀁 𑀤𑁂𑀦𑁆𑀢𑀺, 𑀇𑀢𑁄 𑀧𑀸𑀦𑀻𑀬𑀁 𑀤𑁂𑀦𑁆𑀢𑀺; 𑀢𑀁 𑀧𑀸𑀦𑀻𑀬𑀁 𑀢𑀢𑁆𑀣 𑀧𑀭𑀺𑀪𑀼𑀜𑁆𑀚𑀦𑁆𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1661\. ๐ 𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀅𑀜𑁆𑀜𑁄 𑀅𑀜𑁆𑀜𑀲𑁆𑀲 𑀓𑀸𑀭𑀓𑁄 𑀧𑀭𑀓𑀢𑀁 𑀲𑀼𑀔𑀤𑀼𑀓𑁆𑀔𑀁 𑀅𑀜𑁆𑀜𑁄 𑀓𑀭𑁄𑀢𑀺, 𑀅𑀜𑁆𑀜𑁄 𑀧𑀝𑀺𑀲𑀁𑀯𑁂𑀤𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(489.)

1662\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀧𑁂𑀢𑀸 𑀅𑀢𑁆𑀢𑀦𑁄 𑀅𑀢𑁆𑀣𑀸𑀬 𑀤𑀸𑀦𑀁 𑀤𑁂𑀦𑁆𑀢𑀁 𑀅𑀦𑀼𑀫𑁄𑀤𑁂𑀦𑁆𑀢𑀺, 𑀘𑀺𑀢𑁆𑀢𑀁 𑀧𑀲𑀸𑀤𑁂𑀦𑁆𑀢𑀺, 𑀧𑀻𑀢𑀺𑀁 𑀉𑀧𑁆𑀧𑀸𑀤𑁂𑀦𑁆𑀢𑀺, 𑀲𑁄𑀫𑀦𑀲𑁆𑀲𑀁 𑀧𑀝𑀺𑀮𑀪𑀦𑁆𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀧𑁂𑀢𑀸 𑀅𑀢𑁆𑀢𑀦𑁄 𑀅𑀢𑁆𑀣𑀸𑀬 𑀤𑀸𑀦𑀁 𑀤𑁂𑀦𑁆𑀢𑀁 𑀅𑀦𑀼𑀫𑁄𑀤𑁂𑀦𑁆𑀢𑀺, 𑀘𑀺𑀢𑁆𑀢𑀁 𑀧𑀲𑀸𑀤𑁂𑀦𑁆𑀢𑀺, 𑀧𑀻𑀢𑀺𑀁 𑀉𑀧𑁆𑀧𑀸𑀤𑁂𑀦𑁆𑀢𑀺, 𑀲𑁄𑀫𑀦𑀲𑁆𑀲𑀁 𑀧𑀝𑀺𑀮𑀪𑀦𑁆𑀢𑀺; 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻”𑀢𑀺𑁇

(490.)

1663\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—

1664\. _“𑀉𑀦𑁆𑀦𑀫𑁂 𑀉𑀤𑀓𑀁 𑀯𑀼𑀝𑁆𑀞𑀁,_  
_𑀬𑀣𑀸𑀦𑀺𑀦𑁆𑀦𑀁 𑀧𑀯𑀢𑁆𑀢𑀢𑀺;_  
_𑀏𑀯𑀫𑁂𑀯 𑀇𑀢𑁄 𑀤𑀺𑀦𑁆𑀦𑀁,_  
_𑀧𑁂𑀢𑀸𑀦𑀁 𑀉𑀧𑀓𑀧𑁆𑀧𑀢𑀺𑁇_  


1665\. _𑀬𑀣𑀸 𑀯𑀸𑀭𑀺𑀯𑀳𑀸 𑀧𑀽𑀭𑀸,_  
_𑀧𑀭𑀺𑀧𑀽𑀭𑁂𑀦𑁆𑀢𑀺 𑀲𑀸𑀕𑀭𑀁;_  
_𑀏𑀯𑀫𑁂𑀯 𑀇𑀢𑁄 𑀤𑀺𑀦𑁆𑀦𑀁,_  
_𑀧𑁂𑀢𑀸𑀦𑀁 𑀉𑀧𑀓𑀧𑁆𑀧𑀢𑀺𑁇_  


1666\. _𑀦 𑀳𑀺 𑀢𑀢𑁆𑀣 𑀓𑀲𑀻 𑀅𑀢𑁆𑀣𑀺,_  
_𑀕𑁄𑀭𑀓𑁆𑀔𑁂𑀢𑁆𑀣 𑀦 𑀯𑀺𑀚𑁆𑀚𑀢𑀺;_  
_𑀯𑀡𑀺𑀚𑁆𑀚𑀸 𑀢𑀸𑀤𑀺𑀲𑀻 𑀦𑀢𑁆𑀣𑀺,_  
_𑀳𑀺𑀭𑀜𑁆𑀜𑁂𑀦 𑀓𑀬𑀸𑀓𑀬𑀁;_  
_𑀇𑀢𑁄 𑀤𑀺𑀦𑁆𑀦𑁂𑀦 𑀬𑀸𑀧𑁂𑀦𑁆𑀢𑀺,_  
_𑀧𑁂𑀢𑀸 𑀓𑀸𑀮𑀗𑁆𑀓𑀢𑀸 𑀢𑀳𑀺𑀦𑁆”𑀢𑀺𑁇_  


1667\. 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻𑀢𑀺𑁇

(491.)

1668\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀧𑀜𑁆𑀘𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀞𑀸𑀦𑀸𑀦𑀺 𑀲𑀫𑁆𑀧𑀲𑁆𑀲𑀦𑁆𑀢𑀸 𑀫𑀸𑀢𑀸𑀧𑀺𑀢𑀭𑁄 𑀧𑀼𑀢𑁆𑀢𑀁 𑀇𑀘𑁆𑀙𑀦𑁆𑀢𑀺 𑀓𑀼𑀮𑁂 𑀚𑀸𑀬𑀫𑀸𑀦𑀁𑁇 𑀓𑀢𑀫𑀸𑀦𑀺 𑀧𑀜𑁆𑀘? 𑀪𑀝𑁄 𑀯𑀸 𑀦𑁄 𑀪𑀭𑀺𑀲𑁆𑀲𑀢𑀺, 𑀓𑀺𑀘𑁆𑀘𑀁 𑀯𑀸 𑀦𑁄 𑀓𑀭𑀺𑀲𑁆𑀲𑀢𑀺, 𑀓𑀼𑀮𑀯𑀁𑀲𑁄 𑀘𑀺𑀭𑀁 𑀞𑀲𑁆𑀲𑀢𑀺, 𑀤𑀸𑀬𑀚𑁆𑀚𑀁 𑀧𑀝𑀺𑀧𑀚𑁆𑀚𑀺𑀲𑁆𑀲𑀢𑀺, 𑀅𑀣 𑀯𑀸 𑀧𑀦 𑀧𑁂𑀢𑀸𑀦𑀁 𑀓𑀸𑀮𑀗𑁆𑀓𑀢𑀸𑀦𑀁 𑀤𑀓𑁆𑀔𑀺𑀡𑀁 𑀅𑀦𑀼𑀧𑁆𑀧𑀤𑀲𑁆𑀲𑀢𑀺—  𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀞𑀸𑀦𑀸𑀦𑀺 𑀲𑀫𑁆𑀧𑀲𑁆𑀲𑀦𑁆𑀢𑀸 𑀫𑀸𑀢𑀸𑀧𑀺𑀢𑀭𑁄 𑀧𑀼𑀢𑁆𑀢𑀁 𑀇𑀘𑁆𑀙𑀦𑁆𑀢𑀺 𑀓𑀼𑀮𑁂 𑀚𑀸𑀬𑀫𑀸𑀦𑀦𑁆𑀢𑀺𑁇

1669\. _𑀧𑀜𑁆𑀘 𑀞𑀸𑀦𑀸𑀦𑀺 𑀲𑀫𑁆𑀧𑀲𑁆𑀲𑀁,_  
_𑀧𑀼𑀢𑁆𑀢𑀁 𑀇𑀘𑁆𑀙𑀦𑁆𑀢𑀺 𑀧𑀡𑁆𑀟𑀺𑀢𑀸;_  
_𑀪𑀝𑁄 𑀯𑀸 𑀦𑁄 𑀪𑀭𑀺𑀲𑁆𑀲𑀢𑀺,_  
_𑀓𑀺𑀘𑁆𑀘𑀁 𑀯𑀸 𑀦𑁄 𑀓𑀭𑀺𑀲𑁆𑀲𑀢𑀺𑁇_  


1670\. _𑀓𑀼𑀮𑀯𑀁𑀲𑁄 𑀘𑀺𑀭𑀁 𑀢𑀺𑀝𑁆𑀞𑁂,_  
_𑀤𑀸𑀬𑀚𑁆𑀚𑀁 𑀧𑀝𑀺𑀧𑀚𑁆𑀚𑀢𑀺;_  
_𑀅𑀣 𑀯𑀸 𑀧𑀦 𑀧𑁂𑀢𑀸𑀦𑀁,_  
_𑀤𑀓𑁆𑀔𑀺𑀡𑀁 𑀅𑀦𑀼𑀧𑁆𑀧𑀤𑀲𑁆𑀲𑀢𑀺𑁇_  


1671\. _𑀞𑀸𑀦𑀸𑀦𑁂𑀢𑀸𑀦𑀺 𑀲𑀫𑁆𑀧𑀲𑁆𑀲𑀁,_  
_𑀧𑀼𑀢𑁆𑀢𑀁 𑀇𑀘𑁆𑀙𑀦𑁆𑀢𑀺 𑀧𑀡𑁆𑀟𑀺𑀢𑀸;_  
_𑀢𑀲𑁆𑀫𑀸 𑀲𑀦𑁆𑀢𑁄 𑀲𑀧𑁆𑀧𑀼𑀭𑀺𑀲𑀸,_  
_𑀓𑀢𑀜𑁆𑀜𑀽 𑀓𑀢𑀯𑁂𑀤𑀺𑀦𑁄𑁇_  


1672\. _𑀪𑀭𑀦𑁆𑀢𑀺 𑀫𑀸𑀢𑀸𑀧𑀺𑀢𑀭𑁄,_  
_𑀧𑀼𑀩𑁆𑀩𑁂 𑀓𑀢𑀫𑀦𑀼𑀲𑁆𑀲𑀭𑀁;_  
_𑀓𑀭𑁄𑀦𑁆𑀢𑀺 𑀢𑁂𑀲𑀁 𑀓𑀺𑀘𑁆𑀘𑀸𑀦𑀺,_  
_𑀬𑀣𑀸 𑀢𑀁 𑀧𑀼𑀩𑁆𑀩𑀓𑀸𑀭𑀺𑀦𑀁𑁇_  


1673\. _𑀑𑀯𑀸𑀤𑀓𑀸𑀭𑀻 𑀪𑀝𑀧𑁄𑀲𑀻,_  
_𑀓𑀼𑀮𑀯𑀁𑀲𑀁 𑀅𑀳𑀸𑀧𑀬𑀁;_  
_𑀲𑀤𑁆𑀥𑁄 𑀲𑀻𑀮𑁂𑀦 𑀲𑀫𑁆𑀧𑀦𑁆𑀦𑁄,_  
_𑀧𑀼𑀢𑁆𑀢𑁄 𑀳𑁄𑀢𑀺 𑀧𑀲𑀁𑀲𑀺𑀬𑁄”𑀢𑀺𑁇_  


1674\. 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀇𑀢𑁄 𑀤𑀺𑀦𑁆𑀦𑁂𑀦 𑀢𑀢𑁆𑀣 𑀬𑀸𑀧𑁂𑀦𑁆𑀢𑀻𑀢𑀺𑁇

---

1675\. 𑀇𑀢𑁄 𑀤𑀺𑀦𑁆𑀦𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.2.5 Paribhogamayapuññakathā)](2.2.5.md) / [Go to parent page (2.2 Sattamavagga)](../2.2.md) / [Go to next page (2.2.7 Pathavīkammavipākotikathā)](2.2.7.md)


