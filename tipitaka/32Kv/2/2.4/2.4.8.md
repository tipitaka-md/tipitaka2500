
[Home](/) / [32Kv Kathāvatthupāḷi](/tipitaka/32Kv.md) / [2 Niyāmapaṇṇāsaka](/tipitaka/32Kv/2.md) / [2.4 Navamavagga](/tipitaka/32Kv/2/2.4.md)

# 𑁨𑁇𑁪𑁇𑁮 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑀲𑀤𑁆𑀤𑀓𑀣𑀸

### 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

### 𑀦𑀯𑀫𑀯𑀕𑁆𑀕

### 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑀲𑀤𑁆𑀤𑀓𑀣𑀸

(563.)

1907\. ๐ 𑀲𑀩𑁆𑀩𑀲𑁄 𑀯𑀺𑀢𑀓𑁆𑀓𑀬𑀢𑁄 𑀯𑀺𑀘𑀸𑀭𑀬𑀢𑁄 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄𑀢𑀺? 𑀆𑀫𑀦𑁆𑀢𑀸𑁇 𑀲𑀩𑁆𑀩𑀲𑁄 𑀨𑀼𑀲𑀬𑀢𑁄 𑀨𑀲𑁆𑀲𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀯𑁂𑀤𑀬𑀢𑁄 𑀯𑁂𑀤𑀦𑀸𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀲𑀜𑁆𑀚𑀸𑀦𑀢𑁄 𑀲𑀜𑁆𑀜𑀸𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀘𑁂𑀢𑀬𑀢𑁄 𑀘𑁂𑀢𑀦𑀸𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀘𑀺𑀦𑁆𑀢𑀬𑀢𑁄 𑀘𑀺𑀢𑁆𑀢𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀲𑀭𑀢𑁄 𑀲𑀢𑀺𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄, 𑀲𑀩𑁆𑀩𑀲𑁄 𑀧𑀚𑀸𑀦𑀢𑁄 𑀧𑀜𑁆𑀜𑀸𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1908\. ๐ 𑀲𑀩𑁆𑀩𑀲𑁄 𑀯𑀺𑀢𑀓𑁆𑀓𑀬𑀢𑁄 𑀯𑀺𑀘𑀸𑀭𑀬𑀢𑁄 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄𑀢𑀺? 𑀆𑀫𑀦𑁆𑀢𑀸𑁇 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄 𑀲𑁄𑀢𑀯𑀺𑀜𑁆𑀜𑁂𑀬𑁆𑀬𑁄 𑀲𑁄𑀢𑀲𑁆𑀫𑀺𑀁 𑀧𑀝𑀺𑀳𑀜𑁆𑀜𑀢𑀺 𑀲𑁄𑀢𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇 𑀦𑀦𑀼 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄 𑀦 𑀲𑁄𑀢𑀯𑀺𑀜𑁆𑀜𑁂𑀬𑁆𑀬𑁄 𑀦 𑀲𑁄𑀢𑀲𑁆𑀫𑀺𑀁 𑀧𑀝𑀺𑀳𑀜𑁆𑀜𑀢𑀺 𑀦 𑀲𑁄𑀢𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄 𑀦 𑀲𑁄𑀢𑀯𑀺𑀜𑁆𑀜𑁂𑀬𑁆𑀬𑁄 𑀦 𑀲𑁄𑀢𑀲𑁆𑀫𑀺𑀁 𑀧𑀝𑀺𑀳𑀜𑁆𑀜𑀢𑀺 𑀦 𑀲𑁄𑀢𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀢𑀺, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀲𑀩𑁆𑀩𑀲𑁄 𑀯𑀺𑀢𑀓𑁆𑀓𑀬𑀢𑁄 𑀯𑀺𑀘𑀸𑀭𑀬𑀢𑁄 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑁄 𑀲𑀤𑁆𑀤𑁄”𑀢𑀺𑁇

---

1909\. 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑀲𑀤𑁆𑀤𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.4.7 Vitakkānupatitakathā)](/tipitaka/32Kv/2/2.4/2.4.7.md) / [Go to parent page (2.4 Navamavagga)](/tipitaka/32Kv/2/2.4.md) / [Go to next page (2.4.9 Nayathācittassavācātikathā)](/tipitaka/32Kv/2/2.4/2.4.9.md)


