
[Home](/) / [32Kv Kathāvatthupāḷi](../...md) / [2 Niyāmapaṇṇāsaka](...md) / [2.4 Navamavagga](../32Kv/2/2.4.md)

# 𑁨𑁇𑁪𑁇𑁯 𑀦𑀬𑀣𑀸𑀘𑀺𑀢𑁆𑀢𑀲𑁆𑀲𑀯𑀸𑀘𑀸𑀢𑀺𑀓𑀣𑀸

* 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

* 𑀦𑀯𑀫𑀯𑀕𑁆𑀕

* 𑀦𑀬𑀣𑀸𑀘𑀺𑀢𑁆𑀢𑀲𑁆𑀲𑀯𑀸𑀘𑀸𑀢𑀺𑀓𑀣𑀸

(564.)

1910\. ๐ 𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀨𑀲𑁆𑀲𑀓𑀲𑁆𑀲 𑀯𑀸𑀘𑀸 𑀅𑀯𑁂𑀤𑀦𑀓𑀲𑁆𑀲 𑀯𑀸𑀘𑀸 𑀅𑀲𑀜𑁆𑀜𑀓𑀲𑁆𑀲 𑀯𑀸𑀘𑀸 𑀅𑀘𑁂𑀢𑀦𑀓𑀲𑁆𑀲 𑀯𑀸𑀘𑀸 𑀅𑀘𑀺𑀢𑁆𑀢𑀓𑀲𑁆𑀲 𑀯𑀸𑀘𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀲𑀨𑀲𑁆𑀲𑀓𑀲𑁆𑀲 𑀯𑀸𑀘𑀸 𑀲𑀯𑁂𑀤𑀦𑀓𑀲𑁆𑀲 𑀯𑀸𑀘𑀸 𑀲𑀲𑀜𑁆𑀜𑀓𑀲𑁆𑀲 𑀯𑀸𑀘𑀸 𑀲𑀘𑁂𑀢𑀦𑀓𑀲𑁆𑀲 𑀯𑀸𑀘𑀸 𑀲𑀘𑀺𑀢𑁆𑀢𑀓𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀲𑀨𑀲𑁆𑀲𑀓𑀲𑁆𑀲 𑀯𑀸𑀘𑀸…𑀧𑁂…  𑀲𑀘𑀺𑀢𑁆𑀢𑀓𑀲𑁆𑀲 𑀯𑀸𑀘𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺𑁇

1911\. ๐ 𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀅𑀦𑀸𑀯𑀝𑁆𑀝𑁂𑀦𑁆𑀢𑀲𑁆𑀲 𑀯𑀸𑀘𑀸…𑀧𑁂…  𑀅𑀦𑀸𑀪𑁄𑀕𑀲𑁆𑀲 𑀯𑀸𑀘𑀸…𑀧𑁂…  𑀅𑀧𑁆𑀧𑀡𑀺𑀤𑀳𑀦𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀆𑀯𑀝𑁆𑀝𑁂𑀦𑁆𑀢𑀲𑁆𑀲 𑀯𑀸𑀘𑀸 𑀆𑀪𑁄𑀕𑀲𑁆𑀲 𑀯𑀸𑀘𑀸…𑀧𑁂…  𑀧𑀡𑀺𑀤𑀳𑀦𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀆𑀯𑀝𑁆𑀝𑁂𑀦𑁆𑀢𑀲𑁆𑀲 𑀯𑀸𑀘𑀸 𑀆𑀪𑁄𑀕𑀲𑁆𑀲 𑀯𑀸𑀘𑀸 𑀧𑀡𑀺𑀤𑀳𑀦𑁆𑀢𑀲𑁆𑀲 𑀯𑀸𑀘𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺𑁇

1912\. ๐ 𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀸𑀘𑀸 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀸 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀸 𑀘𑀺𑀢𑁆𑀢𑁂𑀦 𑀲𑀳 𑀏𑀓𑀼𑀧𑁆𑀧𑀸𑀤𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀯𑀸𑀘𑀸 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀸 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀸 𑀘𑀺𑀢𑁆𑀢𑁂𑀦 𑀲𑀳 𑀏𑀓𑀼𑀧𑁆𑀧𑀸𑀤𑀸, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺𑁇

1913\. ๐ 𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸𑀢𑀺? 𑀆𑀫𑀦𑁆𑀢𑀸𑁇 𑀦 𑀪𑀡𑀺𑀢𑀼𑀓𑀸𑀫𑁄 𑀪𑀡𑀢𑀺, 𑀦 𑀓𑀣𑁂𑀢𑀼𑀓𑀸𑀫𑁄 𑀓𑀣𑁂𑀢𑀺, 𑀦 𑀆𑀮𑀧𑀺𑀢𑀼𑀓𑀸𑀫𑁄 𑀆𑀮𑀧𑀢𑀺, 𑀦 𑀯𑁄𑀳𑀭𑀺𑀢𑀼𑀓𑀸𑀫𑁄 𑀯𑁄𑀳𑀭𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀪𑀡𑀺𑀢𑀼𑀓𑀸𑀫𑁄 𑀪𑀡𑀢𑀺, 𑀓𑀣𑁂𑀢𑀼𑀓𑀸𑀫𑁄 𑀓𑀣𑁂𑀢𑀺, 𑀆𑀮𑀧𑀺𑀢𑀼𑀓𑀸𑀫𑁄 𑀆𑀮𑀧𑀢𑀺, 𑀯𑁄𑀳𑀭𑀺𑀢𑀼𑀓𑀸𑀫𑁄 𑀯𑁄𑀳𑀭𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀪𑀡𑀺𑀢𑀼𑀓𑀸𑀫𑁄 𑀪𑀡𑀢𑀺, 𑀓𑀣𑁂𑀢𑀼𑀓𑀸𑀫𑁄 𑀓𑀣𑁂𑀢𑀺, 𑀆𑀮𑀧𑀺𑀢𑀼𑀓𑀸𑀫𑁄 𑀆𑀮𑀧𑀢𑀺, 𑀯𑁄𑀳𑀭𑀺𑀢𑀼𑀓𑀸𑀫𑁄 𑀯𑁄𑀳𑀭𑀢𑀺, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺𑁇

(565.)

1914\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀢𑁆𑀣𑀺 𑀓𑁄𑀘𑀺 “𑀅𑀜𑁆𑀜𑀁 𑀪𑀡𑀺𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀪𑀡𑀢𑀺, “𑀅𑀜𑁆𑀜𑀁 𑀓𑀣𑁂𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀓𑀣𑁂𑀢𑀺, “𑀅𑀜𑁆𑀜𑀁 𑀆𑀮𑀧𑀺𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀆𑀮𑀧𑀢𑀺, “𑀅𑀜𑁆𑀜𑀁 𑀯𑁄𑀳𑀭𑀺𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀯𑁄𑀳𑀭𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀢𑁆𑀣𑀺 𑀓𑁄𑀘𑀺 “𑀅𑀜𑁆𑀜𑀁 𑀪𑀡𑀺𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀪𑀡𑀢𑀺…𑀧𑁂…  “𑀅𑀜𑁆𑀜𑀁 𑀯𑁄𑀳𑀭𑀺𑀲𑁆𑀲𑀸𑀫𑀻”𑀢𑀺 𑀅𑀜𑁆𑀜𑀁 𑀯𑁄𑀳𑀭𑀢𑀺, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸”𑀢𑀺𑁇

---

1915\. 𑀦 𑀬𑀣𑀸𑀘𑀺𑀢𑁆𑀢𑀲𑁆𑀲 𑀯𑀸𑀘𑀸𑀢𑀺𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.4.8 Vitakkavipphārasaddakathā)](2.4.8.md) / [Go to parent page (2.4 Navamavagga)](../32Kv/2/2.4.md) / [Go to next page (2.4.10 Nayathācittassakāyakammantikathā)](2.4.10.md)


