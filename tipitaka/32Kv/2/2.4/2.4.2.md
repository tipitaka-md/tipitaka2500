
[Home](/) / [32Kv Kathāvatthupāḷi](../../../32Kv.md) / [2 Niyāmapaṇṇāsaka](../../2.md) / [2.4 Navamavagga](../2.4.md)

# 𑁨𑁇𑁪𑁇𑁨 𑀅𑀫𑀢𑀸𑀭𑀫𑁆𑀫𑀡𑀓𑀣𑀸

### 𑀦𑀺𑀬𑀸𑀫𑀧𑀡𑁆𑀡𑀸𑀲𑀓

### 𑀦𑀯𑀫𑀯𑀕𑁆𑀕

### 𑀅𑀫𑀢𑀸𑀭𑀫𑁆𑀫𑀡𑀓𑀣𑀸

(549.)

1857\. ๐ 𑀅𑀫𑀢𑀸𑀭𑀫𑁆𑀫𑀡𑀁 𑀲𑀁𑀬𑁄𑀚𑀦𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀲𑀁𑀬𑁄𑀚𑀦𑀺𑀬𑀁 𑀕𑀦𑁆𑀣𑀦𑀺𑀬𑀁 𑀑𑀖𑀦𑀺𑀬𑀁 𑀬𑁄𑀕𑀦𑀺𑀬𑀁 𑀦𑀻𑀯𑀭𑀡𑀺𑀬𑀁 𑀧𑀭𑀸𑀫𑀝𑁆𑀞𑀁 𑀉𑀧𑀸𑀤𑀸𑀦𑀺𑀬𑀁 𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀫𑀢𑀁 𑀅𑀲𑀁𑀬𑁄𑀚𑀦𑀺𑀬𑀁 𑀅𑀕𑀦𑁆𑀣𑀦𑀺𑀬𑀁…𑀧𑁂…  𑀅𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀫𑀢𑀁 𑀅𑀲𑀁𑀬𑁄𑀚𑀦𑀺𑀬𑀁…𑀧𑁂…  𑀅𑀲𑀁𑀓𑀺𑀮𑁂𑀲𑀺𑀬𑀁, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀫𑀢𑀸𑀭𑀫𑁆𑀫𑀡𑀁 𑀲𑀁𑀬𑁄𑀚𑀦𑀦𑁆”𑀢𑀺𑁇

1858\. ๐ 𑀅𑀫𑀢𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀭𑀸𑀕𑀝𑁆𑀞𑀸𑀦𑀺𑀬𑀁 𑀭𑀚𑀦𑀺𑀬𑀁 𑀓𑀫𑀦𑀺𑀬𑀁 𑀫𑀤𑀦𑀺𑀬𑀁 𑀩𑀦𑁆𑀥𑀦𑀺𑀬𑀁 𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀫𑀢𑀁 𑀦 𑀭𑀸𑀕𑀝𑁆𑀞𑀸𑀦𑀺𑀬𑀁 𑀦 𑀭𑀚𑀦𑀺𑀬𑀁 𑀦 𑀓𑀫𑀦𑀺𑀬𑀁 𑀦 𑀫𑀤𑀦𑀺𑀬𑀁 𑀦 𑀩𑀦𑁆𑀥𑀦𑀺𑀬𑀁 𑀦 𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀫𑀢𑀁 𑀦 𑀭𑀸𑀕𑀝𑁆𑀞𑀸𑀦𑀺𑀬𑀁 𑀦 𑀭𑀚𑀦𑀺𑀬𑀁 𑀦 𑀓𑀫𑀦𑀺𑀬𑀁 𑀦 𑀫𑀤𑀦𑀺𑀬𑀁 𑀦 𑀩𑀦𑁆𑀥𑀦𑀺𑀬𑀁 𑀦 𑀫𑀼𑀘𑁆𑀙𑀦𑀺𑀬𑀁, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀫𑀢𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀻”𑀢𑀺𑁇

1859\. ๐ 𑀅𑀫𑀢𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀤𑁄𑀲𑀝𑁆𑀞𑀸𑀦𑀺𑀬𑀁 𑀓𑁄𑀧𑀝𑁆𑀞𑀸𑀦𑀺𑀬𑀁 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀫𑀢𑀁 𑀦 𑀤𑁄𑀲𑀝𑁆𑀞𑀸𑀦𑀺𑀬𑀁 𑀦 𑀓𑁄𑀧𑀝𑁆𑀞𑀸𑀦𑀺𑀬𑀁 𑀦 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀫𑀢𑀁 𑀦 𑀤𑁄𑀲𑀝𑁆𑀞𑀸𑀦𑀺𑀬𑀁 𑀦 𑀓𑁄𑀧𑀝𑁆𑀞𑀸𑀦𑀺𑀬𑀁 𑀦 𑀧𑀝𑀺𑀖𑀝𑁆𑀞𑀸𑀦𑀺𑀬𑀁, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀫𑀢𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀻”𑀢𑀺𑁇

1860\. ๐ 𑀅𑀫𑀢𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀫𑁄𑀳𑀝𑁆𑀞𑀸𑀦𑀺𑀬𑀁 𑀅𑀜𑁆𑀜𑀸𑀡𑀓𑀭𑀡𑀁 𑀅𑀘𑀓𑁆𑀔𑀼𑀓𑀭𑀡𑀁 𑀧𑀜𑁆𑀜𑀸𑀦𑀺𑀭𑁄𑀥𑀺𑀬𑀁 𑀯𑀺𑀖𑀸𑀢𑀧𑀓𑁆𑀔𑀺𑀬𑀁 𑀅𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀫𑀢𑀁 𑀦 𑀫𑁄𑀳𑀝𑁆𑀞𑀸𑀦𑀺𑀬𑀁 𑀦 𑀅𑀜𑁆𑀜𑀸𑀡𑀓𑀭𑀡𑀁 𑀦 𑀅𑀘𑀓𑁆𑀔𑀼𑀓𑀭𑀡𑀁 𑀧𑀜𑁆𑀜𑀸𑀩𑀼𑀤𑁆𑀥𑀺𑀬𑀁 𑀅𑀯𑀺𑀖𑀸𑀢𑀧𑀓𑁆𑀔𑀺𑀬𑀁 𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀫𑀢𑀁 𑀦 𑀫𑁄𑀳𑀝𑁆𑀞𑀸𑀦𑀺𑀬𑀁 𑀦 𑀅𑀜𑁆𑀜𑀸𑀡𑀓𑀭𑀡𑀁…𑀧𑁂…  𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀁, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀫𑀢𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀻”𑀢𑀺𑁇

(550.)

1861\. ๐ 𑀭𑀽𑀧𑀁 𑀆𑀭𑀩𑁆𑀪 𑀲𑀁𑀬𑁄𑀚𑀦𑀸 𑀉𑀧𑁆𑀧𑀚𑁆𑀚𑀦𑁆𑀢𑀺, 𑀭𑀽𑀧𑀁 𑀲𑀁𑀬𑁄𑀚𑀦𑀺𑀬𑀁 𑀕𑀦𑁆𑀣𑀦𑀺𑀬𑀁…𑀧𑁂…  𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀆𑀭𑀩𑁆𑀪 𑀲𑀁𑀬𑁄𑀚𑀦𑀸 𑀉𑀧𑁆𑀧𑀚𑁆𑀚𑀦𑁆𑀢𑀺, 𑀅𑀫𑀢𑀁 𑀲𑀁𑀬𑁄𑀚𑀦𑀺𑀬𑀁…𑀧𑁂…  𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1862\. ๐ 𑀭𑀽𑀧𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀭𑀸𑀕𑀝𑁆𑀞𑀸𑀦𑀺𑀬𑀁 𑀭𑀚𑀦𑀺𑀬𑀁 𑀓𑀫𑀦𑀺𑀬𑀁 𑀫𑀤𑀦𑀺𑀬𑀁 𑀩𑀦𑁆𑀥𑀦𑀺𑀬𑀁 𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀭𑀸𑀕𑀝𑁆𑀞𑀸𑀦𑀺𑀬𑀁…𑀧𑁂…  𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1863\. ๐ 𑀭𑀽𑀧𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀤𑁄𑀲𑀝𑁆𑀞𑀸𑀦𑀺𑀬𑀁 𑀓𑁄𑀧𑀝𑁆𑀞𑀸𑀦𑀺𑀬𑀁 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀤𑁄𑀲𑀝𑁆𑀞𑀸𑀦𑀺𑀬𑀁 𑀓𑁄𑀧𑀝𑁆𑀞𑀸𑀦𑀺𑀬𑀁 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1864\. ๐ 𑀭𑀽𑀧𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀫𑁄𑀳𑀝𑁆𑀞𑀸𑀦𑀺𑀬𑀁 𑀅𑀜𑁆𑀜𑀸𑀡𑀓𑀭𑀡𑀁…𑀧𑁂…  𑀅𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀅𑀫𑀢𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀫𑁄𑀳𑀝𑁆𑀞𑀸𑀦𑀺𑀬𑀁 𑀅𑀜𑁆𑀜𑀸𑀡𑀓𑀭𑀡𑀁…𑀧𑁂…  𑀅𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1865\. ๐ 𑀅𑀫𑀢𑀁 𑀆𑀭𑀩𑁆𑀪 𑀲𑀁𑀬𑁄𑀚𑀦𑀸 𑀉𑀧𑁆𑀧𑀚𑁆𑀚𑀦𑁆𑀢𑀺, 𑀅𑀫𑀢𑀁 𑀅𑀲𑀁𑀬𑁄𑀚𑀦𑀺𑀬𑀁 𑀅𑀕𑀦𑁆𑀣𑀦𑀺𑀬𑀁 𑀅𑀦𑁄𑀖𑀦𑀺𑀬𑀁 𑀅𑀬𑁄𑀕𑀦𑀺𑀬𑀁 𑀅𑀦𑀻𑀯𑀭𑀡𑀺𑀬𑀁 𑀅𑀧𑀭𑀸𑀫𑀝𑁆𑀞𑀁 𑀅𑀦𑀼𑀧𑀸𑀤𑀸𑀦𑀺𑀬𑀁 𑀅𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀭𑀽𑀧𑀁 𑀆𑀭𑀩𑁆𑀪 𑀲𑀁𑀬𑁄𑀚𑀦𑀸 𑀉𑀧𑁆𑀧𑀚𑁆𑀚𑀦𑁆𑀢𑀺, 𑀭𑀽𑀧𑀁 𑀅𑀲𑀁𑀬𑁄𑀚𑀦𑀺𑀬𑀁 𑀅𑀕𑀦𑁆𑀣𑀦𑀺𑀬𑀁…𑀧𑁂…  𑀅𑀲𑀁𑀓𑀺𑀮𑁂𑀲𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1866\. ๐ 𑀅𑀫𑀢𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀦 𑀭𑀸𑀕𑀝𑁆𑀞𑀸𑀦𑀺𑀬𑀁 𑀦 𑀭𑀚𑀦𑀺𑀬𑀁 𑀦 𑀓𑀫𑀦𑀺𑀬𑀁 𑀦 𑀫𑀤𑀦𑀺𑀬𑀁 𑀦 𑀩𑀦𑁆𑀥𑀦𑀺𑀬𑀁 𑀦 𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀭𑀽𑀧𑀁 𑀆𑀭𑀩𑁆𑀪 𑀭𑀸𑀕𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀦 𑀭𑀸𑀕𑀝𑁆𑀞𑀸𑀦𑀺𑀬𑀁…𑀧𑁂…  𑀦 𑀫𑀼𑀘𑁆𑀙𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1867\. ๐ 𑀅𑀫𑀢𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀦 𑀤𑁄𑀲𑀝𑁆𑀞𑀸𑀦𑀺𑀬𑀁 𑀦 𑀓𑁄𑀧𑀝𑁆𑀞𑀸𑀦𑀺𑀬𑀁 𑀦 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀭𑀽𑀧𑀁 𑀆𑀭𑀩𑁆𑀪 𑀤𑁄𑀲𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀦 𑀤𑁄𑀲𑀝𑁆𑀞𑀸𑀦𑀺𑀬𑀁 𑀦 𑀓𑁄𑀧𑀝𑁆𑀞𑀸𑀦𑀺𑀬𑀁 𑀦 𑀧𑀝𑀺𑀖𑀝𑁆𑀞𑀸𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

1868\. ๐ 𑀅𑀫𑀢𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀺, 𑀅𑀫𑀢𑀁 𑀦 𑀫𑁄𑀳𑀝𑁆𑀞𑀸𑀦𑀺𑀬𑀁 𑀦 𑀅𑀜𑁆𑀜𑀸𑀡𑀓𑀭𑀡𑀁…𑀧𑁂…  𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀭𑀽𑀧𑀁 𑀆𑀭𑀩𑁆𑀪 𑀫𑁄𑀳𑁄 𑀉𑀧𑁆𑀧𑀚𑁆𑀚𑀢𑀺, 𑀭𑀽𑀧𑀁 𑀦 𑀫𑁄𑀳𑀝𑁆𑀞𑀸𑀦𑀺𑀬𑀁 𑀦 𑀅𑀜𑁆𑀜𑀸𑀡𑀓𑀭𑀡𑀁…𑀧𑁂…  𑀦𑀺𑀩𑁆𑀩𑀸𑀦𑀲𑀁𑀯𑀢𑁆𑀢𑀦𑀺𑀬𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(551.)

1869\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀅𑀫𑀢𑀸𑀭𑀫𑁆𑀫𑀡𑀁 𑀲𑀁𑀬𑁄𑀚𑀦𑀦𑁆”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀦𑀺𑀩𑁆𑀩𑀸𑀦𑀁 𑀦𑀺𑀩𑁆𑀩𑀸𑀦𑀢𑁄 𑀲𑀜𑁆𑀚𑀸𑀦𑀸𑀢𑀺, 𑀦𑀺𑀩𑁆𑀩𑀸𑀦𑀁 𑀦𑀺𑀩𑁆𑀩𑀸𑀦𑀢𑁄 𑀲𑀜𑁆𑀚𑀸𑀦𑀺𑀢𑁆𑀯𑀸 𑀦𑀺𑀩𑁆𑀩𑀸𑀦𑀁 𑀫𑀜𑁆𑀜𑀢𑀺, 𑀦𑀺𑀩𑁆𑀩𑀸𑀦𑀲𑁆𑀫𑀺𑀁 𑀫𑀜𑁆𑀜𑀢𑀺, 𑀦𑀺𑀩𑁆𑀩𑀸𑀦𑀢𑁄 𑀫𑀜𑁆𑀜𑀢𑀺, 𑀦𑀺𑀩𑁆𑀩𑀸𑀦𑀁 𑀫𑁂𑀢𑀺 𑀫𑀜𑁆𑀜𑀢𑀺, 𑀦𑀺𑀩𑁆𑀩𑀸𑀦𑀁 𑀅𑀪𑀺𑀦𑀦𑁆𑀤𑀢𑀻”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀅𑀫𑀢𑀸𑀭𑀫𑁆𑀫𑀡𑀁 𑀲𑀁𑀬𑁄𑀚𑀦𑀦𑁆𑀢𑀺𑁇

---

1870\. 𑀅𑀫𑀢𑀸𑀭𑀫𑁆𑀫𑀡𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.4.1 Ānisaṃsadassāvīkathā)](2.4.1.md) / [Go to parent page (2.4 Navamavagga)](../2.4.md) / [Go to next page (2.4.3 Rūpaṃsārammaṇantikathā)](2.4.3.md)


