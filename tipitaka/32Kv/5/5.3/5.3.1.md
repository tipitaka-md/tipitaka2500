---
title: 5.3.1 Ekādhippāyakathā
path: /tipitaka/32Kv/5/5.3/5.3.1
ref: 270344
breadcrumbs:
  - name: Home
    link: /
  - name: 32Kv Kathāvatthupāḷi
    link: /tipitaka/32Kv
  - name: 5 Khuddakaaḍḍhapaṇṇāsaka
    link: /tipitaka/32Kv/5
  - name: 5.3 Tevīsatimavagga
    link: /tipitaka/32Kv/5/5.3
prevL: /tipitaka/32Kv/5/5.3
upL: /tipitaka/32Kv/5/5.3
nextL: /tipitaka/32Kv/5/5.3/5.3.2
---

# 5.3.1 Ekādhippāyakathā

### Khuddakaaḍḍhapaṇṇāsaka

### Tevīsatimavagga

### Ekādhippāyakathā

(908.)

2775. ๐ Ekādhippāyena methuno dhammo paṭisevitabboti? Āmantā. Ekādhippāyena assamaṇena hotabbaṃ, abhikkhunā hotabbaṃ, chinnamūlena hotabbaṃ pārājikena hotabbanti? Na hevaṃ vattabbe…pe…  ekādhippāyena methuno dhammo paṭisevitabboti? Āmantā. Ekādhippāyena pāṇo hantabbo, adinnaṃ ādiyitabbaṃ, musā bhaṇitabbā, pisuṇaṃ bhaṇitabbaṃ, pharusaṃ bhaṇitabbaṃ, samphaṃ palapitabbaṃ, sandhi cheditabbo, nillopaṃ hātabbaṃ, ekāgārikaṃ kātabbaṃ, paripanthe ṭhātabbaṃ, paradāro gantabbo, gāmaghātako kātabbo, nigamaghātako kātabboti? Na hevaṃ vattabbe…pe… .

===

2776. Ekādhippāyakathā niṭṭhitā.




