
[Home](/) / [32Kv Kathāvatthupāḷi](/tipitaka/32Kv.md) / [5 Khuddakaaḍḍhapaṇṇāsaka](/tipitaka/32Kv/5.md) / [5.2 Bāvīsatimavagga](/tipitaka/32Kv/5/5.2.md)

# 5.2.1 Parinibbānakathā

### Khuddakaaḍḍhapaṇṇāsaka

### Bāvīsatimavagga

### Parinibbānakathā

(892.)

2736. ๐ Atthi kiñci saṃyojanaṃ appahāya parinibbānanti? Āmantā. Atthi kiñci sakkāyadiṭṭhiṃ appahāya…pe…  anottappaṃ appahāya parinibbānanti? Na hevaṃ vattabbe…pe… .

2737. ๐ Atthi kiñci saṃyojanaṃ appahāya parinibbānanti? Āmantā. Arahā sarāgo…pe…  sakilesoti? Na hevaṃ vattabbe…pe…  nanu arahā nirāgo…pe…  nikkilesoti? Āmantā. Hañci arahā nirāgo…pe…  nikkileso, no ca vata re vattabbe—  “atthi kiñci saṃyojanaṃ appahāya parinibbānan”ti.

(893.)

2738. × Na vattabbaṃ—  “atthi kiñci saṃyojanaṃ appahāya parinibbānan”ti? Āmantā. Arahā sabbaṃ buddhavisayaṃ jānātīti? Na hevaṃ vattabbe. Tena hi atthi kiñci saṃyojanaṃ appahāya parinibbānanti.

===

2739. Parinibbānakathā niṭṭhitā.



[Go to previous page](/tipitaka/32Kv/5/5.2.md) / [Go to parent page](/tipitaka/32Kv/5/5.2.md) / [Go to next page](/tipitaka/32Kv/5/5.2/5.2.2.md)


