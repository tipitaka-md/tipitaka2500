
[Home](/) / [32Kv Kathāvatthupāḷi](/tipitaka/32Kv.md) / [5 Khuddakaaḍḍhapaṇṇāsaka](/tipitaka/32Kv/5.md) / [5.1 Ekavīsatimavagga](/tipitaka/32Kv/5/5.1.md)

# 𑁫𑁇𑁧𑁇𑁪 𑀇𑀤𑁆𑀥𑀺𑀓𑀣𑀸

### 𑀔𑀼𑀤𑁆𑀤𑀓𑀅𑀟𑁆𑀠𑀧𑀡𑁆𑀡𑀸𑀲𑀓

### 𑀏𑀓𑀯𑀻𑀲𑀢𑀺𑀫𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

(883.)

2711\. ๐ 𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀆𑀫𑀦𑁆𑀢𑀸𑁇 “𑀦𑀺𑀘𑁆𑀘𑀧𑀡𑁆𑀡𑀸 𑀭𑀼𑀓𑁆𑀔𑀸 𑀳𑁄𑀦𑁆𑀢𑀽”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  “𑀦𑀺𑀘𑁆𑀘𑀧𑀼𑀧𑁆𑀨𑀸 𑀭𑀼𑀓𑁆𑀔𑀸 𑀳𑁄𑀦𑁆𑀢𑀼…𑀧𑁂…  𑀦𑀺𑀘𑁆𑀘𑀨𑀮𑀺𑀓𑀸 𑀭𑀼𑀓𑁆𑀔𑀸 𑀳𑁄𑀦𑁆𑀢𑀼…  𑀦𑀺𑀘𑁆𑀘𑀁 𑀚𑀼𑀡𑁆𑀳𑀁 𑀳𑁄𑀢𑀼…  𑀦𑀺𑀘𑁆𑀘𑀁 𑀔𑁂𑀫𑀁 𑀳𑁄𑀢𑀼…  𑀦𑀺𑀘𑁆𑀘𑀁 𑀲𑀼𑀪𑀺𑀓𑁆𑀔𑀁 𑀳𑁄𑀢𑀼…  𑀦𑀺𑀘𑁆𑀘𑀁 𑀲𑀼𑀯𑀢𑁆𑀣𑀺 𑀳𑁄𑀢𑀽”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2712\. ๐ 𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀆𑀫𑀦𑁆𑀢𑀸𑁇 “𑀉𑀧𑁆𑀧𑀦𑁆𑀦𑁄 𑀨𑀲𑁆𑀲𑁄 𑀫𑀸 𑀦𑀺𑀭𑀼𑀚𑁆𑀛𑀻”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2713\. ๐ “𑀉𑀧𑁆𑀧𑀦𑁆𑀦𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…  𑀘𑁂𑀢𑀦𑀸…  𑀘𑀺𑀢𑁆𑀢𑀁…  𑀲𑀤𑁆𑀥𑀸…  𑀯𑀻𑀭𑀺𑀬𑀁…  𑀲𑀢𑀺…  𑀲𑀫𑀸𑀥𑀺…𑀧𑁂…  𑀧𑀜𑁆𑀜𑀸 𑀫𑀸 𑀦𑀺𑀭𑀼𑀚𑁆𑀛𑀻”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2714\. ๐ 𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀆𑀫𑀦𑁆𑀢𑀸𑁇 “𑀭𑀽𑀧𑀁 𑀦𑀺𑀘𑁆𑀘𑀁 𑀳𑁄𑀢𑀽”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺…  “𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀲𑀗𑁆𑀔𑀸𑀭𑀸…𑀧𑁂…  𑀯𑀺𑀜𑁆𑀜𑀸𑀡𑀁 𑀦𑀺𑀘𑁆𑀘𑀁 𑀳𑁄𑀢𑀽”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2715\. ๐ 𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀆𑀫𑀦𑁆𑀢𑀸𑁇 “𑀚𑀸𑀢𑀺𑀥𑀫𑁆𑀫𑀸 𑀲𑀢𑁆𑀢𑀸 𑀫𑀸 𑀚𑀸𑀬𑀺𑀁𑀲𑀽”𑀢𑀺 𑀅𑀢𑁆𑀣𑀺…𑀧𑁂…  “𑀚𑀭𑀸𑀥𑀫𑁆𑀫𑀸 𑀲𑀢𑁆𑀢𑀸 𑀫𑀸 𑀚𑀻𑀭𑀺𑀁𑀲𑀽”𑀢𑀺…𑀧𑁂…  “𑀩𑁆𑀬𑀸𑀥𑀺𑀥𑀫𑁆𑀫𑀸 𑀲𑀢𑁆𑀢𑀸 𑀫𑀸 𑀩𑁆𑀬𑀸𑀥𑀺𑀬𑀺𑀁𑀲𑀽”𑀢𑀺…𑀧𑁂…  “𑀫𑀭𑀡𑀥𑀫𑁆𑀫𑀸 𑀲𑀢𑁆𑀢𑀸 𑀫𑀸 𑀫𑀻𑀬𑀺𑀁𑀲𑀽”𑀢𑀺—  𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(884.)

2716\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀆𑀬𑀲𑁆𑀫𑀸 𑀧𑀺𑀮𑀺𑀦𑁆𑀤𑀯𑀘𑁆𑀙𑁄 𑀭𑀜𑁆𑀜𑁄 𑀫𑀸𑀕𑀥𑀲𑁆𑀲 𑀲𑁂𑀦𑀺𑀬𑀲𑁆𑀲 𑀩𑀺𑀫𑁆𑀩𑀺𑀲𑀸𑀭𑀲𑁆𑀲 𑀧𑀸𑀲𑀸𑀤𑀁 “𑀲𑀼𑀯𑀡𑁆𑀡𑀦𑁆”𑀢𑁆𑀯𑁂𑀯 𑀅𑀥𑀺𑀫𑀼𑀘𑁆𑀘𑀺, 𑀲𑀼𑀯𑀡𑁆𑀡𑁄 𑀘 𑀧𑀦 𑀆𑀲𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀆𑀬𑀲𑁆𑀫𑀸 𑀧𑀺𑀮𑀺𑀦𑁆𑀤𑀯𑀘𑁆𑀙𑁄 𑀭𑀜𑁆𑀜𑁄 𑀫𑀸𑀕𑀥𑀲𑁆𑀲 𑀲𑁂𑀦𑀺𑀬𑀲𑁆𑀲 𑀩𑀺𑀫𑁆𑀩𑀺𑀲𑀸𑀭𑀲𑁆𑀲 𑀧𑀸𑀲𑀸𑀤𑀁 “𑀲𑀼𑀯𑀡𑁆𑀡𑀦𑁆”𑀢𑁆𑀯𑁂𑀯 𑀅𑀥𑀺𑀫𑀼𑀘𑁆𑀘𑀺, 𑀲𑀼𑀯𑀡𑁆𑀡𑁄 𑀘 𑀧𑀦 𑀆𑀲𑀺, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀥𑀺𑀧𑁆𑀧𑀸𑀬𑁃𑀤𑁆𑀥𑀺 𑀩𑀼𑀤𑁆𑀥𑀸𑀦𑀁 𑀯𑀸 𑀲𑀸𑀯𑀓𑀸𑀦𑀁 𑀯𑀸”𑀢𑀺𑁇

---

2717\. 𑀇𑀤𑁆𑀥𑀺𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (5.1.3 Saṃyojanakathā)](/tipitaka/32Kv/5/5.1/5.1.3.md) / [Go to parent page (5.1 Ekavīsatimavagga)](/tipitaka/32Kv/5/5.1.md) / [Go to next page (5.1.5 Buddhakathā)](/tipitaka/32Kv/5/5.1/5.1.5.md)


