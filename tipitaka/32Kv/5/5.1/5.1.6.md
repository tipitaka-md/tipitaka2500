
[Home](/) / [32Kv Kathāvatthupāḷi](../../../32Kv.md) / [5 Khuddakaaḍḍhapaṇṇāsaka](../../5.md) / [5.1 Ekavīsatimavagga](../5.1.md)

# 5.1.6 Sabbadisākathā

* Khuddakaaḍḍhapaṇṇāsaka

* Ekavīsatimavagga

* Sabbadisākathā

(886.)

2720\. ๐ Sabbā disā buddhā tiṭṭhantīti? Āmantā. Puratthimāya disāya buddho tiṭṭhatīti? Na hevaṃ vattabbe…pe…  puratthimāya disāya buddho tiṭṭhatīti? Āmantā. Kiṃnāmo so bhagavā, kiṃjacco, kiṃgotto, kiṃnāmā tassa bhagavato mātāpitaro, kiṃnāmaṃ tassa bhagavato sāvakayugaṃ, konāmo tassa bhagavato upaṭṭhāko, kīdisaṃ cīvaraṃ dhāreti, kīdisaṃ pattaṃ dhāreti, katarasmiṃ gāme vā nigame vā nagare vā raṭṭhe vā janapade vāti? Na hevaṃ vattabbe…pe… .

2721\. ๐ Dakkhiṇāya disāya…pe…  pacchimāya disāya…pe…  uttarāya disāya…pe…  heṭṭhimāya disāya buddho tiṭṭhatīti? Na hevaṃ vattabbe…pe…  heṭṭhimāya disāya buddho tiṭṭhatīti? Āmantā. Kiṃnāmo so bhagavā…pe…  janapade vāti? Na hevaṃ vattabbe…pe… .

2722\. ๐ Uparimāya disāya buddho tiṭṭhatīti? Na hevaṃ vattabbe…pe… . Uparimāya disāya buddho tiṭṭhatīti? Āmantā. Cātumahārājike tiṭṭhati…pe…  tāvatiṃse tiṭṭhati…pe…  yāme tiṭṭhati…pe…  tusite tiṭṭhati…pe…  nimmānaratiyā tiṭṭhati…pe…  paranimmitavasavattiyā tiṭṭhati…pe…  brahmaloke tiṭṭhatīti? Na hevaṃ vattabbe…pe… .

---

2723\. Sabbadisākathā niṭṭhitā.



[Go to previous page (5.1.5 Buddhakathā)](5.1.5.md) / [Go to parent page (5.1 Ekavīsatimavagga)](../5.1.md) / [Go to next page (5.1.7 Dhammakathā)](5.1.7.md)


