
[Home](/) / [32Kv Kathāvatthupāḷi](/tipitaka/32Kv.md) / [4 Niggahapaṇṇāsaka](/tipitaka/32Kv/4.md) / [4.2 Sattarasamavagga](/tipitaka/32Kv/4/4.2.md)

# 𑁪𑁇𑁨𑁇𑁮 𑀦𑀯𑀢𑁆𑀢𑀩𑁆𑀩𑀁𑀲𑀁𑀖𑁄𑀪𑀼𑀜𑁆𑀚𑀢𑀻𑀢𑀺𑀓𑀣𑀸

### 𑀦𑀺𑀕𑁆𑀕𑀳𑀧𑀡𑁆𑀡𑀸𑀲𑀓

### 𑀲𑀢𑁆𑀢𑀭𑀲𑀫𑀯𑀕𑁆𑀕

### 𑀦𑀯𑀢𑁆𑀢𑀩𑁆𑀩𑀁𑀲𑀁𑀖𑁄𑀪𑀼𑀜𑁆𑀚𑀢𑀻𑀢𑀺𑀓𑀣𑀸

(795.)

2479. ๐ 𑀦 𑀯𑀢𑁆𑀢𑀩𑁆𑀩𑀁—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀢𑁆𑀣𑀺 𑀓𑁂𑀘𑀺 𑀲𑀁𑀖𑀪𑀢𑁆𑀢𑀸𑀦𑀺 𑀓𑀭𑁄𑀦𑁆𑀢𑀺, 𑀉𑀤𑁆𑀤𑁂𑀲𑀪𑀢𑁆𑀢𑀸𑀦𑀺 𑀓𑀭𑁄𑀦𑁆𑀢𑀺, 𑀬𑀸𑀕𑀼𑀧𑀸𑀦𑀸𑀦𑀺 𑀓𑀭𑁄𑀦𑁆𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀢𑁆𑀣𑀺 𑀓𑁂𑀘𑀺 𑀲𑀁𑀖𑀪𑀢𑁆𑀢𑀸𑀦𑀺 𑀓𑀭𑁄𑀦𑁆𑀢𑀺, 𑀉𑀤𑁆𑀤𑁂𑀲𑀪𑀢𑁆𑀢𑀸𑀦𑀺 𑀓𑀭𑁄𑀦𑁆𑀢𑀺, 𑀬𑀸𑀕𑀼𑀧𑀸𑀦𑀸𑀦𑀺 𑀓𑀭𑁄𑀦𑁆𑀢𑀺, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺𑁇

2480. ๐ 𑀦 𑀯𑀢𑁆𑀢𑀩𑁆𑀩𑀁—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀕𑀡𑀪𑁄𑀚𑀦𑀁 𑀧𑀭𑀫𑁆𑀧𑀭𑀪𑁄𑀚𑀦𑀁 𑀅𑀢𑀺𑀭𑀺𑀢𑁆𑀢𑀪𑁄𑀚𑀦𑀁 𑀅𑀦𑀢𑀺𑀭𑀺𑀢𑁆𑀢𑀪𑁄𑀚𑀦𑀦𑁆”𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀕𑀡𑀪𑁄𑀚𑀦𑀁 𑀧𑀭𑀫𑁆𑀧𑀭𑀪𑁄𑀚𑀦𑀁 𑀅𑀢𑀺𑀭𑀺𑀢𑁆𑀢𑀪𑁄𑀚𑀦𑀁 𑀅𑀦𑀢𑀺𑀭𑀺𑀢𑁆𑀢𑀪𑁄𑀚𑀦𑀁”, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺𑁇

2481. ๐ 𑀦 𑀯𑀢𑁆𑀢𑀩𑁆𑀩𑀁—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀝𑁆𑀞 𑀧𑀸𑀦𑀸𑀦𑀺 𑀯𑀼𑀢𑁆𑀢𑀸𑀦𑀺 𑀪𑀕𑀯𑀢𑀸—  𑀅𑀫𑁆𑀩𑀧𑀸𑀦𑀁, 𑀚𑀫𑁆𑀩𑀼𑀧𑀸𑀦𑀁, 𑀘𑁄𑀘𑀧𑀸𑀦𑀁, 𑀫𑁄𑀘𑀧𑀸𑀦𑀁, 𑀫𑀥𑀼𑀓𑀧𑀸𑀦𑀁, 𑀫𑀼𑀤𑁆𑀤𑀺𑀓𑀧𑀸𑀦𑀁, 𑀲𑀸𑀮𑀼𑀓𑀧𑀸𑀦𑀁, 𑀨𑀸𑀭𑀼𑀲𑀓𑀧𑀸𑀦𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀝𑁆𑀞 𑀧𑀸𑀦𑀸𑀦𑀺 𑀯𑀼𑀢𑁆𑀢𑀸𑀦𑀺 𑀪𑀕𑀯𑀢𑀸—  𑀅𑀫𑁆𑀩𑀧𑀸𑀦𑀁, 𑀚𑀫𑁆𑀩𑀼𑀧𑀸𑀦𑀁, 𑀘𑁄𑀘𑀧𑀸𑀦𑀁, 𑀫𑁄𑀘𑀧𑀸𑀦𑀁, 𑀫𑀥𑀼𑀓𑀧𑀸𑀦𑀁, 𑀫𑀼𑀤𑁆𑀤𑀺𑀓𑀧𑀸𑀦𑀁, 𑀲𑀸𑀮𑀼𑀓𑀧𑀸𑀦𑀁, 𑀨𑀸𑀭𑀼𑀲𑀓𑀧𑀸𑀦𑀁, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻”𑀢𑀺𑁇

(796.)

2482. 𑁆 𑀲𑀁𑀖𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀫𑀕𑁆𑀕𑁄 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀺, 𑀨𑀮𑀁 𑀪𑀼𑀜𑁆𑀚𑀢𑀺 𑀧𑀺𑀯𑀢𑀺 𑀔𑀸𑀤𑀢𑀺 𑀲𑀸𑀬𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

---

2483. 𑀦 𑀯𑀢𑁆𑀢𑀩𑁆𑀩𑀁 𑀲𑀁𑀖𑁄 𑀪𑀼𑀜𑁆𑀚𑀢𑀻𑀢𑀺𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (4.2.7 Navattabbaṃsaṃghodakkhiṇaṃvisodhetītikathā)](/tipitaka/32Kv/4/4.2/4.2.7.md) / [Go to parent page (4.2 Sattarasamavagga)](/tipitaka/32Kv/4/4.2.md) / [Go to next page (4.2.9 Navattabbaṃsaṃghassadinnaṃmahapphalantikathā)](/tipitaka/32Kv/4/4.2/4.2.9.md)


