
[Home](/) / [32Kv Kathāvatthupāḷi](../../../32Kv.md) / [4 Niggahapaṇṇāsaka](../../4.md) / [4.2 Sattarasamavagga](../4.2.md)

# 𑁪𑁇𑁨𑁇𑁧 𑀅𑀢𑁆𑀣𑀺𑀅𑀭𑀳𑀢𑁄𑀧𑀼𑀜𑁆𑀜𑀽𑀧𑀘𑀬𑁄𑀢𑀺𑀓𑀣𑀸

### 𑀦𑀺𑀕𑁆𑀕𑀳𑀧𑀡𑁆𑀡𑀸𑀲𑀓

### 𑀲𑀢𑁆𑀢𑀭𑀲𑀫𑀯𑀕𑁆𑀕

### 𑀅𑀢𑁆𑀣𑀺𑀅𑀭𑀳𑀢𑁄𑀧𑀼𑀜𑁆𑀜𑀽𑀧𑀘𑀬𑁄𑀢𑀺𑀓𑀣𑀸

(776.)

2434\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀢𑁆𑀣𑀺 𑀅𑀭𑀳𑀢𑁄 𑀅𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀢𑁆𑀣𑀺 𑀅𑀭𑀳𑀢𑁄 𑀅𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀦𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(777.)

2435\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀭𑀳𑀸 𑀧𑀼𑀜𑁆𑀜𑀸𑀪𑀺𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑁄𑀢𑀺, 𑀆𑀦𑁂𑀜𑁆𑀚𑀸𑀪𑀺𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑁄𑀢𑀺, 𑀕𑀢𑀺𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀪𑀯𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀇𑀲𑁆𑀲𑀭𑀺𑀬𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀅𑀥𑀺𑀧𑀘𑁆𑀘𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀫𑀳𑀸𑀪𑁄𑀕𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀫𑀳𑀸𑀧𑀭𑀺𑀯𑀸𑀭𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀤𑁂𑀯𑀲𑁄𑀪𑀕𑁆𑀬𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀺, 𑀫𑀦𑀼𑀲𑁆𑀲𑀲𑁄𑀪𑀕𑁆𑀬𑀲𑀁𑀯𑀢𑁆𑀢𑀦𑀺𑀬𑀁 𑀓𑀫𑁆𑀫𑀁 𑀓𑀭𑁄𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(778.)

2436\. ๐ 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀭𑀳𑀸 𑀆𑀘𑀺𑀦𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀅𑀭𑀳𑀸 𑀅𑀧𑀘𑀺𑀦𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀅𑀭𑀳𑀸 𑀧𑀚𑀳𑀢𑀻𑀢𑀺…𑀧𑁂…  𑀅𑀭𑀳𑀸 𑀉𑀧𑀸𑀤𑀺𑀬𑀢𑀻𑀢𑀺…𑀧𑁂…  𑀅𑀭𑀳𑀸 𑀯𑀺𑀲𑀺𑀦𑁂𑀢𑀻𑀢𑀺…𑀧𑁂…  𑀅𑀭𑀳𑀸 𑀉𑀲𑁆𑀲𑀺𑀦𑁂𑀢𑀻𑀢𑀺…𑀧𑁂…  𑀅𑀭𑀳𑀸 𑀯𑀺𑀥𑀽𑀧𑁂𑀢𑀻𑀢𑀺…𑀧𑁂…  𑀅𑀭𑀳𑀸 𑀲𑀦𑁆𑀥𑀽𑀧𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀦𑀦𑀼 𑀅𑀭𑀳𑀸 𑀦𑁂𑀯𑀸𑀘𑀺𑀦𑀸𑀢𑀺 𑀦 𑀅𑀧𑀘𑀺𑀦𑀸𑀢𑀺 𑀅𑀧𑀘𑀺𑀦𑀺𑀢𑁆𑀯𑀸 𑀞𑀺𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀦𑁂𑀯𑀸𑀘𑀺𑀦𑀸𑀢𑀺 𑀦𑀸𑀧𑀘𑀺𑀦𑀸𑀢𑀺 𑀅𑀧𑀘𑀺𑀦𑀺𑀢𑁆𑀯𑀸 𑀞𑀺𑀢𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄”𑀢𑀺𑁇

2437\. ๐ 𑀦𑀦𑀼 𑀅𑀭𑀳𑀸 𑀦𑁂𑀯 𑀧𑀚𑀳𑀢𑀺 𑀦 𑀉𑀧𑀸𑀤𑀺𑀬𑀢𑀺 𑀧𑀚𑀳𑀺𑀢𑁆𑀯𑀸 𑀞𑀺𑀢𑁄, 𑀦𑁂𑀯 𑀯𑀺𑀲𑀺𑀦𑁂𑀢𑀺 𑀦 𑀉𑀲𑁆𑀲𑀺𑀦𑁂𑀢𑀺 𑀯𑀺𑀲𑀺𑀦𑁂𑀢𑁆𑀯𑀸 𑀞𑀺𑀢𑁄, 𑀦𑁂𑀯 𑀯𑀺𑀥𑀽𑀧𑁂𑀢𑀺 𑀦 𑀲𑀦𑁆𑀥𑀽𑀧𑁂𑀢𑀺 𑀯𑀺𑀥𑀽𑀧𑁂𑀢𑁆𑀯𑀸 𑀞𑀺𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀦𑁂𑀯 𑀯𑀺𑀥𑀽𑀧𑁂𑀢𑀺 𑀦 𑀲𑀦𑁆𑀥𑀽𑀧𑁂𑀢𑀺 𑀯𑀺𑀥𑀽𑀧𑁂𑀢𑁆𑀯𑀸 𑀞𑀺𑀢𑁄, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄”𑀢𑀺𑁇

(779.)

2438\. 𑁆 𑀦𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀭𑀳𑀸 𑀤𑀸𑀦𑀁 𑀤𑀤𑁂𑀬𑁆𑀬𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀤𑀸𑀦𑀁 𑀤𑀤𑁂𑀬𑁆𑀬, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄”𑀢𑀺𑁇

2439\. 𑁆 𑀅𑀭𑀳𑀸 𑀘𑀻𑀯𑀭𑀁 𑀤𑀤𑁂𑀬𑁆𑀬…𑀧𑁂…  𑀧𑀺𑀡𑁆𑀟𑀧𑀸𑀢𑀁 𑀤𑀤𑁂𑀬𑁆𑀬…  𑀲𑁂𑀦𑀸𑀲𑀦𑀁 𑀤𑀤𑁂𑀬𑁆𑀬…  𑀕𑀺𑀮𑀸𑀦𑀧𑀘𑁆𑀘𑀬𑀪𑁂𑀲𑀚𑁆𑀚𑀧𑀭𑀺𑀓𑁆𑀔𑀸𑀭𑀁 𑀤𑀤𑁂𑀬𑁆𑀬…  𑀔𑀸𑀤𑀦𑀻𑀬𑀁 𑀤𑀤𑁂𑀬𑁆𑀬…  𑀪𑁄𑀚𑀦𑀻𑀬𑀁 𑀤𑀤𑁂𑀬𑁆𑀬…  𑀧𑀸𑀦𑀻𑀬𑀁 𑀤𑀤𑁂𑀬𑁆𑀬…  𑀘𑁂𑀢𑀺𑀬𑀁 𑀯𑀦𑁆𑀤𑁂𑀬𑁆𑀬…  𑀘𑁂𑀢𑀺𑀬𑁂 𑀫𑀸𑀮𑀁 𑀆𑀭𑁄𑀧𑁂𑀬𑁆𑀬…  𑀕𑀦𑁆𑀥𑀁 𑀆𑀭𑁄𑀧𑁂𑀬𑁆𑀬…  𑀯𑀺𑀮𑁂𑀧𑀦𑀁 𑀆𑀭𑁄𑀧𑁂𑀬𑁆𑀬…𑀧𑁂…  𑀘𑁂𑀢𑀺𑀬𑀁 𑀅𑀪𑀺𑀤𑀓𑁆𑀔𑀺𑀡𑀁 𑀓𑀭𑁂𑀬𑁆𑀬𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀭𑀳𑀸 𑀘𑁂𑀢𑀺𑀬𑀁 𑀅𑀪𑀺𑀤𑀓𑁆𑀔𑀺𑀡𑀁 𑀓𑀭𑁂𑀬𑁆𑀬, 𑀦𑁄 𑀘 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀦𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄”𑀢𑀺𑁇

---

2440\. 𑀅𑀢𑁆𑀣𑀺 𑀅𑀭𑀳𑀢𑁄 𑀧𑀼𑀜𑁆𑀜𑀽𑀧𑀘𑀬𑁄𑀢𑀺𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (4.2 Sattarasamavagga)](../4.2.md) / [Go to parent page (4.2 Sattarasamavagga)](../4.2.md) / [Go to next page (4.2.2 Natthiarahatoakālamaccūtikathā)](4.2.2.md)


