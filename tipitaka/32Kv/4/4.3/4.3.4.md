
[Home](/) / [32Kv Kathāvatthupāḷi](../../../32Kv.md) / [4 Niggahapaṇṇāsaka](../../4.md) / [4.3 Aṭṭhārasamavagga](../4.3.md)

# 4.3.4 Gandhajātikathā

* Niggahapaṇṇāsaka

* Aṭṭhārasamavagga

* Gandhajātikathā

(809.)

2527\. ๐ Buddhassa bhagavato uccārapassāvo ativiya aññe gandhajāte adhiggaṇhātīti? Āmantā. Bhagavā gandhabhojīti? Na hevaṃ vattabbe…pe…  nanu bhagavā odanakummāsaṃ bhuñjatīti? Āmantā. Hañci bhagavā odanakummāsaṃ bhuñjati, no ca vata re vattabbe—  “buddhassa bhagavato uccārapassāvo ativiya aññe gandhajāte adhiggaṇhātī”ti.

2528\. ๐ Buddhassa bhagavato uccārapassāvo ativiya aññe gandhajāte adhiggaṇhātīti? Āmantā. Atthi keci buddhassa bhagavato uccārapassāvaṃ nhāyanti vilimpanti ucchādenti peḷāya paṭisāmenti karaṇḍāya nikkhipanti āpaṇe pasārenti, tena ca gandhena gandhakaraṇīyaṃ karontīti? Na hevaṃ vattabbe…pe… .

---

2529\. Gandhajātikathā niṭṭhitā.



[Go to previous page (4.3.3 Karuṇākathā)](4.3.3.md) / [Go to parent page (4.3 Aṭṭhārasamavagga)](../4.3.md) / [Go to next page (4.3.5 Ekamaggakathā)](4.3.5.md)


