
[Home](/) / [32Kv Kathāvatthupāḷi](../...md) / [4 Niggahapaṇṇāsaka](...md) / [4.1 Soḷasamavagga](../32Kv/4/4.1.md)

# 𑁪𑁇𑁧𑁇𑁨 𑀧𑀕𑁆𑀕𑀳𑀓𑀣𑀸

* 𑀦𑀺𑀕𑁆𑀕𑀳𑀧𑀡𑁆𑀡𑀸𑀲𑀓

* 𑀲𑁄𑀍𑀅𑀲𑀫𑀯𑀕𑁆𑀕

* 𑀧𑀕𑁆𑀕𑀳𑀓𑀣𑀸

(745.)

2361\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 “𑀫𑀸 𑀭𑀚𑁆𑀚𑀺”, “𑀫𑀸 𑀤𑀼𑀲𑁆𑀲𑀺”, “𑀫𑀸 𑀫𑀼𑀬𑁆𑀳𑀺”, “𑀫𑀸 𑀓𑀺𑀮𑀺𑀲𑁆𑀲𑀻”𑀢𑀺 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀅𑀮𑁄𑀪𑀁 𑀓𑀼𑀲𑀮𑀫𑀽𑀮𑀁 𑀚𑀦𑁂𑀢𑀺…  𑀅𑀤𑁄𑀲𑀁 𑀓𑀼𑀲𑀮𑀫𑀽𑀮𑀁 𑀚𑀦𑁂𑀢𑀺…  𑀅𑀫𑁄𑀳𑀁 𑀓𑀼𑀲𑀮𑀫𑀽𑀮𑀁 𑀚𑀦𑁂𑀢𑀺…  𑀲𑀤𑁆𑀥𑀁 𑀚𑀦𑁂𑀢𑀺…  𑀯𑀻𑀭𑀺𑀬𑀁 𑀚𑀦𑁂𑀢𑀺…  𑀲𑀢𑀺𑀁 𑀚𑀦𑁂𑀢𑀺…  𑀲𑀫𑀸𑀥𑀺𑀁 𑀚𑀦𑁂𑀢𑀺…  𑀧𑀜𑁆𑀜𑀁 𑀚𑀦𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀉𑀧𑁆𑀧𑀦𑁆𑀦𑁄 𑀨𑀲𑁆𑀲𑁄 “𑀫𑀸 𑀦𑀺𑀭𑀼𑀚𑁆𑀛𑀻”𑀢𑀺 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀧𑀭𑁄 𑀧𑀭𑀲𑁆𑀲 𑀉𑀧𑁆𑀧𑀦𑁆𑀦𑀸 𑀯𑁂𑀤𑀦𑀸…𑀧𑁂…  𑀉𑀧𑁆𑀧𑀦𑁆𑀦𑀸 𑀧𑀜𑁆𑀜𑀸 “𑀫𑀸 𑀦𑀺𑀭𑀼𑀚𑁆𑀛𑀻”𑀢𑀺 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2362\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀅𑀢𑁆𑀣𑀸𑀬 𑀭𑀸𑀕𑀁 𑀧𑀚𑀳𑀢𑀺…  𑀤𑁄𑀲𑀁 𑀧𑀚𑀳𑀢𑀺…  𑀫𑁄𑀳𑀁 𑀧𑀚𑀳𑀢𑀺…𑀧𑁂…  𑀅𑀦𑁄𑀢𑁆𑀢𑀧𑁆𑀧𑀁 𑀧𑀚𑀳𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2363\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀅𑀢𑁆𑀣𑀸𑀬 𑀫𑀕𑁆𑀕𑀁 𑀪𑀸𑀯𑁂𑀢𑀺…  𑀲𑀢𑀺𑀧𑀝𑁆𑀞𑀸𑀦𑀁 𑀪𑀸𑀯𑁂𑀢𑀺…𑀧𑁂…  𑀩𑁄𑀚𑁆𑀛𑀗𑁆𑀕𑀁 𑀪𑀸𑀯𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2364\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀧𑀭𑁄 𑀧𑀭𑀲𑁆𑀲 𑀅𑀢𑁆𑀣𑀸𑀬 𑀤𑀼𑀓𑁆𑀔𑀁 𑀧𑀭𑀺𑀚𑀸𑀦𑀸𑀢𑀺…𑀧𑁂…  𑀫𑀕𑁆𑀕𑀁 𑀪𑀸𑀯𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2365\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀅𑀜𑁆𑀜𑁄 𑀅𑀜𑁆𑀜𑀲𑁆𑀲 𑀓𑀸𑀭𑀓𑁄, 𑀧𑀭𑀁𑀓𑀢𑀁 𑀲𑀼𑀔𑀁 𑀤𑀼𑀓𑁆𑀔𑀁 𑀅𑀜𑁆𑀜𑁄 𑀓𑀭𑁄𑀢𑀺 𑀅𑀜𑁆𑀜𑁄 𑀧𑀝𑀺𑀲𑀁𑀯𑁂𑀤𑁂𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2366\. ๐ 𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—

2367\. _“𑀅𑀢𑁆𑀢𑀦𑀸𑀯 𑀓𑀢𑀁 𑀧𑀸𑀧𑀁,_  
_…𑀧𑁂…_  
_𑀦𑀸𑀜𑁆𑀜𑁄 𑀅𑀜𑁆𑀜𑀁 𑀯𑀺𑀲𑁄𑀥𑀬𑁂”𑀢𑀺𑁇_  


2368\. 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻”𑀢𑀺𑁇

(746.)

2369\. 𑁆 𑀦 𑀯𑀢𑁆𑀢𑀩𑁆𑀩𑀁—  “𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻”𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀅𑀢𑁆𑀣𑀺 𑀩𑀮𑀧𑁆𑀧𑀢𑁆𑀢𑀸, 𑀅𑀢𑁆𑀣𑀺 𑀯𑀲𑀻𑀪𑀽𑀢𑀸𑀢𑀺? 𑀆𑀫𑀦𑁆𑀢𑀸𑁇 𑀳𑀜𑁆𑀘𑀺 𑀅𑀢𑁆𑀣𑀺 𑀩𑀮𑀧𑁆𑀧𑀢𑁆𑀢𑀸, 𑀅𑀢𑁆𑀣𑀺 𑀯𑀲𑀻𑀪𑀽𑀢𑀸, 𑀢𑁂𑀦 𑀯𑀢 𑀭𑁂 𑀯𑀢𑁆𑀢𑀩𑁆𑀩𑁂—  “𑀧𑀭𑁄 𑀧𑀭𑀲𑁆𑀲 𑀘𑀺𑀢𑁆𑀢𑀁 𑀧𑀕𑁆𑀕𑀡𑁆𑀳𑀸𑀢𑀻”𑀢𑀺𑁇

---

2370\. 𑀧𑀕𑁆𑀕𑀳𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (4.1.1 Niggahakathā)](4.1.1.md) / [Go to parent page (4.1 Soḷasamavagga)](../32Kv/4/4.1.md) / [Go to next page (4.1.3 Sukhānuppadānakathā)](4.1.3.md)


