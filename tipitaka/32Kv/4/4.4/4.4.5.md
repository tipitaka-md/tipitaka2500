
[Home](/) / [32Kv Kathāvatthupāḷi](../../../32Kv.md) / [4 Niggahapaṇṇāsaka](../../4.md) / [4.4 Ekūnavīsatimavagga](../4.4.md)

# 4.4.5 Tathatākathā

* Niggahapaṇṇāsaka

* Ekūnavīsatimavagga

* Tathatākathā

(841.)

2610\. ๐ Sabbadhammānaṃ tathatā asaṅkhatāti? Āmantā. Nibbānaṃ…pe…  amatanti? Na hevaṃ vattabbe…pe…  sabbadhammānaṃ tathatā asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe…pe…  dve asaṅkhatānīti? Āmantā. Dve tāṇāni…pe…  antarikā vāti? Na hevaṃ vattabbe…pe… .

(842.)

2611\. ๐ Rūpassa rūpatā, nanu rūpatā asaṅkhatāti? Āmantā. Nibbānaṃ…pe…  amatanti? Na hevaṃ vattabbe…pe…  rūpassa rūpatā, nanu rūpatā asaṅkhatā, nibbānaṃ asaṅkhatanti? Āmantā. Dve asaṅkhatānīti? Na hevaṃ vattabbe…pe…  dve asaṅkhatānīti? Āmantā. Dve tāṇāni…pe…  antarikā vāti? Na hevaṃ vattabbe…pe… .

2612\. ๐ Vedanāya vedanatā, nanu vedanatā…pe…  saññāya saññatā, nanu saññatā…pe…  saṅkhārānaṃ saṅkhāratā, nanu saṅkhāratā…pe…  viññāṇassa viññāṇatā, nanu viññāṇatā asaṅkhatāti? Āmantā. Nibbānaṃ…pe…  amatanti? Na hevaṃ vattabbe…pe… .

2613\. ๐ Rūpassa rūpatā, nanu rūpatā…pe…  viññāṇassa viññāṇatā, nanu viññāṇatā asaṅkhatā, nibbānaṃ asaṅkhatanti? Āmantā. Cha asaṅkhatānīti? Na hevaṃ vattabbe…pe…  cha asaṅkhatānīti? Āmantā. Cha tāṇāni…pe…  antarikā vāti? Na hevaṃ vattabbe…pe… .

(843.)

2614\. × Na vattabbaṃ—  “sabbadhammānaṃ tathatā asaṅkhatā”ti? Āmantā. Sabbadhammānaṃ tathatā rūpaṃ…  vedanā…  saññā…  saṅkhārā…  viññāṇanti? Na hevaṃ vattabbe. Tena hi sabbadhammānaṃ tathatā asaṅkhatāti.

---

2615\. Tathatākathā niṭṭhitā.



[Go to previous page (4.4.4 Pattikathā)](4.4.4.md) / [Go to parent page (4.4 Ekūnavīsatimavagga)](../4.4.md) / [Go to next page (4.4.6 Kusalakathā)](4.4.6.md)


