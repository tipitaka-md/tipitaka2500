---
title: 4.5.4 Tiracchānakathā
path: /tipitaka/32Kv/4/4.5/4.5.4
ref: 270325
breadcrumbs:
  - name: Home
    link: /
  - name: 32Kv Kathāvatthupāḷi
    link: /tipitaka/32Kv
  - name: 4 Niggahapaṇṇāsaka
    link: /tipitaka/32Kv/4
  - name: 4.5 Vīsatimavagga
    link: /tipitaka/32Kv/4/4.5
prevL: /tipitaka/32Kv/4/4.5/4.5.3
upL: /tipitaka/32Kv/4/4.5
nextL: /tipitaka/32Kv/4/4.5/4.5.5
---

# 4.5.4 Tiracchānakathā

### Niggahapaṇṇāsaka

### Vīsatimavagga

### Tiracchānakathā

(869.)

2676. ๐ Atthi devesu tiracchānagatāti? Āmantā. Atthi tiracchānagatesu devāti? Na hevaṃ vattabbe…pe…  atthi devesu tiracchānagatāti? Āmantā. Devaloko tiracchānayonīti? Na hevaṃ vattabbe…pe…  atthi devesu tiracchānagatāti? Āmantā. Atthi tattha kīṭā paṭaṅgā makasā makkhikā ahī vicchikā satapadī gaṇḍuppādāti? Na hevaṃ vattabbe…pe… .

(870.)

2677. × Natthi devesu tiracchānagatāti? Āmantā. Nanu atthi tattha erāvaṇo nāma hatthināgo sahassayuttaṃ dibbaṃ yānanti? Āmantā. Hañci atthi tattha erāvaṇo nāma hatthināgo sahassayuttaṃ dibbaṃ yānaṃ, tena vata re vattabbe—  “atthi devesu tiracchānagatā”ti.

(871.)

2678. ๐ Atthi devesu tiracchānagatāti? Āmantā. Atthi tattha hatthibandhā assabandhā yāvasikā kāraṇikā bhattakārakāti? Na hevaṃ vattabbe. Tena hi natthi devesu tiracchānagatāti.

===

2679. Tiracchānakathā niṭṭhitā.




