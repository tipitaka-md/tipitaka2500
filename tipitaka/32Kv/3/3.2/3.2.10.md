
[Home](/) / [32Kv Kathāvatthupāḷi](/tipitaka/32Kv.md) / [3 Anusayapaṇṇāsaka](/tipitaka/32Kv/3.md) / [3.2 Dvādasamavagga](/tipitaka/32Kv/3/3.2.md)

# 3.2.10 Sattamabhavikakathā

### Anusayapaṇṇāsaka

### Dvādasamavagga

### Sattamabhavikakathā

(653.)

2135\. × Na vattabbaṃ—  “sattamabhavikassa puggalassa pahīnā duggatī”ti? Āmantā. Sattamabhaviko puggalo nirayaṃ upapajjeyya, tiracchānayoniṃ upapajjeyya, pettivisayaṃ upapajjeyyāti? Na hevaṃ vattabbe. Tena hi sattamabhavikassa puggalassa pahīnā duggatīti.

---

2136\. Sattamabhavikakathā niṭṭhitā.

  
Bārasamo vaggo.



---

2137\. Tassuddānaṃ



2138\. Saṃvaro kammaṃ tatheva asaṃvaro, sabbakammaṃ savipākaṃ, saddo vipāko, saḷāyatanaṃ vipāko, sattakkhattuparamo puggalo sattakkhattuparamatāniyato, kolaṃkolapuggalo kolaṃkolatāniyato, ekabījī puggalo ekabījitāniyato, diṭṭhisampanno puggalo sañcicca pāṇaṃ jīvitā voropeyya, diṭṭhisampannassa puggalassa pahīnā duggati, tatheva sattamabhavikassāti.

[Go to previous page (3.2.9 Duggatikathā)](/tipitaka/32Kv/3/3.2/3.2.9.md) / [Go to parent page (3.2 Dvādasamavagga)](/tipitaka/32Kv/3/3.2.md) / [Go to next page (3.3 Terasamavagga)](/tipitaka/32Kv/3/3.3.md)


