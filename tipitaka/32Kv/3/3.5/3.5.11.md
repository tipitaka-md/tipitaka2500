
[Home](/) / [32Kv Kathāvatthupāḷi](/tipitaka/32Kv.md) / [3 Anusayapaṇṇāsaka](/tipitaka/32Kv/3.md) / [3.5 Pannarasamavagga](/tipitaka/32Kv/3/3.5.md)

# 𑁩𑁇𑁫𑁇𑁧𑁧 𑀓𑀫𑁆𑀫𑀽𑀧𑀘𑀬𑀓𑀣𑀸

### 𑀅𑀦𑀼𑀲𑀬𑀧𑀡𑁆𑀡𑀸𑀲𑀓

### 𑀧𑀦𑁆𑀦𑀭𑀲𑀫𑀯𑀕𑁆𑀕

### 𑀓𑀫𑁆𑀫𑀽𑀧𑀘𑀬𑀓𑀣𑀸

(737.)

2332\. ๐ 𑀅𑀜𑁆𑀜𑀁 𑀓𑀫𑁆𑀫𑀁 𑀅𑀜𑁆𑀜𑁄 𑀓𑀫𑁆𑀫𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀜𑁆𑀜𑁄 𑀨𑀲𑁆𑀲𑁄, 𑀅𑀜𑁆𑀜𑁄 𑀨𑀲𑁆𑀲𑀽𑀧𑀘𑀬𑁄; 𑀅𑀜𑁆𑀜𑀸 𑀯𑁂𑀤𑀦𑀸, 𑀅𑀜𑁆𑀜𑁄 𑀯𑁂𑀤𑀦𑀽𑀧𑀘𑀬𑁄; 𑀅𑀜𑁆𑀜𑀸 𑀲𑀜𑁆𑀜𑀸, 𑀅𑀜𑁆𑀜𑁄 𑀲𑀜𑁆𑀜𑀽𑀧𑀘𑀬𑁄; 𑀅𑀜𑁆𑀜𑀸 𑀘𑁂𑀢𑀦𑀸, 𑀅𑀜𑁆𑀜𑁄 𑀘𑁂𑀢𑀦𑀽𑀧𑀘𑀬𑁄; 𑀅𑀜𑁆𑀜𑀁 𑀘𑀺𑀢𑁆𑀢𑀁, 𑀅𑀜𑁆𑀜𑁄 𑀘𑀺𑀢𑁆𑀢𑀽𑀧𑀘𑀬𑁄; 𑀅𑀜𑁆𑀜𑀸 𑀲𑀤𑁆𑀥𑀸, 𑀅𑀜𑁆𑀜𑁄 𑀲𑀤𑁆𑀥𑀽𑀧𑀘𑀬𑁄; 𑀅𑀜𑁆𑀜𑀁 𑀯𑀻𑀭𑀺𑀬𑀁, 𑀅𑀜𑁆𑀜𑁄 𑀯𑀻𑀭𑀺𑀬𑀽𑀧𑀘𑀬𑁄; 𑀅𑀜𑁆𑀜𑀸 𑀲𑀢𑀺, 𑀅𑀜𑁆𑀜𑁄 𑀲𑀢𑀽𑀧𑀘𑀬𑁄; 𑀅𑀜𑁆𑀜𑁄 𑀲𑀫𑀸𑀥𑀺, 𑀅𑀜𑁆𑀜𑁄 𑀲𑀫𑀸𑀥𑀽𑀧𑀘𑀬𑁄; 𑀅𑀜𑁆𑀜𑀸 𑀧𑀜𑁆𑀜𑀸, 𑀅𑀜𑁆𑀜𑁄 𑀧𑀜𑁆𑀜𑀽𑀧𑀘𑀬𑁄; 𑀅𑀜𑁆𑀜𑁄 𑀭𑀸𑀕𑁄, 𑀅𑀜𑁆𑀜𑁄 𑀭𑀸𑀕𑀽𑀧𑀘𑀬𑁄…𑀧𑁂…  𑀅𑀜𑁆𑀜𑀁 𑀅𑀦𑁄𑀢𑁆𑀢𑀧𑁆𑀧𑀁, 𑀅𑀜𑁆𑀜𑁄 𑀅𑀦𑁄𑀢𑁆𑀢𑀧𑁆𑀧𑀽𑀧𑀘𑀬𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(738.)

2333\. ๐ 𑀅𑀜𑁆𑀜𑀁 𑀓𑀫𑁆𑀫𑀁, 𑀅𑀜𑁆𑀜𑁄 𑀓𑀫𑁆𑀫𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀽𑀧𑀘𑀬𑁄 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2334\. ๐ 𑀓𑀫𑁆𑀫𑀽𑀧𑀘𑀬𑁄 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀓𑀼𑀲𑀮𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀓𑀼𑀲𑀮𑁄𑀢𑀺, 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2335\. ๐ 𑀓𑀼𑀲𑀮𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀓𑀼𑀲𑀮𑁄𑀢𑀺? 𑀆𑀫𑀦𑁆𑀢𑀸𑁇 𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀤𑀼𑀓𑁆𑀔𑀸𑀬 𑀯𑁂𑀤𑀦𑀸𑀬…𑀧𑁂…  𑀅𑀤𑀼𑀓𑁆𑀔𑀫𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀅𑀤𑀼𑀓𑁆𑀔𑀫𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(739.)

2336\. ๐ 𑀓𑀫𑁆𑀫𑀽𑀧𑀘𑀬𑁄 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀅𑀓𑀼𑀲𑀮𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀅𑀓𑀼𑀲𑀮𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…

2337\. ๐ 𑀅𑀓𑀼𑀲𑀮𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀅𑀓𑀼𑀲𑀮𑁄𑀢𑀺? 𑀆𑀫𑀦𑁆𑀢𑀸𑁇 𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀤𑀼𑀓𑁆𑀔𑀸𑀬 𑀯𑁂𑀤𑀦𑀸𑀬…𑀧𑁂…  𑀅𑀤𑀼𑀓𑁆𑀔𑀫𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁂𑀦 𑀓𑀫𑁆𑀫𑁂𑀦 𑀲𑀳𑀚𑀸𑀢𑁄 𑀓𑀫𑁆𑀫𑀽𑀧𑀘𑀬𑁄 𑀅𑀤𑀼𑀓𑁆𑀔𑀫𑀲𑀼𑀔𑀸𑀬 𑀯𑁂𑀤𑀦𑀸𑀬 𑀲𑀫𑁆𑀧𑀬𑀼𑀢𑁆𑀢𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(740.)

2338\. ๐ 𑀓𑀫𑁆𑀫𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀁, 𑀓𑀫𑁆𑀫𑀁 𑀲𑀸𑀭𑀫𑁆𑀫𑀡𑀦𑁆𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀽𑀧𑀘𑀬𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄, 𑀓𑀫𑁆𑀫𑀽𑀧𑀘𑀬𑁄 𑀲𑀸𑀭𑀫𑁆𑀫𑀡𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀓𑀫𑁆𑀫𑀽𑀧𑀘𑀬𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄, 𑀓𑀫𑁆𑀫𑀽𑀧𑀘𑀬𑁄 𑀅𑀦𑀸𑀭𑀫𑁆𑀫𑀡𑁄𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀁, 𑀓𑀫𑁆𑀫𑀁 𑀅𑀦𑀸𑀭𑀫𑁆𑀫𑀡𑀦𑁆𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2339\. ๐ 𑀓𑀫𑁆𑀫𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀁, 𑀘𑀺𑀢𑁆𑀢𑀁 𑀪𑀺𑀚𑁆𑀚𑀫𑀸𑀦𑀁 𑀓𑀫𑁆𑀫𑀁 𑀪𑀺𑀚𑁆𑀚𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀽𑀧𑀘𑀬𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄, 𑀘𑀺𑀢𑁆𑀢𑀁 𑀪𑀺𑀚𑁆𑀚𑀫𑀸𑀦𑀁 𑀓𑀫𑁆𑀫𑀽𑀧𑀘𑀬𑁄 𑀪𑀺𑀚𑁆𑀚𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2340\. ๐ 𑀓𑀫𑁆𑀫𑀽𑀧𑀘𑀬𑁄 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑁄, 𑀘𑀺𑀢𑁆𑀢𑀁 𑀪𑀺𑀚𑁆𑀚𑀫𑀸𑀦𑀁 𑀓𑀫𑁆𑀫𑀽𑀧𑀘𑀬𑁄 𑀦 𑀪𑀺𑀚𑁆𑀚𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀁 𑀘𑀺𑀢𑁆𑀢𑁂𑀦 𑀲𑀳𑀚𑀸𑀢𑀁, 𑀘𑀺𑀢𑁆𑀢𑀁 𑀪𑀺𑀚𑁆𑀚𑀫𑀸𑀦𑀁 𑀓𑀫𑁆𑀫𑀁 𑀦 𑀪𑀺𑀚𑁆𑀚𑀢𑀻𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(741.)

2341\. ๐ 𑀓𑀫𑁆𑀫𑀫𑁆𑀳𑀺 𑀓𑀫𑁆𑀫𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀢𑀜𑁆𑀜𑁂𑀯 𑀓𑀫𑁆𑀫𑀁 𑀲𑁄 𑀓𑀫𑁆𑀫𑀽𑀧𑀘𑀬𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2342\. ๐ 𑀓𑀫𑁆𑀫𑀫𑁆𑀳𑀺 𑀓𑀫𑁆𑀫𑀽𑀧𑀘𑀬𑁄, 𑀓𑀫𑁆𑀫𑀽𑀧𑀘𑀬𑀢𑁄 𑀯𑀺𑀧𑀸𑀓𑁄 𑀦𑀺𑀩𑁆𑀩𑀢𑁆𑀢𑀢𑀻𑀢𑀺? 𑀆𑀫𑀦𑁆𑀢𑀸𑁇 𑀢𑀜𑁆𑀜𑁂𑀯 𑀓𑀫𑁆𑀫𑀁, 𑀲𑁄 𑀓𑀫𑁆𑀫𑀽𑀧𑀘𑀬𑁄, 𑀲𑁄 𑀓𑀫𑁆𑀫𑀯𑀺𑀧𑀸𑀓𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

2343\. ๐ 𑀓𑀫𑁆𑀫𑀫𑁆𑀳𑀺 𑀓𑀫𑁆𑀫𑀽𑀧𑀘𑀬𑁄, 𑀓𑀫𑁆𑀫𑀽𑀧𑀘𑀬𑀢𑁄 𑀯𑀺𑀧𑀸𑀓𑁄 𑀦𑀺𑀩𑁆𑀩𑀢𑁆𑀢𑀢𑀺, 𑀯𑀺𑀧𑀸𑀓𑁄 𑀲𑀸𑀭𑀫𑁆𑀫𑀡𑁄𑀢𑀺? 𑀆𑀫𑀦𑁆𑀢𑀸𑁇 𑀓𑀫𑁆𑀫𑀽𑀧𑀘𑀬𑁄 𑀲𑀸𑀭𑀫𑁆𑀫𑀡𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂…  𑀓𑀫𑁆𑀫𑀽𑀧𑀘𑀬𑁄 𑀅𑀦𑀸𑀭𑀫𑁆𑀫𑀡𑁄𑀢𑀺? 𑀆𑀫𑀦𑁆𑀢𑀸𑁇 𑀯𑀺𑀧𑀸𑀓𑁄 𑀅𑀦𑀸𑀭𑀫𑁆𑀫𑀡𑁄𑀢𑀺? 𑀦 𑀳𑁂𑀯𑀁 𑀯𑀢𑁆𑀢𑀩𑁆𑀩𑁂…𑀧𑁂… 𑁇

(742.)

2344\. ๐ 𑀅𑀜𑁆𑀜𑀁 𑀓𑀫𑁆𑀫𑀁 𑀅𑀜𑁆𑀜𑁄 𑀓𑀫𑁆𑀫𑀽𑀧𑀘𑀬𑁄𑀢𑀺? 𑀆𑀫𑀦𑁆𑀢𑀸𑁇 𑀦𑀦𑀼 𑀯𑀼𑀢𑁆𑀢𑀁 𑀪𑀕𑀯𑀢𑀸—  “𑀇𑀥, 𑀧𑀼𑀡𑁆𑀡, 𑀏𑀓𑀘𑁆𑀘𑁄 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀓𑀸𑀬𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑁄𑀢𑀺, 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀯𑀘𑀻𑀲𑀗𑁆𑀔𑀸𑀭𑀁…𑀧𑁂…  𑀫𑀦𑁄𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑁄𑀢𑀺, 𑀲𑁄 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀓𑀸𑀬𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑀺𑀢𑁆𑀯𑀸, 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀯𑀘𑀻𑀲𑀗𑁆𑀔𑀸𑀭𑀁…𑀧𑁂…  𑀫𑀦𑁄𑀲𑀗𑁆𑀔𑀸𑀭𑀁 𑀅𑀪𑀺𑀲𑀗𑁆𑀔𑀭𑀺𑀢𑁆𑀯𑀸 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀮𑁄𑀓𑀁 𑀉𑀧𑀧𑀚𑁆𑀚𑀢𑀺𑁇 𑀢𑀫𑁂𑀦𑀁 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀮𑁄𑀓𑀁 𑀉𑀧𑀧𑀦𑁆𑀦𑀁 𑀲𑀫𑀸𑀦𑀁 𑀲𑀩𑁆𑀬𑀸𑀩𑀚𑁆𑀛𑀸𑀧𑀺 𑀅𑀩𑁆𑀬𑀸𑀩𑀚𑁆𑀛𑀸𑀧𑀺 𑀨𑀲𑁆𑀲𑀸 𑀨𑀼𑀲𑀦𑁆𑀢𑀺𑁇 𑀲𑁄 𑀲𑀩𑁆𑀬𑀸𑀩𑀚𑁆𑀛𑁂𑀳𑀺𑀧𑀺 𑀅𑀩𑁆𑀬𑀸𑀩𑀚𑁆𑀛𑁂𑀳𑀺𑀧𑀺 𑀨𑀲𑁆𑀲𑁂𑀳𑀺 𑀨𑀼𑀝𑁆𑀞𑁄 𑀲𑀫𑀸𑀦𑁄 𑀲𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀅𑀩𑁆𑀬𑀸𑀩𑀚𑁆𑀛𑀫𑁆𑀧𑀺 𑀯𑁂𑀤𑀦𑀁 𑀯𑁂𑀤𑁂𑀢𑀺 𑀯𑁄𑀓𑀺𑀡𑁆𑀡𑀲𑀼𑀔𑀤𑀼𑀓𑁆𑀔𑀁, 𑀲𑁂𑀬𑁆𑀬𑀣𑀸𑀧𑀺 𑀫𑀦𑀼𑀲𑁆𑀲𑀸 𑀏𑀓𑀘𑁆𑀘𑁂 𑀘 𑀤𑁂𑀯𑀸 𑀏𑀓𑀘𑁆𑀘𑁂 𑀘 𑀯𑀺𑀦𑀺𑀧𑀸𑀢𑀺𑀓𑀸𑁇 𑀇𑀢𑀺 𑀔𑁄, 𑀧𑀼𑀡𑁆𑀡, 𑀪𑀽𑀢𑀸 𑀪𑀽𑀢𑀲𑁆𑀲 𑀉𑀧𑀧𑀢𑁆𑀢𑀺 𑀳𑁄𑀢𑀺, 𑀬𑀁 𑀓𑀭𑁄𑀢𑀺 𑀢𑁂𑀦 𑀉𑀧𑀧𑀚𑁆𑀚𑀢𑀺, 𑀉𑀧𑀧𑀦𑁆𑀦𑀫𑁂𑀢𑀁 𑀨𑀲𑁆𑀲𑀸 𑀨𑀼𑀲𑀦𑁆𑀢𑀺𑁇 𑀏𑀯𑀫𑁆𑀧𑀸𑀳𑀁, 𑀧𑀼𑀡𑁆𑀡, ‘𑀓𑀫𑁆𑀫𑀤𑀸𑀬𑀸𑀤𑀸 𑀲𑀢𑁆𑀢𑀸’𑀢𑀺 𑀯𑀤𑀸𑀫𑀻”𑀢𑀺𑁇 𑀅𑀢𑁆𑀣𑁂𑀯 𑀲𑀼𑀢𑁆𑀢𑀦𑁆𑀢𑁄𑀢𑀺? 𑀆𑀫𑀦𑁆𑀢𑀸𑁇 𑀢𑁂𑀦 𑀳𑀺 𑀦 𑀯𑀢𑁆𑀢𑀩𑁆𑀩𑀁—  “𑀅𑀜𑁆𑀜𑀁 𑀓𑀫𑁆𑀫𑀁, 𑀅𑀜𑁆𑀜𑁄 𑀓𑀫𑁆𑀫𑀽𑀧𑀘𑀬𑁄”𑀢𑀺𑁇

---

2345\. 𑀓𑀫𑁆𑀫𑀽𑀧𑀘𑀬𑀓𑀣𑀸 𑀦𑀺𑀝𑁆𑀞𑀺𑀢𑀸𑁇

  
𑀧𑀦𑁆𑀦𑀭𑀲𑀫𑁄 𑀯𑀕𑁆𑀕𑁄𑁇



---

2346\. 𑀢𑀲𑁆𑀲𑀼𑀤𑁆𑀤𑀸𑀦𑀁



2347\. 𑀧𑀘𑁆𑀘𑀬𑀢𑀸 𑀯𑀯𑀢𑁆𑀣𑀺𑀢𑀸, 𑀧𑀝𑀺𑀘𑁆𑀘𑀲𑀫𑀼𑀧𑁆𑀧𑀸𑀤𑁄, 𑀅𑀤𑁆𑀥𑀸, 𑀔𑀡𑁄 𑀮𑀬𑁄 𑀫𑀼𑀳𑀼𑀢𑁆𑀢𑀁, 𑀘𑀢𑁆𑀢𑀸𑀭𑁄 𑀆𑀲𑀯𑀸 𑀅𑀦𑀸𑀲𑀯𑀸, 𑀮𑁄𑀓𑀼𑀢𑁆𑀢𑀭𑀸𑀦𑀁 𑀥𑀫𑁆𑀫𑀸𑀦𑀁 𑀚𑀭𑀸𑀫𑀭𑀡𑀁 𑀮𑁄𑀓𑀼𑀢𑁆𑀢𑀭𑀸, 𑀲𑀜𑁆𑀜𑀸𑀯𑁂𑀤𑀬𑀺𑀢𑀦𑀺𑀭𑁄𑀥𑀲𑀫𑀸𑀧𑀢𑁆𑀢𑀺 𑀮𑁄𑀓𑀼𑀢𑁆𑀢𑀭𑀸, 𑀲𑀜𑁆𑀜𑀸𑀯𑁂𑀤𑀬𑀺𑀢𑀦𑀺𑀭𑁄𑀥𑀲𑀫𑀸𑀧𑀢𑁆𑀢𑀺 𑀮𑁄𑀓𑀺𑀬𑀸, 𑀲𑀜𑁆𑀜𑀸𑀯𑁂𑀤𑀬𑀺𑀢𑀦𑀺𑀭𑁄𑀥𑀁 𑀲𑀫𑀸𑀧𑀦𑁆𑀦𑁄 𑀓𑀸𑀮𑀁 𑀓𑀭𑁂𑀬𑁆𑀬, 𑀲𑁆𑀯𑁂𑀯 𑀫𑀕𑁆𑀕𑁄 𑀅𑀲𑀜𑁆𑀜𑀲𑀢𑁆𑀢𑀼𑀧𑀧𑀢𑁆𑀢𑀺𑀬𑀸, 𑀅𑀜𑁆𑀜𑀁 𑀓𑀫𑁆𑀫𑀁 𑀅𑀜𑁆𑀜𑁄 𑀓𑀫𑁆𑀫𑀽𑀧𑀘𑀬𑁄𑀢𑀺𑁇

---

2348\. 𑀢𑀢𑀺𑀬𑁄 𑀧𑀡𑁆𑀡𑀸𑀲𑀓𑁄𑁇



---

2349\. 𑀢𑀲𑁆𑀲𑀼𑀤𑁆𑀤𑀸𑀦𑀁



2350\. 𑀅𑀦𑀼𑀲𑀬𑀸, 𑀲𑀁𑀯𑀭𑁄, 𑀓𑀧𑁆𑀧𑁄, 𑀫𑀽𑀮𑀜𑁆𑀘 𑀯𑀯𑀢𑁆𑀣𑀺𑀢𑀸𑀢𑀺𑁇

[Go to previous page (3.5.10 Asaññasattupikakathā)](/tipitaka/32Kv/3/3.5/3.5.10.md) / [Go to parent page (3.5 Pannarasamavagga)](/tipitaka/32Kv/3/3.5.md) / [Go to next page (4 Niggahapaṇṇāsaka)](/tipitaka/32Kv/4.md)


