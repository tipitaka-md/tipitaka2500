
[Home](/) / [32Kv Kathāvatthupāḷi](../../../32Kv.md) / [3 Anusayapaṇṇāsaka](../../3.md) / [3.1 Ekādasamavagga](../3.1.md)

# 3.1.4 Ñāṇakathā

* Anusayapaṇṇāsaka

* Ekādasamavagga

* Ñāṇakathā

(614.)

2037\. ๐ Aññāṇe vigate ñāṇavippayutte citte vattamāne na vattabbaṃ—  “ñāṇī”ti? Āmantā. Rāge vigate na vattabbaṃ—  “vītarāgo”ti? Na hevaṃ vattabbe…pe…  aññāṇe vigate ñāṇavippayutte citte vattamāne na vattabbaṃ—  “ñāṇī”ti? Āmantā. Dose vigate…  mohe vigate…  kilese vigate na vattabbaṃ—  “nikkileso”ti? Na hevaṃ vattabbe…pe… .

2038\. ๐ Rāge vigate vattabbaṃ—  “vītarāgo”ti? Āmantā. Aññāṇe vigate ñāṇavippayutte citte vattamāne vattabbaṃ—  “ñāṇī”ti? Na hevaṃ vattabbe…pe…  dose vigate…  mohe vigate…  kilese vigate vattabbaṃ—  “nikkileso”ti? Āmantā. Aññāṇe vigate ñāṇavippayutte citte vattamāne vattabbaṃ—  “ñāṇī”ti? Na hevaṃ vattabbe…pe… .

(615.)

2039\. × Aññāṇe vigate ñāṇavippayutte citte vattamāne vattabbaṃ—  “ñāṇī”ti? Āmantā. Atītena ñāṇena ñāṇī niruddhena vigatena paṭipassaddhena ñāṇena ñāṇīti? Na hevaṃ vattabbe…pe… .

---

2040\. Ñāṇakathā niṭṭhitā.



[Go to previous page (3.1.1--3 Tissopianusayakathā)](3.1.1--3.md) / [Go to parent page (3.1 Ekādasamavagga)](../3.1.md) / [Go to next page (3.1.5 Ñāṇaṃcittavippayuttantikathā)](3.1.5.md)


