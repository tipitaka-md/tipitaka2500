
[Home](/) / [32Kv Kathāvatthupāḷi](../../../32Kv.md) / [3 Anusayapaṇṇāsaka](../../3.md) / [3.3 Terasamavagga](../3.3.md)

# 3.3.4 Niyatassaniyāmakathā

* Anusayapaṇṇāsaka

* Terasamavagga

* Niyatassaniyāmakathā

(663.)

2157\. ๐ Niyato niyāmaṃ okkamatīti? Āmantā. Micchattaniyato sammattaniyāmaṃ okkamati, sammattaniyato micchattaniyāmaṃ okkamatīti? Na hevaṃ vattabbe…pe… .

2158\. ๐ Niyato niyāmaṃ okkamatīti? Āmantā. Pubbe maggaṃ bhāvetvā pacchā niyāmaṃ okkamatīti? Na hevaṃ vattabbe…pe…  pubbe sotāpattimaggaṃ bhāvetvā pacchā sotāpattiniyāmaṃ okkamatīti? Na hevaṃ vattabbe…pe…  pubbe sakadāgāmi…pe…  anāgāmi…pe…  arahattamaggaṃ bhāvetvā pacchā arahattaniyāmaṃ okkamatīti? Na hevaṃ vattabbe…pe… .

2159\. ๐ Pubbe satipaṭṭhānaṃ…pe…  sammappadhānaṃ…  iddhipādaṃ…  indriyaṃ…  balaṃ…  bojjhaṅgaṃ bhāvetvā pacchā niyāmaṃ okkamatīti? Na hevaṃ vattabbe…pe… .

(664.)

2160\. × Na vattabbaṃ—  “niyato niyāmaṃ okkamatī”ti? Āmantā. Bhabbo bodhisatto tāya jātiyā dhammaṃ nābhisametunti? Na hevaṃ vattabbe. Tena hi niyato niyāmaṃ okkamatīti.

---

2161\. Niyatassa niyāmakathā niṭṭhitā.



[Go to previous page (3.3.3 Anantarāpayuttakathā)](3.3.3.md) / [Go to parent page (3.3 Terasamavagga)](../3.3.md) / [Go to next page (3.3.5 Nivutakathā)](3.3.5.md)


