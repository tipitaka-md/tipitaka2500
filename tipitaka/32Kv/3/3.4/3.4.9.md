
[Home](/) / [32Kv Kathāvatthupāḷi](../../../32Kv.md) / [3 Anusayapaṇṇāsaka](../../3.md) / [3.4 Cuddasamavagga](../3.4.md)

# 3.4.9 Apariyāpannakathā

* Anusayapaṇṇāsaka

* Cuddasamavagga

* Apariyāpannakathā

(709.)

2270\. ๐ Diṭṭhigataṃ apariyāpannanti? Āmantā. Maggo phalaṃ nibbānaṃ, sotāpattimaggo sotāpattiphalaṃ, sakadāgāmimaggo sakadāgāmiphalaṃ, anāgāmimaggo anāgāmiphalaṃ, arahattamaggo arahattaphalaṃ, satipaṭṭhānaṃ sammappadhānaṃ iddhipādo indriyaṃ balaṃ bojjhaṅgoti? Na hevaṃ vattabbe…pe… .

(710.)

2271\. × Na vattabbaṃ—  “diṭṭhigataṃ apariyāpannan”ti? Āmantā. Puthujjano “kāmesu vītarāgo”ti vattabboti? Āmantā. “Vigatadiṭṭhiyo”ti vattabboti? Na hevaṃ vattabbe. Tena hi diṭṭhigataṃ apariyāpannanti.

---

2272\. Apariyāpannakathā niṭṭhitā.

  
Cuddasamo vaggo.



---

2273\. Tassuddānaṃ



2274\. Akusalamūlaṃ paṭisandahati kusalamūlaṃ, kusalamūlaṃ paṭisandahati akusalamūlaṃ, saḷāyatanaṃ chaviññāṇakāyā, ariyarūpaṃ mahābhūtānaṃ upādāya, sveva anusayo taṃ pariyuṭṭhānaṃ, pariyuṭṭhānaṃ cittavippayuttaṃ, yathādhātu taññeva anuseti, diṭṭhigataṃ abyākataṃ, diṭṭhigataṃ apariyāpannanti.

[Go to previous page (3.4.8 Abyākatakathā)](3.4.8.md) / [Go to parent page (3.4 Cuddasamavagga)](../3.4.md) / [Go to next page (3.5 Pannarasamavagga)](../3.5.md)


