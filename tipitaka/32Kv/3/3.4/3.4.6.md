
[Home](/) / [32Kv Kathāvatthupāḷi](/tipitaka/32Kv.md) / [3 Anusayapaṇṇāsaka](/tipitaka/32Kv/3.md) / [3.4 Cuddasamavagga](/tipitaka/32Kv/3/3.4.md)

# 3.4.6 Pariyuṭṭhānaṃcittavippayuttantikathā

### Anusayapaṇṇāsaka

### Cuddasamavagga

### Pariyuṭṭhānaṃcittavippayuttantikathā

(702.)

2251. ๐ Pariyuṭṭhānaṃ cittavippayuttanti? Āmantā. Rūpaṃ nibbānaṃ cakkhāyatanaṃ…pe…  phoṭṭhabbāyatananti? Na hevaṃ vattabbe…pe…  pariyuṭṭhānaṃ cittavippayuttanti? Āmantā. Natthi sarāgaṃ cittaṃ sadosaṃ cittaṃ samohaṃ cittaṃ…pe…  akusalaṃ cittaṃ saṃkiliṭṭhaṃ cittanti? Na hevaṃ vattabbe…pe…  nanu atthi sarāgaṃ cittaṃ sadosaṃ cittaṃ samohaṃ cittaṃ…pe…  akusalaṃ cittaṃ saṃkiliṭṭhaṃ cittanti? Āmantā. Hañci atthi sarāgaṃ cittaṃ sadosaṃ cittaṃ samohaṃ cittaṃ…pe…  akusalaṃ cittaṃ saṃkiliṭṭhaṃ cittaṃ, no ca vata re vattabbe—  “pariyuṭṭhānaṃ cittavippayuttan”ti.

===

2252. Pariyuṭṭhānaṃ cittavippayuttantikathā niṭṭhitā.



[Go to previous page](/tipitaka/32Kv/3/3.4/3.4.5.md) / [Go to parent page](/tipitaka/32Kv/3/3.4.md) / [Go to next page](/tipitaka/32Kv/3/3.4/3.4.7.md)


