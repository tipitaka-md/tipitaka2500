
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.4 Abbhantaravagga](../3.4.md)

# 3.4.5 Maṇisūkarajātaka

### Tikanipāta

### Abbhantaravagga

### Maṇisūkarajātaka

(103.)

812. _“Dariyā satta vassāni,_  
_tiṃsamattā vasāmase;_  
_Haññāma maṇino ābhaṃ,_  
_iti no mantanaṃ ahu._  


(104.)

813. _Yāvatā maṇiṃ ghaṃsāma,_  
_bhiyyo vodāyate maṇi;_  
_Idañca dāni pucchāma,_  
_kiṃ kiccaṃ idha maññasi”._  


(105.)

814. _“Ayaṃ maṇi veḷūriyo,_  
_akāco vimalo subho;_  
_Nāssa sakkā siriṃ hantuṃ,_  
_apakkamatha sūkarā”ti._  


---

815. Maṇisūkarajātakaṃ pañcamaṃ.



[Go to previous page (3.4.4 Sirijātaka)](3.4.4.md) / [Go to parent page (3.4 Abbhantaravagga)](../3.4.md) / [Go to next page (3.4.6 Sālūkajātaka)](3.4.6.md)


