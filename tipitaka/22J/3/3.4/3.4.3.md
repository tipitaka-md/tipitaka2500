
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.4 Abbhantaravagga](../3.4.md)

# 3.4.3 Vaḍḍhakīsūkarajātaka

* Tikanipāta

* Abbhantaravagga

* Vaḍḍhakīsūkarajātaka

(97.)

804\. _“Varaṃ varaṃ tvaṃ nihanaṃ pure cari,_  
_Asmiṃ padese abhibhuyya sūkare;_  
_So dāni eko byapagamma jhāyasi,_  
_Balaṃ nu te byaggha na cajja vijjati”._  


(98.)

805\. _“Ime sudaṃ yanti disodisaṃ pure,_  
_Bhayaṭṭitā leṇagavesino puthū;_  
_Te dāni saṅgamma vasanti ekato,_  
_Yatthaṭṭhitā duppasahajjame mayā”._  


(99.)

806\. _“Namatthu saṃghāna samāgatānaṃ,_  
_Disvā sayaṃ sakhya vadāmi abbhutaṃ;_  
_Byagghaṃ migā yattha jiniṃsu dāṭhino,_  
_Sāmaggiyā dāṭhabalesu muccare”ti._  


---

807\. Vaḍḍhakīsūkarajātakaṃ tatiyaṃ.



[Go to previous page (3.4.2 Seyyajātaka)](3.4.2.md) / [Go to parent page (3.4 Abbhantaravagga)](../3.4.md) / [Go to next page (3.4.4 Sirijātaka)](3.4.4.md)


