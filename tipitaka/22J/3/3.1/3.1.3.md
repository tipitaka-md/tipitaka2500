
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.1 Saṅkappavagga](../3.1.md)

# 3.1.3 Maṇikaṇṭhajātaka

### Tikanipāta

### Saṅkappavagga

### Maṇikaṇṭhajātaka

(7.)

678. _“Mamannapānaṃ vipulaṃ uḷāraṃ,_  
_Uppajjatīmassa maṇissa hetu;_  
_Taṃ te na dassaṃ atiyācakosi,_  
_Na cāpi te assamamāgamissaṃ._  


(8.)

679. _Susū yathā sakkharadhotapāṇī,_  
_Tāsesi maṃ selaṃ yācamāno;_  
_Taṃ te na dassaṃ atiyācakosi,_  
_Na cāpi te assamamāgamissaṃ”._  


(9.)

680. _“Na taṃ yāce yassa piyaṃ jigīse,_  
_Desso hoti atiyācanāya;_  
_Nāgo maṇiṃ yācito brāhmaṇena,_  
_Adassanaṃyeva tadajjhagamā”ti._  


---

681. Maṇikaṇṭhajātakaṃ tatiyaṃ.



[Go to previous page (3.1.2 Tilamuṭṭhijātaka)](3.1.2.md) / [Go to parent page (3.1 Saṅkappavagga)](../3.1.md) / [Go to next page (3.1.4 Kuṇḍakakucchisindhavajātaka)](3.1.4.md)


