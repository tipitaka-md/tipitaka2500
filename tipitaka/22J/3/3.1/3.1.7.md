
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.1 Saṅkappavagga](../3.1.md)

# 3.1.7 Gāmaṇicandajātaka

### Tikanipāta

### Saṅkappavagga

### Gāmaṇicandajātaka

(19.)

694\. _“Nāyaṃ gharānaṃ kusalo,_  
_lolo ayaṃ valīmukho;_  
_Kataṃ kataṃ kho dūseyya,_  
_evaṃdhammamidaṃ kulaṃ._  


(20.)

695\. _Nayidaṃ cittavato lomaṃ,_  
_nāyaṃ assāsiko migo;_  
_Siṭṭhaṃ me janasandhena,_  
_nāyaṃ kiñci vijānati._  


(21.)

696\. _Na mātaraṃ pitaraṃ vā,_  
_bhātaraṃ bhaginiṃ sakaṃ;_  
_Bhareyya tādiso poso,_  
_siṭṭhaṃ dasarathena me”ti._  


---

697\. Gāmaṇicanda jātakaṃ sattamaṃ.



[Go to previous page (3.1.6 Jarūdapānajātaka)](3.1.6.md) / [Go to parent page (3.1 Saṅkappavagga)](../3.1.md) / [Go to next page (3.1.8 Mandhātujātaka)](3.1.8.md)


