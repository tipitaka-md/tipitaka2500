
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.1 Saṅkappavagga](../3.1.md)

# 3.1.8 Mandhātujātaka

### Tikanipāta

### Saṅkappavagga

### Mandhātujātaka

(22.)

698. _“Yāvatā candimasūriyā,_  
_Pariharanti disā bhanti virocanā;_  
_Sabbeva dāsā mandhātu,_  
_Ye pāṇā pathavissitā._  


(23.)

699. _Na kahāpaṇavassena,_  
_titti kāmesu vijjati;_  
_Appassādā dukhā kāmā,_  
_iti viññāya paṇḍito._  


(24.)

700. _Api dibbesu kāmesu,_  
_ratiṃ so nādhigacchati;_  
_Taṇhakkhayarato hoti,_  
_sammāsambuddhasāvako”ti._  


---

701. Mandhātujātakaṃ aṭṭhamaṃ.



[Go to previous page (3.1.7 Gāmaṇicandajātaka)](3.1.7.md) / [Go to parent page (3.1 Saṅkappavagga)](../3.1.md) / [Go to next page (3.1.9 Tirīṭavacchajātaka)](3.1.9.md)


