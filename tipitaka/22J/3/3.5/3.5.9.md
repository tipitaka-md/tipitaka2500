
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.5 Kumbhavagga](../3.5.md)

# 3.5.9 Komāraputtajātaka

* Tikanipāta

* Kumbhavagga

* Komāraputtajātaka

(145.)

870\. _“Pure tuvaṃ sīlavataṃ sakāse,_  
_Okkantikaṃ kīḷasi assamamhi;_  
_Karohare makkaṭiyāni makkaṭa,_  
_Na taṃ mayaṃ sīlavataṃ ramāma”._  


(146.)

871\. _“Sutā hi mayhaṃ paramā visuddhi,_  
_Komāraputtassa bahussutassa;_  
_Mā dāni maṃ maññi tuvaṃ yathā pure,_  
_Jhānānuyutto viharāmi āvuso”._  


(147.)

872\. _“Sacepi selasmi vapeyya bījaṃ,_  
_Devo ca vasse na hi taṃ virūḷhe;_  
_Sutā hi te sā paramā visuddhi,_  
_Ārā tuvaṃ makkaṭa jhānabhūmiyā”ti._  


---

873\. Komāraputtajātakaṃ navamaṃ.



[Go to previous page (3.5.8 Udumbarajātaka)](3.5.8.md) / [Go to parent page (3.5 Kumbhavagga)](../3.5.md) / [Go to next page (3.5.10 Vakajātaka)](3.5.10.md)


