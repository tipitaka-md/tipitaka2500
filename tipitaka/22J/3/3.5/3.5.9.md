---
title: 3.5.9 Komāraputtajātaka
path: /tipitaka/22J/3/3.5/3.5.9
ref: 269192
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 3 Tikanipāta
    link: /tipitaka/22J/3
  - name: 3.5 Kumbhavagga
    link: /tipitaka/22J/3/3.5
prevL: /tipitaka/22J/3/3.5/3.5.8
upL: /tipitaka/22J/3/3.5
nextL: /tipitaka/22J/3/3.5/3.5.10
---

# 3.5.9 Komāraputtajātaka

### Tikanipāta

### Kumbhavagga

### Komāraputtajātaka

(145.)

870. _“Pure tuvaṃ sīlavataṃ sakāse,_  
_Okkantikaṃ kīḷasi assamamhi;_  
_Karohare makkaṭiyāni makkaṭa,_  
_Na taṃ mayaṃ sīlavataṃ ramāma”._  


(146.)

871. _“Sutā hi mayhaṃ paramā visuddhi,_  
_Komāraputtassa bahussutassa;_  
_Mā dāni maṃ maññi tuvaṃ yathā pure,_  
_Jhānānuyutto viharāmi āvuso”._  


(147.)

872. _“Sacepi selasmi vapeyya bījaṃ,_  
_Devo ca vasse na hi taṃ virūḷhe;_  
_Sutā hi te sā paramā visuddhi,_  
_Ārā tuvaṃ makkaṭa jhānabhūmiyā”ti._  


===

873. Komāraputtajātakaṃ navamaṃ.




