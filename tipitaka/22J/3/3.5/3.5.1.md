
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.5 Kumbhavagga](../3.5.md)

# 3.5.1 Surāghaṭajātaka

* Tikanipāta

* Kumbhavagga

* Surāghaṭajātaka

(121.)

838\. _“Sabbakāmadadaṃ kumbhaṃ,_  
_kuṭaṃ laddhāna dhuttako;_  
_Yāva naṃ anupāleti,_  
_tāva so sukhamedhati._  


(122.)

839\. _Yadā matto ca ditto ca,_  
_pamādā kumbhamabbhidā;_  
_Tadā naggo ca pottho ca,_  
_pacchā bālo vihaññati._  


(123.)

840\. _Evameva yo dhanaṃ laddhā,_  
_Pamatto paribhuñjati;_  
_Pacchā tappati dummedho,_  
_Kuṭaṃ bhitvāva dhuttako”ti._  


---

841\. Surāghaṭajātakaṃ paṭhamaṃ.



[Go to previous page (3.5 Kumbhavagga)](../3.5.md) / [Go to parent page (3.5 Kumbhavagga)](../3.5.md) / [Go to next page (3.5.2 Supattajātaka)](3.5.2.md)


