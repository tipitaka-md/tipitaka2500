
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.3 Udapānavagga](../3.3.md)

# 3.3.9 Satapattajātaka

* Tikanipāta

* Udapānavagga

* Satapattajātaka

(85.)

786\. _“Yathā māṇavako panthe,_  
_siṅgāliṃ vanagocariṃ;_  
_Atthakāmaṃ pavedentiṃ,_  
_anatthakāmāti maññati;_  
_Anatthakāmaṃ satapattaṃ,_  
_atthakāmoti maññati._  


(86.)

787\. _Evameva idhekacco,_  
_puggalo hoti tādiso;_  
_Hitehi vacanaṃ vutto,_  
_paṭigaṇhāti vāmato._  


(87.)

788\. _Ye ca kho naṃ pasaṃsanti,_  
_bhayā ukkaṃsayanti vā;_  
_Tañhi so maññate mittaṃ,_  
_satapattaṃva māṇavo”ti._  


---

789\. Satapattajātakaṃ navamaṃ.



[Go to previous page (3.3.8 Mahiṃsarājajātaka)](3.3.8.md) / [Go to parent page (3.3 Udapānavagga)](../3.3.md) / [Go to next page (3.3.10 Puṭadūsakajātaka)](3.3.10.md)


