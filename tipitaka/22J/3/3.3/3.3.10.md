---
title: 3.3.10 Puṭadūsakajātaka
path: /tipitaka/22J/3/3.3/3.3.10
ref: 269173
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 3 Tikanipāta
    link: /tipitaka/22J/3
  - name: 3.3 Udapānavagga
    link: /tipitaka/22J/3/3.3
prevL: /tipitaka/22J/3/3.3/3.3.9
upL: /tipitaka/22J/3/3.3
nextL: /tipitaka/22J/3/3.4
---

# 3.3.10 Puṭadūsakajātaka

### Tikanipāta

### Udapānavagga

### Puṭadūsakajātaka

(88.)

790. _“Addhā hi nūna migarājā,_  
_puṭakammassa kovido;_  
_Tathā hi puṭaṃ dūseti,_  
_aññaṃ nūna karissati”._  


(89.)

791. _“Na me mātā vā pitā vā,_  
_puṭakammassa kovido;_  
_Kataṃ kataṃ kho dūsema,_  
_evaṃ dhammamidaṃ kulaṃ”._  


(90.)

792. _“Yesaṃ vo ediso dhammo,_  
_Adhammo pana kīdiso;_  
_Mā vo dhammaṃ adhammaṃ vā,_  
_Addasāma kudācanan”ti._  


===

793. Puṭadūsakajātakaṃ dasamaṃ.

  
Udapānavaggo tatiyo.



===

794. Tassuddānaṃ



795. _Udapānavaraṃ vanabyaggha kapi,_  
_Sikhinī ca balāka ruciravaro;_  
_Sujanādhiparomakadūsa puna,_  
_Satapattavaro puṭakamma dasāti._  



