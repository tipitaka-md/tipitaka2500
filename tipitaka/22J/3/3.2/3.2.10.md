
[Home](/) / [22J Jātakapāḷi](../../../22J.md) / [3 Tikanipāta](../../3.md) / [3.2 Padumavagga](../3.2.md)

# 3.2.10 Ulūkajātaka

### Tikanipāta

### Padumavagga

### Ulūkajātaka

(58.)

748. _“Sabbehi kira ñātīhi,_  
_kosiyo issaro kato;_  
_Sace ñātīhi anuññāto,_  
_bhaṇeyyāhaṃ ekavācikaṃ”._  


(59.)

749. _“Bhaṇa samma anuññāto,_  
_atthaṃ dhammañca kevalaṃ;_  
_Santi hi daharā pakkhī,_  
_paññavanto jutindharā”._  


(60.)

750. _“Na me ruccati bhaddaṃ vo,_  
_ulūkassābhisecanaṃ;_  
_Akkuddhassa mukhaṃ passa,_  
_kathaṃ kuddho karissatī”ti._  


---

751. Ulūkajātakaṃ dasamaṃ.

  
Padumavaggo dutiyo.



---

752. Tassuddānaṃ



753. _Padumuttama nāgasirivhayano,_  
_Sa-mahaṇṇava yūpa khurappavaro;_  
_Atha bhaddalī kuñjara rukkha puna,_  
_Kharavāca ulūkavarena dasāti._  


[Go to previous page (3.2.9 Sujātajātaka)](3.2.9.md) / [Go to parent page (3.2 Padumavagga)](../3.2.md) / [Go to next page (3.3 Udapānavagga)](../3.3.md)


