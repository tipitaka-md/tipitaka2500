---
title: 3.2.5 Khurappajātaka
path: /tipitaka/22J/3/3.2/3.2.5
ref: 269158
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 3 Tikanipāta
    link: /tipitaka/22J/3
  - name: 3.2 Padumavagga
    link: /tipitaka/22J/3/3.2
prevL: /tipitaka/22J/3/3.2/3.2.4
upL: /tipitaka/22J/3/3.2
nextL: /tipitaka/22J/3/3.2/3.2.6
---

# 3.2.5 Khurappajātaka

### Tikanipāta

### Padumavagga

### Khurappajātaka

(43.)

728. _“Disvā khurappe dhanuveganunne,_  
_Khagge gahīte tikhiṇe teladhote;_  
_Tasmiṃ bhayasmiṃ maraṇe viyūḷhe,_  
_Kasmā nu te nāhu chambhitattaṃ”._  


(44.)

729. _“Disvā khurappe dhanuveganunne,_  
_Khagge gahīte tikhiṇe teladhote;_  
_Tasmiṃ bhayasmiṃ maraṇe viyūḷhe,_  
_Vedaṃ alatthaṃ vipulaṃ uḷāraṃ._  


(45.)

730. _So vedajāto ajjhabhaviṃ amitte,_  
_Pubbeva me jīvitamāsi cattaṃ;_  
_Na hi jīvite ālayaṃ kubbamāno,_  
_Sūro kayirā sūrakiccaṃ kadācī”ti._  


===

731. Khurappajātakaṃ pañcamaṃ.




