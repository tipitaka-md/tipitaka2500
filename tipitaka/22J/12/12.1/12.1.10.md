
[Home](/) / [22J Jātakapāḷi](/tipitaka/22J.md) / [12 Dvādasakanipāta](/tipitaka/22J/12.md) / [12.1 Cūḷakuṇālavagga](/tipitaka/22J/12/12.1.md)

# 𑁧𑁨𑁇𑁧𑁇𑁧𑁦 𑀫𑀺𑀢𑁆𑀢𑀸𑀫𑀺𑀢𑁆𑀢𑀚𑀸𑀢𑀓

### 𑀤𑁆𑀯𑀸𑀤𑀲𑀓𑀦𑀺𑀧𑀸𑀢

### 𑀘𑀽𑀍𑀅𑀓𑀼𑀡𑀸𑀮𑀯𑀕𑁆𑀕

### 𑀫𑀺𑀢𑁆𑀢𑀸𑀫𑀺𑀢𑁆𑀢𑀚𑀸𑀢𑀓

(121.)

2368. _“𑀓𑀸𑀦𑀺 𑀓𑀫𑁆𑀫𑀸𑀦𑀺 𑀓𑀼𑀩𑁆𑀩𑀸𑀦𑀁,_  
_𑀓𑀣𑀁 𑀯𑀺𑀜𑁆𑀜𑀽 𑀧𑀭𑀓𑁆𑀓𑀫𑁂;_  
_𑀅𑀫𑀺𑀢𑁆𑀢𑀁 𑀚𑀸𑀦𑁂𑀬𑁆𑀬 𑀫𑁂𑀥𑀸𑀯𑀻,_  
_𑀤𑀺𑀲𑁆𑀯𑀸 𑀲𑀼𑀢𑁆𑀯𑀸 𑀘 𑀧𑀡𑁆𑀟𑀺𑀢𑁄”𑁇_  


(122.)

2369. _“𑀦 𑀦𑀁 𑀉𑀫𑁆𑀳𑀬𑀢𑁂 𑀤𑀺𑀲𑁆𑀯𑀸,_  
_𑀦 𑀘 𑀦𑀁 𑀧𑀝𑀺𑀦𑀦𑁆𑀤𑀢𑀺;_  
_𑀘𑀓𑁆𑀔𑀽𑀦𑀺 𑀘𑀲𑁆𑀲 𑀦 𑀤𑀤𑀸𑀢𑀺,_  
_𑀧𑀝𑀺𑀮𑁄𑀫𑀜𑁆𑀘 𑀯𑀢𑁆𑀢𑀢𑀺𑁇_  


(123.)

2370. _𑀅𑀫𑀺𑀢𑁆𑀢𑁂 𑀢𑀲𑁆𑀲 𑀪𑀚𑀢𑀺,_  
_𑀫𑀺𑀢𑁆𑀢𑁂 𑀢𑀲𑁆𑀲 𑀦 𑀲𑁂𑀯𑀢𑀺;_  
_𑀯𑀡𑁆𑀡𑀓𑀸𑀫𑁂 𑀦𑀺𑀯𑀸𑀭𑁂𑀢𑀺,_  
_𑀅𑀓𑁆𑀓𑁄𑀲𑀦𑁆𑀢𑁂 𑀧𑀲𑀁𑀲𑀢𑀺𑁇_  


(124.)

2371. _𑀕𑀼𑀬𑁆𑀳𑀜𑁆𑀘 𑀢𑀲𑁆𑀲 𑀦𑀓𑁆𑀔𑀸𑀢𑀺,_  
_𑀢𑀲𑁆𑀲 𑀕𑀼𑀬𑁆𑀳𑀁 𑀦 𑀕𑀽𑀳𑀢𑀺;_  
_𑀓𑀫𑁆𑀫𑀁 𑀢𑀲𑁆𑀲 𑀦 𑀯𑀡𑁆𑀡𑁂𑀢𑀺,_  
_𑀧𑀜𑁆𑀜𑀲𑁆𑀲 𑀦𑀧𑁆𑀧𑀲𑀁𑀲𑀢𑀺𑁇_  


(125.)

2372. _𑀅𑀪𑀯𑁂 𑀦𑀦𑁆𑀤𑀢𑀺 𑀢𑀲𑁆𑀲,_  
_𑀪𑀯𑁂 𑀢𑀲𑁆𑀲 𑀦 𑀦𑀦𑁆𑀤𑀢𑀺;_  
_𑀅𑀘𑁆𑀙𑁂𑀭𑀁 𑀪𑁄𑀚𑀦𑀁 𑀮𑀤𑁆𑀥𑀸,_  
_𑀢𑀲𑁆𑀲 𑀦𑀼𑀧𑁆𑀧𑀚𑁆𑀚𑀢𑁂 𑀲𑀢𑀺;_  
_𑀢𑀢𑁄 𑀦𑀁 𑀦𑀸𑀦𑀼𑀓𑀫𑁆𑀧𑀢𑀺,_  
_𑀅𑀳𑁄 𑀲𑁄𑀧𑀺 𑀮𑀪𑁂𑀬𑁆𑀬𑀺𑀢𑁄𑁇_  


(126.)

2373. _𑀇𑀘𑁆𑀘𑁂𑀢𑁂 𑀲𑁄𑀍𑀅𑀲𑀸𑀓𑀸𑀭𑀸,_  
_𑀅𑀫𑀺𑀢𑁆𑀢𑀲𑁆𑀫𑀺𑀁 𑀧𑀢𑀺𑀝𑁆𑀞𑀺𑀢𑀸;_  
_𑀬𑁂𑀳𑀺 𑀅𑀫𑀺𑀢𑁆𑀢𑀁 𑀚𑀸𑀦𑁂𑀬𑁆𑀬,_  
_𑀤𑀺𑀲𑁆𑀯𑀸 𑀲𑀼𑀢𑁆𑀯𑀸 𑀘 𑀧𑀡𑁆𑀟𑀺𑀢𑁄”𑁇_  


(127.)

2374. _“𑀓𑀸𑀦𑀺 𑀓𑀫𑁆𑀫𑀸𑀦𑀺 𑀓𑀼𑀩𑁆𑀩𑀸𑀦𑀁,_  
_𑀓𑀣𑀁 𑀯𑀺𑀜𑁆𑀜𑀽 𑀧𑀭𑀓𑁆𑀓𑀫𑁂;_  
_𑀫𑀺𑀢𑁆𑀢𑀁 𑀚𑀸𑀦𑁂𑀬𑁆𑀬 𑀫𑁂𑀥𑀸𑀯𑀻,_  
_𑀤𑀺𑀲𑁆𑀯𑀸 𑀲𑀼𑀢𑁆𑀯𑀸 𑀘 𑀧𑀡𑁆𑀟𑀺𑀢𑁄𑁇_  


(128.)

2375. _𑀧𑀯𑀼𑀢𑁆𑀣𑀁 𑀢𑀲𑁆𑀲 𑀲𑀭𑀢𑀺,_  
_𑀆𑀕𑀢𑀁 𑀅𑀪𑀺𑀦𑀦𑁆𑀤𑀢𑀺;_  
_𑀢𑀢𑁄 𑀓𑁂𑀮𑀸𑀬𑀺𑀢𑁄 𑀳𑁄𑀢𑀺,_  
_𑀯𑀸𑀘𑀸𑀬 𑀧𑀝𑀺𑀦𑀦𑁆𑀤𑀢𑀺𑁇_  


(129.)

2376. _𑀫𑀺𑀢𑁆𑀢𑁂 𑀢𑀲𑁆𑀲𑁂𑀯 𑀪𑀚𑀢𑀺,_  
_𑀅𑀫𑀺𑀢𑁆𑀢𑁂 𑀢𑀲𑁆𑀲 𑀦 𑀲𑁂𑀯𑀢𑀺;_  
_𑀅𑀓𑁆𑀓𑁄𑀲𑀦𑁆𑀢𑁂 𑀦𑀺𑀯𑀸𑀭𑁂𑀢𑀺,_  
_𑀯𑀡𑁆𑀡𑀓𑀸𑀫𑁂 𑀧𑀲𑀁𑀲𑀢𑀺𑁇_  


(130.)

2377. _𑀕𑀼𑀬𑁆𑀳𑀜𑁆𑀘 𑀢𑀲𑁆𑀲 𑀅𑀓𑁆𑀔𑀸𑀢𑀺,_  
_𑀢𑀲𑁆𑀲 𑀕𑀼𑀬𑁆𑀳𑀜𑁆𑀘 𑀕𑀽𑀳𑀢𑀺;_  
_𑀓𑀫𑁆𑀫𑀜𑁆𑀘 𑀢𑀲𑁆𑀲 𑀯𑀡𑁆𑀡𑁂𑀢𑀺,_  
_𑀧𑀜𑁆𑀜𑀁 𑀢𑀲𑁆𑀲 𑀧𑀲𑀁𑀲𑀢𑀺𑁇_  


(131.)

2378. _𑀪𑀯𑁂 𑀘 𑀦𑀦𑁆𑀤𑀢𑀺 𑀢𑀲𑁆𑀲,_  
_𑀅𑀪𑀯𑁂 𑀢𑀲𑁆𑀲 𑀦 𑀦𑀦𑁆𑀤𑀢𑀺;_  
_𑀅𑀘𑁆𑀙𑁂𑀭𑀁 𑀪𑁄𑀚𑀦𑀁 𑀮𑀤𑁆𑀥𑀸,_  
_𑀢𑀲𑁆𑀲 𑀉𑀧𑁆𑀧𑀚𑁆𑀚𑀢𑁂 𑀲𑀢𑀺;_  
_𑀢𑀢𑁄 𑀦𑀁 𑀅𑀦𑀼𑀓𑀫𑁆𑀧𑀢𑀺,_  
_𑀅𑀳𑁄 𑀲𑁄𑀧𑀺 𑀮𑀪𑁂𑀬𑁆𑀬𑀺𑀢𑁄𑁇_  


(132.)

2379. _𑀇𑀘𑁆𑀘𑁂𑀢𑁂 𑀲𑁄𑀍𑀅𑀲𑀸𑀓𑀸𑀭𑀸,_  
_𑀫𑀺𑀢𑁆𑀢𑀲𑁆𑀫𑀺𑀁 𑀲𑀼𑀧𑁆𑀧𑀢𑀺𑀝𑁆𑀞𑀺𑀢𑀸;_  
_𑀬𑁂𑀳𑀺 𑀫𑀺𑀢𑁆𑀢𑀜𑁆𑀘 𑀚𑀸𑀦𑁂𑀬𑁆𑀬,_  
_𑀤𑀺𑀲𑁆𑀯𑀸 𑀲𑀼𑀢𑁆𑀯𑀸 𑀘 𑀧𑀡𑁆𑀟𑀺𑀢𑁄”𑀢𑀺𑁇 (𑁧𑁭𑁭𑁯)_  


---

2380. 𑀫𑀺𑀢𑁆𑀢𑀸𑀫𑀺𑀢𑁆𑀢𑀚𑀸𑀢𑀓𑀁 𑀤𑀲𑀫𑀁𑁇



---

2381. 𑀤𑁆𑀯𑀸𑀤𑀲𑀓𑀦𑀺𑀧𑀸𑀢𑀁 𑀦𑀺𑀝𑁆𑀞𑀺𑀢𑀁𑁇



---

2382. 𑀢𑀲𑁆𑀲𑀼𑀤𑁆𑀤𑀸𑀦𑀁



2383. _𑀮𑀳𑀼𑀘𑀺𑀢𑁆𑀢 𑀲𑀲𑀸𑀮 𑀓𑀲𑀦𑁆𑀢𑀺 𑀧𑀼𑀦,_  
_𑀅𑀣 𑀓𑀸𑀫 𑀤𑀲𑀔𑀮𑀼𑀝𑁆𑀞𑀸𑀦𑀯𑀭𑁄;_  
_𑀅𑀣 𑀓𑀡𑁆𑀳 𑀲𑀼𑀓𑁄𑀲𑀺𑀬 𑀫𑁂𑀡𑁆𑀟𑀯𑀭𑁄,_  
_𑀧𑀤𑀼𑀫𑁄 𑀧𑀼𑀦 𑀫𑀺𑀢𑁆𑀢𑀯𑀭𑁂𑀦 𑀤𑀲𑀸𑀢𑀺𑁇_  


[Go to previous page (12.1.9 Mahāpadumajātaka)](/tipitaka/22J/12/12.1/12.1.9.md) / [Go to parent page (12.1 Cūḷakuṇālavagga)](/tipitaka/22J/12/12.1.md) / [Go to next page (13 Terasakanipāta)](/tipitaka/22J/13.md)


