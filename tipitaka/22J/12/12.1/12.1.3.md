
[Home](/) / [22J Jātakapāḷi](../...md) / [12 Dvādasakanipāta](...md) / [12.1 Cūḷakuṇālavagga](../22J/12/12.1.md)

# 𑁧𑁨𑁇𑁧𑁇𑁩 𑀲𑀫𑀼𑀤𑁆𑀤𑀯𑀸𑀡𑀺𑀚𑀚𑀸𑀢𑀓

* 𑀤𑁆𑀯𑀸𑀤𑀲𑀓𑀦𑀺𑀧𑀸𑀢

* 𑀘𑀽𑀍𑀅𑀓𑀼𑀡𑀸𑀮𑀯𑀕𑁆𑀕

* 𑀲𑀫𑀼𑀤𑁆𑀤𑀯𑀸𑀡𑀺𑀚𑀚𑀸𑀢𑀓

(25.)

2265\. _“𑀓𑀲𑀦𑁆𑀢𑀺 𑀯𑀧𑀦𑁆𑀢𑀺 𑀢𑁂 𑀚𑀦𑀸,_  
_𑀫𑀦𑀼𑀚𑀸 𑀓𑀫𑁆𑀫𑀨𑀮𑀽𑀧𑀚𑀻𑀯𑀺𑀦𑁄;_  
_𑀦𑀬𑀺𑀫𑀲𑁆𑀲 𑀤𑀻𑀧𑀓𑀲𑁆𑀲 𑀪𑀸𑀕𑀺𑀦𑁄,_  
_𑀚𑀫𑁆𑀩𑀼𑀤𑀻𑀧𑀸 𑀇𑀤𑀫𑁂𑀯 𑀦𑁄 𑀯𑀭𑀁”𑁇_  


(26.)

2266\. _“𑀢𑀺𑀧𑀜𑁆𑀘𑀭𑀢𑁆𑀢𑀽𑀧𑀕𑀢𑀫𑁆𑀳𑀺 𑀘𑀦𑁆𑀤𑁂,_  
_𑀯𑁂𑀕𑁄 𑀫𑀳𑀸 𑀳𑁂𑀳𑀺𑀢𑀺 𑀲𑀸𑀕𑀭𑀲𑁆𑀲;_  
_𑀉𑀧𑁆𑀮𑀯𑀺𑀲𑁆𑀲𑀁 𑀤𑀻𑀧𑀫𑀺𑀫𑀁 𑀉𑀍𑀆𑀭𑀁,_  
_𑀫𑀸 𑀯𑁄 𑀯𑀥𑀻 𑀕𑀘𑁆𑀙𑀣 𑀮𑁂𑀡𑀫𑀜𑁆𑀜𑀁”𑁇_  


(27.)

2267\. _“𑀦 𑀚𑀸𑀢𑀼𑀬𑀁 𑀲𑀸𑀕𑀭𑀯𑀸𑀭𑀺𑀯𑁂𑀕𑁄,_  
_𑀉𑀧𑁆𑀮𑀯𑀺𑀲𑁆𑀲𑀁 𑀤𑀻𑀧𑀫𑀺𑀫𑀁 𑀉𑀍𑀆𑀭𑀁;_  
_𑀢𑀁 𑀫𑁂 𑀦𑀺𑀫𑀺𑀢𑁆𑀢𑁂𑀳𑀺 𑀩𑀳𑀽𑀳𑀺 𑀤𑀺𑀝𑁆𑀞𑀁,_  
_𑀫𑀸 𑀪𑁂𑀣 𑀓𑀺𑀁 𑀲𑁄𑀘𑀣 𑀫𑁄𑀤𑀣𑀯𑁆𑀳𑁄𑁇_  


(28.)

2268\. _𑀧𑀳𑀽𑀢𑀪𑀓𑁆𑀔𑀁 𑀩𑀳𑀼𑀅𑀦𑁆𑀦𑀧𑀸𑀦𑀁,_  
_𑀧𑀢𑁆𑀢𑀢𑁆𑀣 𑀆𑀯𑀸𑀲𑀫𑀺𑀫𑀁 𑀉𑀍𑀆𑀭𑀁;_  
_𑀦 𑀯𑁄 𑀪𑀬𑀁 𑀧𑀝𑀺𑀧𑀲𑁆𑀲𑀸𑀫𑀺 𑀓𑀺𑀜𑁆𑀘𑀺,_  
_𑀆𑀧𑀼𑀢𑁆𑀢𑀧𑀼𑀢𑁆𑀢𑁂𑀳𑀺 𑀧𑀫𑁄𑀤𑀣𑀯𑁆𑀳𑁄”𑁇_  


(29.)

2269\. _“𑀬𑁄 𑀤𑁂𑀯𑁄𑀬𑀁 𑀤𑀓𑁆𑀔𑀺𑀡𑀸𑀬𑀁 𑀤𑀺𑀲𑀸𑀬𑀁,_  
_𑀔𑁂𑀫𑀦𑁆𑀢𑀺 𑀧𑀓𑁆𑀓𑁄𑀲𑀢𑀺 𑀢𑀲𑁆𑀲 𑀲𑀘𑁆𑀘𑀁;_  
_𑀦 𑀉𑀢𑁆𑀢𑀭𑁄 𑀯𑁂𑀤𑀺 𑀪𑀬𑀸𑀪𑀬𑀲𑁆𑀲,_  
_𑀫𑀸 𑀪𑁂𑀣 𑀓𑀺𑀁 𑀲𑁄𑀘𑀣 𑀫𑁄𑀤𑀣𑀯𑁆𑀳𑁄”𑁇_  


(30.)

2270\. _“𑀬𑀣𑀸 𑀇𑀫𑁂 𑀯𑀺𑀧𑁆𑀧𑀯𑀤𑀦𑁆𑀢𑀺 𑀬𑀓𑁆𑀔𑀸,_  
_𑀏𑀓𑁄 𑀪𑀬𑀁 𑀲𑀁𑀲𑀢𑀺 𑀔𑁂𑀫𑀫𑁂𑀓𑁄;_  
_𑀢𑀤𑀺𑀗𑁆𑀖 𑀫𑀬𑁆𑀳𑀁 𑀯𑀘𑀦𑀁 𑀲𑀼𑀡𑀸𑀣,_  
_𑀔𑀺𑀧𑁆𑀧𑀁 𑀮𑀳𑀼𑀁 𑀫𑀸 𑀯𑀺𑀦𑀲𑁆𑀲𑀺𑀫𑁆𑀳 𑀲𑀩𑁆𑀩𑁂𑁇_  


(31.)

2271\. _𑀲𑀩𑁆𑀩𑁂 𑀲𑀫𑀸𑀕𑀫𑁆𑀫 𑀓𑀭𑁄𑀫 𑀦𑀸𑀯𑀁,_  
_𑀤𑁄𑀡𑀺𑀁 𑀤𑀍𑀳𑀁 𑀲𑀩𑁆𑀩𑀬𑀦𑁆𑀢𑀽𑀧𑀧𑀦𑁆𑀦𑀁;_  
_𑀲𑀘𑁂 𑀅𑀬𑀁 𑀤𑀓𑁆𑀔𑀺𑀡𑁄 𑀲𑀘𑁆𑀘𑀫𑀸𑀳,_  
_𑀫𑁄𑀖𑀁 𑀧𑀝𑀺𑀓𑁆𑀓𑁄𑀲𑀢𑀺 𑀉𑀢𑁆𑀢𑀭𑁄𑀬𑀁;_  
_𑀲𑀸 𑀘𑁂𑀯 𑀦𑁄 𑀳𑁂𑀳𑀺𑀢𑀺 𑀆𑀧𑀤𑀢𑁆𑀣𑀸,_  
_𑀇𑀫𑀜𑁆𑀘 𑀤𑀻𑀧𑀁 𑀦 𑀧𑀭𑀺𑀘𑁆𑀘𑀚𑁂𑀫𑁇_  


(32.)

2272\. _𑀲𑀘𑁂 𑀘 𑀔𑁄 𑀉𑀢𑁆𑀢𑀭𑁄 𑀲𑀘𑁆𑀘𑀫𑀸𑀳,_  
_𑀫𑁄𑀖𑀁 𑀧𑀝𑀺𑀓𑁆𑀓𑁄𑀲𑀢𑀺 𑀤𑀓𑁆𑀔𑀺𑀡𑁄𑀬𑀁;_  
_𑀢𑀫𑁂𑀯 𑀦𑀸𑀯𑀁 𑀅𑀪𑀺𑀭𑀼𑀬𑁆𑀳 𑀲𑀩𑁆𑀩𑁂,_  
_𑀏𑀯𑀁 𑀫𑀬𑀁 𑀲𑁄𑀢𑁆𑀣𑀺 𑀢𑀭𑁂𑀫𑀼 𑀧𑀸𑀭𑀁𑁇_  


(33.)

2273\. _𑀦 𑀯𑁂 𑀲𑀼𑀕𑀡𑁆𑀳𑀁 𑀧𑀞𑀫𑁂𑀦 𑀲𑁂𑀝𑁆𑀞𑀁,_  
_𑀓𑀦𑀺𑀝𑁆𑀞𑀫𑀸𑀧𑀸𑀣𑀕𑀢𑀁 𑀕𑀳𑁂𑀢𑁆𑀯𑀸;_  
_𑀬𑁄 𑀘𑀻𑀥 𑀢𑀘𑁆𑀙𑀁 𑀧𑀯𑀺𑀘𑁂𑀬𑁆𑀬 𑀕𑀡𑁆𑀳𑀢𑀺,_  
_𑀲 𑀯𑁂 𑀦𑀭𑁄 𑀲𑁂𑀝𑁆𑀞𑀫𑀼𑀧𑁂𑀢𑀺 𑀞𑀸𑀦𑀁𑁇_  


(34.)

2274\. _𑀬𑀣𑀸𑀧𑀺 𑀢𑁂 𑀲𑀸𑀕𑀭𑀯𑀸𑀭𑀺𑀫𑀚𑁆𑀛𑁂,_  
_𑀲𑀓𑀫𑁆𑀫𑀼𑀦𑀸 𑀲𑁄𑀢𑁆𑀣𑀺 𑀯𑀳𑀺𑀁𑀲𑀼 𑀯𑀸𑀡𑀺𑀚𑀸;_  
_𑀅𑀦𑀸𑀕𑀢𑀢𑁆𑀣𑀁 𑀧𑀝𑀺𑀯𑀺𑀚𑁆𑀛𑀺𑀬𑀸𑀦,_  
_𑀅𑀧𑁆𑀧𑀫𑁆𑀧𑀺 𑀦𑀸𑀘𑁆𑀘𑁂𑀢𑀺 𑀲 𑀪𑀽𑀭𑀺𑀧𑀜𑁆𑀜𑁄𑁇_  


(35.)

2275\. _𑀩𑀸𑀮𑀸 𑀘 𑀫𑁄𑀳𑁂𑀦 𑀭𑀲𑀸𑀦𑀼𑀕𑀺𑀤𑁆𑀥𑀸,_  
_𑀅𑀦𑀸𑀕𑀢𑀁 𑀅𑀧𑁆𑀧𑀝𑀺𑀯𑀺𑀚𑁆𑀛𑀺𑀬𑀢𑁆𑀣𑀁;_  
_𑀧𑀘𑁆𑀘𑀼𑀧𑁆𑀧𑀦𑁆𑀦𑁂 𑀲𑀻𑀤𑀦𑁆𑀢𑀺 𑀅𑀢𑁆𑀣𑀚𑀸𑀢𑁂,_  
_𑀲𑀫𑀼𑀤𑁆𑀤𑀫𑀚𑁆𑀛𑁂 𑀬𑀣𑀸 𑀢𑁂 𑀫𑀦𑀼𑀲𑁆𑀲𑀸𑁇_  


(36.)

2276\. _𑀅𑀦𑀸𑀕𑀢𑀁 𑀧𑀝𑀺𑀓𑀬𑀺𑀭𑀸𑀣 𑀓𑀺𑀘𑁆𑀘𑀁,_  
_‘𑀫𑀸 𑀫𑀁 𑀓𑀺𑀘𑁆𑀘𑀁 𑀓𑀺𑀘𑁆𑀘𑀓𑀸𑀮𑁂 𑀩𑁆𑀬𑀥𑁂𑀲𑀺’;_  
_𑀢𑀁 𑀢𑀸𑀤𑀺𑀲𑀁 𑀧𑀝𑀺𑀓𑀢𑀓𑀺𑀘𑁆𑀘𑀓𑀸𑀭𑀺𑀁,_  
_𑀦 𑀢𑀁 𑀓𑀺𑀘𑁆𑀘𑀁 𑀓𑀺𑀘𑁆𑀘𑀓𑀸𑀮𑁂 𑀩𑁆𑀬𑀥𑁂𑀢𑀻”𑀢𑀺𑁇_  


---

2277\. 𑀲𑀫𑀼𑀤𑁆𑀤𑀯𑀸𑀡𑀺𑀚𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (12.1.2 Bhaddasālajātaka)](12.1.2.md) / [Go to parent page (12.1 Cūḷakuṇālavagga)](../22J/12/12.1.md) / [Go to next page (12.1.4 Kāmajātaka)](12.1.4.md)


