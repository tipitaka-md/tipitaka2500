
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.1 Kāliṅgavagga](../4.1.md)

# 4.1.9 Chavakajātaka

### Catukkanipāta

### Kāliṅgavagga

### Chavakajātaka

(33.)

923. _“Sabbamidaṃ carimaṃ kataṃ,_  
_Ubho dhammaṃ na passare;_  
_Ubho pakatiyā cutā,_  
_Yo cāyaṃ mantejjhāpeti;_  
_Yo ca mantaṃ adhīyati”._  


(34.)

924. _“Sālīnaṃ odanaṃ bhuñje,_  
_suciṃ maṃsūpasecanaṃ;_  
_Tasmā etaṃ na sevāmi,_  
_dhammaṃ isīhi sevitaṃ”._  


(35.)

925. _“Paribbaja mahā loko,_  
_pacantaññepi pāṇino;_  
_Mā taṃ adhammo ācarito,_  
_asmā kumbhamivābhidā._  


(36.)

926. _Dhiratthu taṃ yasalābhaṃ,_  
_dhanalābhañca brāhmaṇa;_  
_Yā vutti vinipātena,_  
_adhammacaraṇena vā”ti._  


---

927. Chavakajātakaṃ navamaṃ.



[Go to previous page (4.1.8 Sakuṇajātaka)](4.1.8.md) / [Go to parent page (4.1 Kāliṅgavagga)](../4.1.md) / [Go to next page (4.1.10 Seyyajātaka)](4.1.10.md)


