
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.1 Kāliṅgavagga](../4.1.md)

# 4.1.4 Daddarajātaka

### Catukkanipāta

### Kāliṅgavagga

### Daddarajātaka

(13.)

898. _“Imāni maṃ daddara tāpayanti,_  
_Vācāduruttāni manussaloke;_  
_Maṇḍūkabhakkhā udakantasevī,_  
_Āsīvisaṃ maṃ avisā sapanti”._  


(14.)

899. _“Sakā raṭṭhā pabbājito,_  
_aññaṃ janapadaṃ gato;_  
_Mahantaṃ koṭṭhaṃ kayirātha,_  
_duruttānaṃ nidhetave._  


(15.)

900. _Yattha posaṃ na jānanti,_  
_jātiyā vinayena vā;_  
_Na tattha mānaṃ kayirātha,_  
_vasamaññātake jane._  


(16.)

901. _Videsavāsaṃ vasato,_  
_jātavedasamenapi;_  
_Khamitabbaṃ sapaññena,_  
_api dāsassa tajjitan”ti._  


---

902. Daddarajātakaṃ catutthaṃ.



[Go to previous page (4.1.3 Ekarājajātaka)](4.1.3.md) / [Go to parent page (4.1 Kāliṅgavagga)](../4.1.md) / [Go to next page (4.1.5 Sīlavīmaṃsanajātaka)](4.1.5.md)


