
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.1 Kāliṅgavagga](../4.1.md)

# 4.1.10 Seyyajātaka

* Catukkanipāta

* Kāliṅgavagga

* Seyyajātaka

(37.)

928\. _“Sasamuddapariyāyaṃ,_  
_mahiṃ sāgarakuṇḍalaṃ;_  
_Na icche saha nindāya,_  
_evaṃ seyya vijānahi._  


(38.)

929\. _Dhiratthu taṃ yasalābhaṃ,_  
_dhanalābhañca brāhmaṇa;_  
_Yā vutti vinipātena,_  
_adhammacaraṇena vā._  


(39.)

930\. _Api ce pattamādāya,_  
_anagāro paribbaje;_  
_Sāyeva jīvikā seyyo,_  
_yā cādhammena esanā._  


(40.)

931\. _Api ce pattamādāya,_  
_anagāro paribbaje;_  
_Aññaṃ ahiṃsayaṃ loke,_  
_api rajjena taṃ varan”ti._  


---

932\. Seyyajātakaṃ dasamaṃ.

  
Kāliṅgavaggo paṭhamo.



---

933\. Tassuddānaṃ



934\. _Vivarañca adeyya samiddhavaraṃ,_  
_Atha daddara pāpamahātiraho;_  
_Atha koli palāsavarañca kara,_  
_Carimaṃ sasamuddavarena dasāti._  


[Go to previous page (4.1.9 Chavakajātaka)](4.1.9.md) / [Go to parent page (4.1 Kāliṅgavagga)](../4.1.md) / [Go to next page (4.2 Pucimandavagga)](../4.2.md)


