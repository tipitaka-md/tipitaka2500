
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.1 Kāliṅgavagga](/tipitaka/22J/4/4.1.md)

# 4.1.10 Seyyajātaka

### Catukkanipāta

### Kāliṅgavagga

### Seyyajātaka

(37.)

928. _“Sasamuddapariyāyaṃ,_  
_mahiṃ sāgarakuṇḍalaṃ;_  
_Na icche saha nindāya,_  
_evaṃ seyya vijānahi._  


(38.)

929. _Dhiratthu taṃ yasalābhaṃ,_  
_dhanalābhañca brāhmaṇa;_  
_Yā vutti vinipātena,_  
_adhammacaraṇena vā._  


(39.)

930. _Api ce pattamādāya,_  
_anagāro paribbaje;_  
_Sāyeva jīvikā seyyo,_  
_yā cādhammena esanā._  


(40.)

931. _Api ce pattamādāya,_  
_anagāro paribbaje;_  
_Aññaṃ ahiṃsayaṃ loke,_  
_api rajjena taṃ varan”ti._  


===

932. Seyyajātakaṃ dasamaṃ.

  
Kāliṅgavaggo paṭhamo.



===

933. Tassuddānaṃ



934. _Vivarañca adeyya samiddhavaraṃ,_  
_Atha daddara pāpamahātiraho;_  
_Atha koli palāsavarañca kara,_  
_Carimaṃ sasamuddavarena dasāti._  


[Go to previous page](/tipitaka/22J/4/4.1/4.1.9.md) / [Go to parent page](/tipitaka/22J/4/4.1.md) / [Go to next page](/tipitaka/22J/4/4.2.md)


