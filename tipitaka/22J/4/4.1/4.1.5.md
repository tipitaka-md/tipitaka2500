
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.1 Kāliṅgavagga](../4.1.md)

# 4.1.5 Sīlavīmaṃsanajātaka

* Catukkanipāta

* Kāliṅgavagga

* Sīlavīmaṃsanajātaka

(17.)

903\. _“Natthi loke raho nāma,_  
_pāpakammaṃ pakubbato;_  
_Passanti vanabhūtāni,_  
_taṃ bālo maññatī raho._  


(18.)

904\. _Ahaṃ raho na passāmi,_  
_suññaṃ vāpi na vijjati;_  
_Yattha aññaṃ na passāmi,_  
_asuññaṃ hoti taṃ mayā”._  


(19.)

905\. _“Dujjacco ca sujacco ca,_  
_nando ca sukhavaḍḍhito;_  
_Vejjo ca addhuvasīlo ca,_  
_te dhammaṃ jahu matthikā._  


(20.)

906\. _Brāhmaṇo ca kathaṃ jahe,_  
_sabbadhammāna pāragū;_  
_Yo dhammamanupāleti,_  
_dhitimā saccanikkamo”ti._  


---

907\. Sīlavīmaṃsanajātakaṃ pañcamaṃ.



[Go to previous page (4.1.4 Daddarajātaka)](4.1.4.md) / [Go to parent page (4.1 Kāliṅgavagga)](../4.1.md) / [Go to next page (4.1.6 Sujātājātaka)](4.1.6.md)


