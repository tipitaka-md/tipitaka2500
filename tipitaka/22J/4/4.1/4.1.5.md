---
title: 4.1.5 Sīlavīmaṃsanajātaka
path: /tipitaka/22J/4/4.1/4.1.5
ref: 269198
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 4 Catukkanipāta
    link: /tipitaka/22J/4
  - name: 4.1 Kāliṅgavagga
    link: /tipitaka/22J/4/4.1
prevL: /tipitaka/22J/4/4.1/4.1.4
upL: /tipitaka/22J/4/4.1
nextL: /tipitaka/22J/4/4.1/4.1.6
---

# 4.1.5 Sīlavīmaṃsanajātaka

### Catukkanipāta

### Kāliṅgavagga

### Sīlavīmaṃsanajātaka

(17.)

903. _“Natthi loke raho nāma,_  
_pāpakammaṃ pakubbato;_  
_Passanti vanabhūtāni,_  
_taṃ bālo maññatī raho._  


(18.)

904. _Ahaṃ raho na passāmi,_  
_suññaṃ vāpi na vijjati;_  
_Yattha aññaṃ na passāmi,_  
_asuññaṃ hoti taṃ mayā”._  


(19.)

905. _“Dujjacco ca sujacco ca,_  
_nando ca sukhavaḍḍhito;_  
_Vejjo ca addhuvasīlo ca,_  
_te dhammaṃ jahu matthikā._  


(20.)

906. _Brāhmaṇo ca kathaṃ jahe,_  
_sabbadhammāna pāragū;_  
_Yo dhammamanupāleti,_  
_dhitimā saccanikkamo”ti._  


===

907. Sīlavīmaṃsanajātakaṃ pañcamaṃ.




