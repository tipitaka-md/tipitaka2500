
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.5 Cūḷakuṇālavagga](../4.5.md)

# 4.5.8 Araññajātaka

* Catukkanipāta

* Cūḷakuṇālavagga

* Araññajātaka

(189.)

1126\. _“Araññā gāmamāgamma,_  
_kiṃsīlaṃ kiṃvataṃ ahaṃ;_  
_Purisaṃ tāta seveyyaṃ,_  
_taṃ me akkhāhi pucchito”._  


(190.)

1127\. _“Yo taṃ vissāsaye tāta,_  
_vissāsañca khameyya te;_  
_Sussūsī ca titikkhī ca,_  
_taṃ bhajehi ito gato._  


(191.)

1128\. _Yassa kāyena vācāya,_  
_manasā natthi dukkaṭaṃ;_  
_Urasīva patiṭṭhāya,_  
_taṃ bhajehi ito gato._  


(192.)

1129\. _Haliddirāgaṃ kapicittaṃ,_  
_purisaṃ rāgavirāginaṃ;_  
_Tādisaṃ tāta mā sevi,_  
_nimmanussampi ce siyā”ti._  


---

1130\. Araññajātakaṃ aṭṭhamaṃ.



[Go to previous page (4.5.7 Ayakūṭajātaka)](4.5.7.md) / [Go to parent page (4.5 Cūḷakuṇālavagga)](../4.5.md) / [Go to next page (4.5.9 Sandhibhedajātaka)](4.5.9.md)


