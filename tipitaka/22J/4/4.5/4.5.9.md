
[Home](/) / [22J Jātakapāḷi](../...md) / [4 Catukkanipāta](...md) / [4.5 Cūḷakuṇālavagga](../22J/4/4.5.md)

# 4.5.9 Sandhibhedajātaka

* Catukkanipāta

* Cūḷakuṇālavagga

* Sandhibhedajātaka

(193.)

1131\. _“Neva itthīsu sāmaññaṃ,_  
_nāpi bhakkhesu sārathi;_  
_Athassa sandhibhedassa,_  
_passa yāva sucintitaṃ._  


(194.)

1132\. _Asi tikkhova maṃsamhi,_  
_pesuññaṃ parivattati;_  
_Yatthūsabhañca sīhañca,_  
_bhakkhayanti migādhamā._  


(195.)

1133\. _Imaṃ so sayanaṃ seti,_  
_yamimaṃ passasi sārathi;_  
_Yo vācaṃ sandhibhedassa,_  
_pisuṇassa nibodhati._  


(196.)

1134\. _Te janā sukhamedhanti,_  
_narā saggagatāriva;_  
_Ye vācaṃ sandhibhedassa,_  
_nāvabodhanti sārathī”ti._  


---

1135\. Sandhibhedajātakaṃ navamaṃ.



[Go to previous page (4.5.8 Araññajātaka)](4.5.8.md) / [Go to parent page (4.5 Cūḷakuṇālavagga)](../22J/4/4.5.md) / [Go to next page (4.5.10 Devatāpañhajātaka)](4.5.10.md)


