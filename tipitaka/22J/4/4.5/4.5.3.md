
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.5 Cūḷakuṇālavagga](../4.5.md)

# 4.5.3 Kuntinījātaka

* Catukkanipāta

* Cūḷakuṇālavagga

* Kuntinījātaka

(169.)

1101\. _“Avasimha tavāgāre,_  
_niccaṃ sakkatapūjitā;_  
_Tvameva dānimakari,_  
_handa rāja vajāmahaṃ”._  


(170.)

1102\. _“Yo ve kate paṭikate,_  
_kibbise paṭikibbise;_  
_Evaṃ taṃ sammatī veraṃ,_  
_vasa kuntini māgamā”._  


(171.)

1103\. _“Na katassa ca kattā ca,_  
_metti sandhīyate puna;_  
_Hadayaṃ nānujānāti,_  
_gacchaññeva rathesabha”._  


(172.)

1104\. _“Katassa ceva kattā ca,_  
_metti sandhīyate puna;_  
_Dhīrānaṃ no ca bālānaṃ,_  
_vasa kuntini māgamā”ti._  


---

1105\. Kuntinījātakaṃ tatiyaṃ.



[Go to previous page (4.5.2 Vānarajātaka)](4.5.2.md) / [Go to parent page (4.5 Cūḷakuṇālavagga)](../4.5.md) / [Go to next page (4.5.4 Ambajātaka)](4.5.4.md)


