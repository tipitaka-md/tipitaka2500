
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.5 Cūḷakuṇālavagga](/tipitaka/22J/4/4.5.md)

# 4.5.7 Ayakūṭajātaka

### Catukkanipāta

### Cūḷakuṇālavagga

### Ayakūṭajātaka

(185.)

1121\. _“Sabbāyasaṃ kūṭamatippamāṇaṃ,_  
_Paggayha yo tiṭṭhasi antalikkhe;_  
_Rakkhāya me tvaṃ vihito nusajja,_  
_Udāhu me cetayase vadhāya”._  


(186.)

1122\. _“Dūto ahaṃ rājidha rakkhasānaṃ,_  
_Vadhāya tuyhaṃ pahitohamasmi;_  
_Indo ca taṃ rakkhati devarājā,_  
_Tenuttamaṅgaṃ na te phālayāmi”._  


(187.)

1123\. _“Sace ca maṃ rakkhati devarājā,_  
_Devānamindo maghavā sujampati;_  
_Kāmaṃ pisācā vinadantu sabbe,_  
_Na santase rakkhasiyā pajāya._  


(188.)

1124\. _Kāmaṃ kandantu kumbhaṇḍā,_  
_Sabbe paṃsupisācakā;_  
_Nālaṃ pisācā yuddhāya,_  
_Mahatī sā vibhiṃsikā”ti._  


---

1125\. Ayakūṭajātakaṃ sattamaṃ.



[Go to previous page (4.5.6 Kesavajātaka)](/tipitaka/22J/4/4.5/4.5.6.md) / [Go to parent page (4.5 Cūḷakuṇālavagga)](/tipitaka/22J/4/4.5.md) / [Go to next page (4.5.8 Araññajātaka)](/tipitaka/22J/4/4.5/4.5.8.md)


