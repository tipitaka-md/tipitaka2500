
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.5 Cūḷakuṇālavagga](../4.5.md)

# 4.5.2 Vānarajātaka

* Catukkanipāta

* Cūḷakuṇālavagga

* Vānarajātaka

(165.)

1096\. _“Asakkhiṃ vata attānaṃ,_  
_uddhātuṃ udakā thalaṃ;_  
_Na dānāhaṃ puna tuyhaṃ,_  
_vasaṃ gacchāmi vārija._  


(166.)

1097\. _Alametehi ambehi,_  
_jambūhi panasehi ca;_  
_Yāni pāraṃ samuddassa,_  
_varaṃ mayhaṃ udumbaro._  


(167.)

1098\. _Yo ca uppatitaṃ atthaṃ,_  
_na khippamanubujjhati;_  
_Amittavasamanveti,_  
_pacchā ca anutappati._  


(168.)

1099\. _Yo ca uppatitaṃ atthaṃ,_  
_khippameva nibodhati;_  
_Muccate sattusambādhā,_  
_na ca pacchānutappatī”ti._  


---

1100\. Vānarajātakaṃ dutiyaṃ.



[Go to previous page (4.5.1 Kaṇḍarījātaka)](4.5.1.md) / [Go to parent page (4.5 Cūḷakuṇālavagga)](../4.5.md) / [Go to next page (4.5.3 Kuntinījātaka)](4.5.3.md)


