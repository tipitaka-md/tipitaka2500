
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.5 Cūḷakuṇālavagga](/tipitaka/22J/4/4.5.md)

# 4.5.1 Kaṇḍarījātaka

### Catukkanipāta

### Cūḷakuṇālavagga

### Kaṇḍarījātaka

(161.)

1091\. _Narānamārāmakarāsu nārisu,_  
_Anekacittāsu aniggahāsu ca;_  
_Sabbattha nāpītikarāpi ce siyā,_  
_Na vissase titthasamā hi nāriyo._  


(162.)

1092\. _“Yaṃ ve disvā kaṇḍarīkinnarānaṃ,_  
_Sabbitthiyo na ramanti agāre;_  
_Taṃ tādisaṃ maccaṃ cajitvā bhariyā,_  
_Aññaṃ disvā purisaṃ pīṭhasappiṃ”._  


(163.)

1093\. _“Bakassa ca bāvarikassa rañño,_  
_Accantakāmānugatassa bhariyā;_  
_Avācarī paṭṭhavasānugassa,_  
_Kaṃ vāpi itthī nāticare tadaññaṃ”._  


(164.)

1094\. _“Piṅgiyānī sabbalokissarassa,_  
_Rañño piyā brahmadattassa bhariyā;_  
_Avācarī paṭṭhavasānugassa,_  
_Taṃ vāpi sā nājjhagā kāmakāminī”ti._  


---

1095\. Kaṇḍarījātakaṃ paṭhamaṃ.



[Go to previous page (4.5 Cūḷakuṇālavagga)](/tipitaka/22J/4/4.5.md) / [Go to parent page (4.5 Cūḷakuṇālavagga)](/tipitaka/22J/4/4.5.md) / [Go to next page (4.5.2 Vānarajātaka)](/tipitaka/22J/4/4.5/4.5.2.md)


