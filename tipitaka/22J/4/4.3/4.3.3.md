---
title: 4.3.3 Brahmadattajātaka
path: /tipitaka/22J/4/4.3/4.3.3
ref: 269216
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 4 Catukkanipāta
    link: /tipitaka/22J/4
  - name: 4.3 Kuṭidūsakavagga
    link: /tipitaka/22J/4/4.3
prevL: /tipitaka/22J/4/4.3/4.3.2
upL: /tipitaka/22J/4/4.3
nextL: /tipitaka/22J/4/4.3/4.3.4
---

# 4.3.3 Brahmadattajātaka

### Catukkanipāta

### Kuṭidūsakavagga

### Brahmadattajātaka

(89.)

997. _“Dvayaṃ yācanako rāja,_  
_brahmadatta nigacchati;_  
_Alābhaṃ dhanalābhaṃ vā,_  
_evaṃ dhammā hi yācanā._  


(90.)

998. _Yācanaṃ rodanaṃ āhu,_  
_pañcālānaṃ rathesabha;_  
_Yo yācanaṃ paccakkhāti,_  
_tamāhu paṭirodanaṃ._  


(91.)

999. _Mā maddasaṃsu rodantaṃ,_  
_pañcālā susamāgatā;_  
_Tuvaṃ vā paṭirodantaṃ,_  
_tasmā icchāmahaṃ raho”._  


(92.)

1000. _“Dadāmi te brāhmaṇa rohiṇīnaṃ,_  
_Gavaṃ sahassaṃ saha puṅgavena;_  
_Ariyo hi ariyassa kathaṃ na dajjā,_  
_Sutvāna gāthā tava dhammayuttā”ti._  


===

1001. Brahmadattajātakaṃ tatiyaṃ.




