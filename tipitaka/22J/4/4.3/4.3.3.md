
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.3 Kuṭidūsakavagga](/tipitaka/22J/4/4.3.md)

# 4.3.3 Brahmadattajātaka

### Catukkanipāta

### Kuṭidūsakavagga

### Brahmadattajātaka

(89.)

997\. _“Dvayaṃ yācanako rāja,_  
_brahmadatta nigacchati;_  
_Alābhaṃ dhanalābhaṃ vā,_  
_evaṃ dhammā hi yācanā._  


(90.)

998\. _Yācanaṃ rodanaṃ āhu,_  
_pañcālānaṃ rathesabha;_  
_Yo yācanaṃ paccakkhāti,_  
_tamāhu paṭirodanaṃ._  


(91.)

999\. _Mā maddasaṃsu rodantaṃ,_  
_pañcālā susamāgatā;_  
_Tuvaṃ vā paṭirodantaṃ,_  
_tasmā icchāmahaṃ raho”._  


(92.)

1000\. _“Dadāmi te brāhmaṇa rohiṇīnaṃ,_  
_Gavaṃ sahassaṃ saha puṅgavena;_  
_Ariyo hi ariyassa kathaṃ na dajjā,_  
_Sutvāna gāthā tava dhammayuttā”ti._  


---

1001\. Brahmadattajātakaṃ tatiyaṃ.



[Go to previous page (4.3.2 Duddubhajātaka)](/tipitaka/22J/4/4.3/4.3.2.md) / [Go to parent page (4.3 Kuṭidūsakavagga)](/tipitaka/22J/4/4.3.md) / [Go to next page (4.3.4 Cammasāṭakajātaka)](/tipitaka/22J/4/4.3/4.3.4.md)


