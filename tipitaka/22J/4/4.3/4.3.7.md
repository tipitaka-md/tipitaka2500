
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 4.3.7 Kākavatījātaka

### Catukkanipāta

### Kuṭidūsakavagga

### Kākavatījātaka

(105.)

1017. _“Vāti cāyaṃ tato gandho,_  
_yattha me vasatī piyā;_  
_Dūre ito hi kākavatī,_  
_yattha me nirato mano”._  


(106.)

1018. _“Kathaṃ samuddamatarī,_  
_kathaṃ atari kepukaṃ;_  
_Kathaṃ satta samuddāni,_  
_kathaṃ simbalimāruhi”._  


(107.)

1019. _“Tayā samuddamatariṃ,_  
_tayā atari kepukaṃ;_  
_Tayā satta samuddāni,_  
_tayā simbalimāruhiṃ”._  


(108.)

1020. _“Dhiratthumaṃ mahākāyaṃ,_  
_dhiratthumaṃ acetanaṃ;_  
_Yattha jāyāyahaṃ jāraṃ,_  
_āvahāmi vahāmi cā”ti._  


---

1021. Kākavatījātakaṃ sattamaṃ.



[Go to previous page (4.3.6 Kakkārujātaka)](4.3.6.md) / [Go to parent page (4.3 Kuṭidūsakavagga)](../4.3.md) / [Go to next page (4.3.8 Ananusociyajātaka)](4.3.8.md)


