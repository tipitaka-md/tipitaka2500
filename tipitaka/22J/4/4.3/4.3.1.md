
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 𑁪𑁇𑁩𑁇𑁧 𑀓𑀼𑀝𑀺𑀤𑀽𑀲𑀓𑀚𑀸𑀢𑀓

### 𑀘𑀢𑀼𑀓𑁆𑀓𑀦𑀺𑀧𑀸𑀢

### 𑀓𑀼𑀝𑀺𑀤𑀽𑀲𑀓𑀯𑀕𑁆𑀕

### 𑀓𑀼𑀝𑀺𑀤𑀽𑀲𑀓𑀚𑀸𑀢𑀓

(81.)

987\. _“𑀫𑀦𑀼𑀲𑁆𑀲𑀲𑁆𑀲𑁂𑀯 𑀢𑁂 𑀲𑀻𑀲𑀁,_  
_𑀳𑀢𑁆𑀣𑀧𑀸𑀤𑀸 𑀘 𑀯𑀸𑀦𑀭;_  
_𑀅𑀣 𑀓𑁂𑀦 𑀦𑀼 𑀯𑀡𑁆𑀡𑁂𑀦,_  
_𑀅𑀕𑀸𑀭𑀁 𑀢𑁂 𑀦 𑀯𑀺𑀚𑁆𑀚𑀢𑀺”𑁇_  


(82.)

988\. _“𑀫𑀦𑀼𑀲𑁆𑀲𑀲𑁆𑀲𑁂𑀯 𑀫𑁂 𑀲𑀻𑀲𑀁,_  
_𑀳𑀢𑁆𑀣𑀧𑀸𑀤𑀸 𑀘 𑀲𑀺𑀗𑁆𑀕𑀺𑀮;_  
_𑀬𑀸𑀳𑀼 𑀲𑁂𑀝𑁆𑀞𑀸 𑀫𑀦𑀼𑀲𑁆𑀲𑁂𑀲𑀼,_  
_𑀲𑀸 𑀫𑁂 𑀧𑀜𑁆𑀜𑀸 𑀦 𑀯𑀺𑀚𑁆𑀚𑀢𑀺”𑁇_  


(83.)

989\. _“𑀅𑀦𑀯𑀝𑁆𑀞𑀺𑀢𑀘𑀺𑀢𑁆𑀢𑀲𑁆𑀲,_  
_𑀮𑀳𑀼𑀘𑀺𑀢𑁆𑀢𑀲𑁆𑀲 𑀤𑀼𑀩𑁆𑀪𑀺𑀦𑁄;_  
_𑀦𑀺𑀘𑁆𑀘𑀁 𑀅𑀤𑁆𑀥𑀼𑀯𑀲𑀻𑀮𑀲𑁆𑀲,_  
_𑀲𑀼𑀔𑀪𑀸𑀯𑁄 𑀦 𑀯𑀺𑀚𑁆𑀚𑀢𑀺𑁇_  


(84.)

990\. _𑀲𑁄 𑀓𑀭𑀲𑁆𑀲𑀼 𑀆𑀦𑀼𑀪𑀸𑀯𑀁,_  
_𑀯𑀻𑀢𑀺𑀯𑀢𑁆𑀢𑀲𑁆𑀲𑀼 𑀲𑀻𑀮𑀺𑀬𑀁;_  
_𑀲𑀻𑀢𑀯𑀸𑀢𑀧𑀭𑀺𑀢𑁆𑀢𑀸𑀡𑀁,_  
_𑀓𑀭𑀲𑁆𑀲𑀼 𑀓𑀼𑀝𑀯𑀁 𑀓𑀧𑀻”𑀢𑀺𑁇_  


---

991\. 𑀓𑀼𑀝𑀺𑀤𑀽𑀲𑀓𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (4.3 Kuṭidūsakavagga)](../4.3.md) / [Go to parent page (4.3 Kuṭidūsakavagga)](../4.3.md) / [Go to next page (4.3.2 Duddubhajātaka)](4.3.2.md)


