
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 4.3.6 Kakkārujātaka

* Catukkanipāta

* Kuṭidūsakavagga

* Kakkārujātaka

(101.)

1012\. _“Kāyena yo nāvahare,_  
_vācāya na musā bhaṇe;_  
_Yaso laddhā na majjeyya,_  
_sa ve kakkārumarahati”._  


(102.)

1013\. _“Dhammena vittameseyya,_  
_na nikatyā dhanaṃ hare;_  
_Bhoge laddhā na majjeyya,_  
_sa ve kakkārumarahati”._  


(103.)

1014\. _“Yassa cittaṃ ahāliddaṃ,_  
_saddhā ca avirāginī;_  
_Eko sāduṃ na bhuñjeyya,_  
_sa ve kakkārumarahati”._  


(104.)

1015\. _“Sammukhā vā tirokkhā vā,_  
_Yo sante na paribhāsati;_  
_Yathāvādī tathākārī,_  
_Sa ve kakkārumarahatī”ti._  


---

1016\. Kakkārujātakaṃ chaṭṭhaṃ.



[Go to previous page (4.3.5 Godharājajātaka)](4.3.5.md) / [Go to parent page (4.3 Kuṭidūsakavagga)](../4.3.md) / [Go to next page (4.3.7 Kākavatījātaka)](4.3.7.md)


