
[Home](/) / [22J Jātakapāḷi](../...md) / [4 Catukkanipāta](...md) / [4.3 Kuṭidūsakavagga](../22J/4/4.3.md)

# 4.3.8 Ananusociyajātaka

* Catukkanipāta

* Kuṭidūsakavagga

* Ananusociyajātaka

(109.)

1022\. _“Bahūnaṃ vijjatī bhotī,_  
_tehi me kiṃ bhavissati;_  
_Tasmā etaṃ na socāmi,_  
_piyaṃ sammillahāsiniṃ._  


(110.)

1023\. _Taṃ tañce anusoceyya,_  
_yaṃ yaṃ tassa na vijjati;_  
_Attānamanusoceyya,_  
_sadā maccuvasaṃ pataṃ._  


(111.)

1024\. _Na heva ṭhitaṃ nāsīnaṃ,_  
_Na sayānaṃ na paddhaguṃ;_  
_Yāva byāti nimisati,_  
_Tatrāpi rasatī vayo._  


(112.)

1025\. _Tatthattani vatappaddhe,_  
_vinābhāve asaṃsaye;_  
_Bhūtaṃ sesaṃ dayitabbaṃ,_  
_vītaṃ ananusociyan”ti._  


---

1026\. Ananusociyajātakaṃ aṭṭhamaṃ.



[Go to previous page (4.3.7 Kākavatījātaka)](4.3.7.md) / [Go to parent page (4.3 Kuṭidūsakavagga)](../22J/4/4.3.md) / [Go to next page (4.3.9 Kāḷabāhujātaka)](4.3.9.md)


