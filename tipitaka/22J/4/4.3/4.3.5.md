
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 4.3.5 Godharājajātaka

* Catukkanipāta

* Kuṭidūsakavagga

* Godharājajātaka

(97.)

1007\. _“Samaṇaṃ taṃ maññamāno,_  
_upagacchimasaññataṃ;_  
_So maṃ daṇḍena pāhāsi,_  
_yathā assamaṇo tathā”._  


(98.)

1008\. _“Kiṃ te jaṭāhi dummedha,_  
_kiṃ te ajinasāṭiyā;_  
_Abbhantaraṃ te gahanaṃ,_  
_bāhiraṃ parimajjasi”._  


(99.)

1009\. _“Ehi godha nivattassu,_  
_bhuñja sālīnamodanaṃ;_  
_Telaṃ loṇañca me atthi,_  
_pahūtaṃ mayha pipphali._  


(100.)

1010\. _Esa bhiyyo pavekkhāmi,_  
_vammikaṃ sataporisaṃ;_  
_Telaṃ loṇañca kittesi,_  
_ahitaṃ mayha pipphalī”ti._  


---

1011\. Godharājajātakaṃ pañcamaṃ.



[Go to previous page (4.3.4 Cammasāṭakajātaka)](4.3.4.md) / [Go to parent page (4.3 Kuṭidūsakavagga)](../4.3.md) / [Go to next page (4.3.6 Kakkārujātaka)](4.3.6.md)


