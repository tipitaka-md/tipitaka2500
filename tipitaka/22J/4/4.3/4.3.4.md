
[Home](/) / [22J Jātakapāḷi](../...md) / [4 Catukkanipāta](...md) / [4.3 Kuṭidūsakavagga](../22J/4/4.3.md)

# 𑁪𑁇𑁩𑁇𑁪 𑀘𑀫𑁆𑀫𑀲𑀸𑀝𑀓𑀚𑀸𑀢𑀓

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀓𑀼𑀝𑀺𑀤𑀽𑀲𑀓𑀯𑀕𑁆𑀕

* 𑀘𑀫𑁆𑀫𑀲𑀸𑀝𑀓𑀚𑀸𑀢𑀓

(93.)

1002\. _“𑀓𑀮𑁆𑀬𑀸𑀡𑀭𑀽𑀧𑁄 𑀯𑀢𑀬𑀁 𑀘𑀢𑀼𑀧𑁆𑀧𑀤𑁄,_  
_𑀲𑀼𑀪𑀤𑁆𑀤𑀓𑁄 𑀘𑁂𑀯 𑀲𑀼𑀧𑁂𑀲𑀮𑁄 𑀘;_  
_𑀬𑁄 𑀩𑁆𑀭𑀸𑀳𑁆𑀫𑀡𑀁 𑀚𑀸𑀢𑀺𑀫𑀦𑁆𑀢𑀽𑀧𑀧𑀦𑁆𑀦𑀁,_  
_𑀅𑀧𑀘𑀸𑀬𑀢𑀺 𑀫𑁂𑀡𑁆𑀟𑀯𑀭𑁄 𑀬𑀲𑀲𑁆𑀲𑀻”𑁇_  


(94.)

1003\. _“𑀫𑀸 𑀩𑁆𑀭𑀸𑀳𑁆𑀫𑀡 𑀇𑀢𑁆𑀢𑀭𑀤𑀲𑁆𑀲𑀦𑁂𑀦,_  
_𑀯𑀺𑀲𑁆𑀲𑀸𑀲𑀫𑀸𑀧𑀚𑁆𑀚𑀺 𑀘𑀢𑀼𑀧𑁆𑀧𑀤𑀲𑁆𑀲;_  
_𑀤𑀍𑀳𑀧𑁆𑀧𑀳𑀸𑀭𑀁 𑀅𑀪𑀺𑀓𑀗𑁆𑀔𑀫𑀸𑀦𑁄,_  
_𑀅𑀯𑀲𑀓𑁆𑀓𑀢𑀻 𑀤𑀲𑁆𑀲𑀢𑀺 𑀲𑀼𑀧𑁆𑀧𑀳𑀸𑀭𑀁”𑁇_  


(95.)

1004\. _𑀊𑀭𑀼𑀝𑁆𑀞𑀺 𑀪𑀕𑁆𑀕𑀁 𑀧𑀯𑀝𑁆𑀝𑀺𑀢𑁄 𑀔𑀸𑀭𑀺𑀪𑀸𑀭𑁄,_  
_𑀲𑀩𑁆𑀩𑀜𑁆𑀘 𑀪𑀡𑁆𑀟𑀁 𑀩𑁆𑀭𑀸𑀳𑁆𑀫𑀡𑀲𑁆𑀲 𑀪𑀺𑀦𑁆𑀦𑀁;_  
_𑀉𑀪𑁄𑀧𑀺 𑀩𑀸𑀳𑀸 𑀧𑀕𑁆𑀕𑀬𑁆𑀳 𑀓𑀦𑁆𑀤𑀢𑀺,_  
_“𑀅𑀪𑀺𑀥𑀸𑀯𑀣 𑀳𑀜𑁆𑀜𑀢𑁂 𑀩𑁆𑀭𑀳𑁆𑀫𑀘𑀸𑀭𑀻𑁇_  


(96.)

1005\. _𑀏𑀯𑀁 𑀲𑁄 𑀦𑀺𑀳𑀢𑁄 𑀲𑁂𑀢𑀺,_  
_𑀬𑁄 𑀅𑀧𑀽𑀚𑀁 𑀧𑀲𑀁𑀲𑀢𑀺;_  
_𑀬𑀣𑀸𑀳𑀫𑀚𑁆𑀚 𑀧𑀳𑀢𑁄,_  
_𑀳𑀢𑁄 𑀫𑁂𑀡𑁆𑀟𑁂𑀦 𑀤𑀼𑀫𑁆𑀫𑀢𑀻”𑀢𑀺𑁇_  


---

1006\. 𑀘𑀫𑁆𑀫𑀲𑀸𑀝𑀓𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (4.3.3 Brahmadattajātaka)](4.3.3.md) / [Go to parent page (4.3 Kuṭidūsakavagga)](../22J/4/4.3.md) / [Go to next page (4.3.5 Godharājajātaka)](4.3.5.md)


