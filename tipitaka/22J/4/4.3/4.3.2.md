
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 4.3.2 Duddubhajātaka

* Catukkanipāta

* Kuṭidūsakavagga

* Duddubhajātaka

(85.)

992\. _“Duddubhāyati bhaddante,_  
_yasmiṃ dese vasāmahaṃ;_  
_Ahampetaṃ na jānāmi,_  
_kimetaṃ duddubhāyati”._  


(86.)

993\. _“Beluvaṃ patitaṃ sutvā,_  
_duddubhanti saso javi;_  
_Sasassa vacanaṃ sutvā,_  
_santattā migavāhinī._  


(87.)

994\. _Appatvā padaviññāṇaṃ,_  
_paraghosānusārino;_  
_Panādaparamā bālā,_  
_te honti parapattiyā._  


(88.)

995\. _Ye ca sīlena sampannā,_  
_paññāyūpasame ratā;_  
_Ārakā viratā dhīrā,_  
_na honti parapattiyā”ti._  


---

996\. Duddubhajātakaṃ dutiyaṃ.



[Go to previous page (4.3.1 Kuṭidūsakajātaka)](4.3.1.md) / [Go to parent page (4.3 Kuṭidūsakavagga)](../4.3.md) / [Go to next page (4.3.3 Brahmadattajātaka)](4.3.3.md)


