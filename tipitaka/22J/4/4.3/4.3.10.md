
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.3 Kuṭidūsakavagga](../4.3.md)

# 4.3.10 Sīlavīmaṃsajātaka

* Catukkanipāta

* Kuṭidūsakavagga

* Sīlavīmaṃsajātaka

(117.)

1032\. _“Sīlaṃ kireva kalyāṇaṃ,_  
_sīlaṃ loke anuttaraṃ;_  
_Passa ghoraviso nāgo,_  
_sīlavāti na haññati”._  


(118.)

1033\. _“Yāvadevassahū kiñci,_  
_tāvadeva akhādisuṃ;_  
_Saṅgamma kulalā loke,_  
_na hiṃsanti akiñcanaṃ._  


(119.)

1034\. _Sukhaṃ nirāsā supati,_  
_āsā phalavatī sukhā;_  
_Āsaṃ nirāsaṃ katvāna,_  
_sukhaṃ supati piṅgalā._  


(120.)

1035\. _Na samādhiparo atthi,_  
_asmiṃ loke paramhi ca;_  
_Na paraṃ nāpi attānaṃ,_  
_vihiṃsati samāhito”ti._  


---

1036\. Sīlavīmaṃsajātakaṃ dasamaṃ.

  
Kuṭidūsakavaggo tatiyo.



---

1037\. Tassuddānaṃ



1038\. _Samanussa saduddubha yācanako,_  
_Atha meṇḍavaruttama godhavaro;_  
_Atha kāyasakepuka bhotīvaro,_  
_Atha rādhasusīlavarena dasāti._  


[Go to previous page (4.3.9 Kāḷabāhujātaka)](4.3.9.md) / [Go to parent page (4.3 Kuṭidūsakavagga)](../4.3.md) / [Go to next page (4.4 Kokilavagga)](../4.4.md)


