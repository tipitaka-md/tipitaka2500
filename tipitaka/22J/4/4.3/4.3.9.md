
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.3 Kuṭidūsakavagga](/tipitaka/22J/4/4.3.md)

# 4.3.9 Kāḷabāhujātaka

### Catukkanipāta

### Kuṭidūsakavagga

### Kāḷabāhujātaka

(113.)

1027. _“Yaṃ annapānassa pure labhāma,_  
_Taṃ dāni sākhamigameva gacchati;_  
_Gacchāma dāni vanameva rādha,_  
_Asakkatā casma dhanañjayāya”._  


(114.)

1028. _“Lābho alābho yaso ayaso ca,_  
_Nindā pasaṃsā ca sukhañca dukkhaṃ;_  
_Ete aniccā manujesu dhammā,_  
_Mā soci kiṃ socasi poṭṭhapāda”._  


(115.)

1029. _“Addhā tuvaṃ paṇḍitakosi rādha,_  
_Jānāsi atthāni anāgatāni;_  
_Kathaṃ nu sākhāmigaṃ dakkhisāma,_  
_Niddhāvitaṃ rājakulatova jammaṃ”._  


(116.)

1030. _“Cāleti kaṇṇaṃ bhakuṭiṃ karoti,_  
_Muhuṃ muhuṃ bhāyayate kumāre;_  
_Sayameva taṃ kāhati kāḷabāhu,_  
_Yenārakā ṭhassati annapānā”ti._  


---

1031. Kāḷabāhujātakaṃ navamaṃ.



[Go to previous page (4.3.8 Ananusociyajātaka)](/tipitaka/22J/4/4.3/4.3.8.md) / [Go to parent page (4.3 Kuṭidūsakavagga)](/tipitaka/22J/4/4.3.md) / [Go to next page (4.3.10 Sīlavīmaṃsajātaka)](/tipitaka/22J/4/4.3/4.3.10.md)


