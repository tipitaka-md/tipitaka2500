
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.2 Pucimandavagga](../4.2.md)

# 4.2.4 Lohakumbhijātaka

* Catukkanipāta

* Pucimandavagga

* Lohakumbhijātaka

(53.)

950\. _“Dujjīvitamajīvimha,_  
_ye sante na dadamhase;_  
_Vijjamānesu bhogesu,_  
_dīpaṃ nākamha attano”._  


(54.)

951\. _“Saṭṭhi vassasahassāni,_  
_paripuṇṇāni sabbaso;_  
_Niraye paccamānānaṃ,_  
_kadā anto bhavissati”._  


(55.)

952\. _“Natthi anto kuto anto,_  
_na anto paṭidissati;_  
_Tadā hi pakataṃ pāpaṃ,_  
_mama tuyhañca mārisā”._  


(56.)

953\. _“Sohaṃ nūna ito gantvā,_  
_yoniṃ laddhāna mānusiṃ;_  
_Vadaññū sīlasampanno,_  
_kāhāmi kusalaṃ bahun”ti._  


---

954\. Lohakumbhijātakaṃ catutthaṃ.



[Go to previous page (4.2.3 Khantīvādījātaka)](4.2.3.md) / [Go to parent page (4.2 Pucimandavagga)](../4.2.md) / [Go to next page (4.2.5 Sabbamaṃsalābhajātaka)](4.2.5.md)


