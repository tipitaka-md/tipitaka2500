
[Home](/) / [22J Jātakapāḷi](../...md) / [4 Catukkanipāta](...md) / [4.2 Pucimandavagga](../22J/4/4.2.md)

# 𑁪𑁇𑁨𑁇𑁧𑁦 𑀲𑀼𑀘𑁆𑀘𑀚𑀚𑀸𑀢𑀓

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀧𑀼𑀘𑀺𑀫𑀦𑁆𑀤𑀯𑀕𑁆𑀕

* 𑀲𑀼𑀘𑁆𑀘𑀚𑀚𑀸𑀢𑀓

(77.)

980\. _“𑀲𑀼𑀘𑁆𑀘𑀚𑀁 𑀯𑀢 𑀦𑀘𑁆𑀘𑀚𑀺,_  
_𑀯𑀸𑀘𑀸𑀬 𑀅𑀤𑀤𑀁 𑀕𑀺𑀭𑀺𑀁;_  
_𑀓𑀺𑀁 𑀳𑀺𑀢𑀲𑁆𑀲 𑀘𑀚𑀦𑁆𑀢𑀲𑁆𑀲,_  
_𑀯𑀸𑀘𑀸𑀬 𑀅𑀤𑀤 𑀧𑀩𑁆𑀩𑀢𑀁”𑁇_  


(78.)

981\. _“𑀬𑀜𑁆𑀳𑀺 𑀓𑀬𑀺𑀭𑀸 𑀢𑀜𑁆𑀳𑀺 𑀯𑀤𑁂,_  
_𑀬𑀁 𑀦 𑀓𑀬𑀺𑀭𑀸 𑀦 𑀢𑀁 𑀯𑀤𑁂;_  
_𑀅𑀓𑀭𑁄𑀦𑁆𑀢𑀁 𑀪𑀸𑀲𑀫𑀸𑀦𑀁,_  
_𑀧𑀭𑀺𑀚𑀸𑀦𑀦𑁆𑀢𑀺 𑀧𑀡𑁆𑀟𑀺𑀢𑀸”𑁇_  


(79.)

982\. _“𑀭𑀸𑀚𑀧𑀼𑀢𑁆𑀢 𑀦𑀫𑁄 𑀢𑁆𑀬𑀢𑁆𑀣𑀼,_  
_𑀲𑀘𑁆𑀘𑁂 𑀥𑀫𑁆𑀫𑁂 𑀞𑀺𑀢𑁄 𑀘𑀲𑀺;_  
_𑀬𑀲𑁆𑀲 𑀢𑁂 𑀩𑁆𑀬𑀲𑀦𑀁 𑀧𑀢𑁆𑀢𑁄,_  
_𑀲𑀘𑁆𑀘𑀲𑁆𑀫𑀺𑀁 𑀭𑀫𑀢𑁂 𑀫𑀦𑁄”𑁇_  


(80.)

983\. _“𑀬𑀸 𑀤𑀮𑀺𑀤𑁆𑀤𑀻 𑀤𑀮𑀺𑀤𑁆𑀤𑀲𑁆𑀲,_  
_𑀅𑀟𑁆𑀠𑀸 𑀅𑀟𑁆𑀠𑀲𑁆𑀲 𑀓𑀺𑀢𑁆𑀢𑀺𑀫;_  
_𑀲𑀸 𑀳𑀺𑀲𑁆𑀲 𑀧𑀭𑀫𑀸 𑀪𑀭𑀺𑀬𑀸,_  
_𑀲𑀳𑀺𑀭𑀜𑁆𑀜𑀲𑁆𑀲 𑀇𑀢𑁆𑀣𑀺𑀬𑁄”𑀢𑀺𑁇_  


---

984\. 𑀲𑀼𑀘𑁆𑀘𑀚𑀚𑀸𑀢𑀓𑀁 𑀤𑀲𑀫𑀁𑁇

  
𑀧𑀼𑀘𑀺𑀫𑀦𑁆𑀤𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



---

985\. 𑀢𑀲𑁆𑀲𑀼𑀤𑁆𑀤𑀸𑀦𑀁



986\. _𑀅𑀣 𑀘𑁄𑀭 𑀲𑀓𑀲𑁆𑀲𑀧 𑀔𑀦𑁆𑀢𑀻𑀯𑀭𑁄,_  
_𑀤𑀼𑀚𑁆𑀚𑀻𑀯𑀺𑀢𑀢𑀸 𑀘 𑀯𑀭𑀸 𑀨𑀭𑀼𑀲𑀸;_  
_𑀅𑀣 𑀲𑀲 𑀫𑀢𑀜𑁆𑀘 𑀯𑀲𑀦𑁆𑀢 𑀲𑀼𑀔𑀁,_  
_𑀲𑀼𑀘𑁆𑀘𑀚𑀁𑀯𑀢𑀦𑀘𑁆𑀘𑀚𑀺𑀦𑀸 𑀘 𑀤𑀲𑀸𑀢𑀺𑁇_  


[Go to previous page (4.2.9 Tittirajātaka)](4.2.9.md) / [Go to parent page (4.2 Pucimandavagga)](../22J/4/4.2.md) / [Go to next page (4.3 Kuṭidūsakavagga)](../4.3.md)


