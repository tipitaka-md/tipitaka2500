
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.2 Pucimandavagga](../4.2.md)

# 4.2.7 Matarodanajātaka

* Catukkanipāta

* Pucimandavagga

* Matarodanajātaka

(65.)

965\. _“Mataṃ mataṃ evaṃ rodatha,_  
_Na hi taṃ rodatha yo marissati;_  
_Sabbepi sarīradhārino,_  
_Anupubbena jahanti jīvitaṃ._  


(66.)

966\. _Devamanussā catuppadā,_  
_Pakkhigaṇā uragā ca bhogino;_  
_Samhi sarīre anissarā,_  
_Ramamānāva jahanti jīvitaṃ._  


(67.)

967\. _Evaṃ calitaṃ asaṇṭhitaṃ,_  
_Sukhadukkhaṃ manujesvapekkhiya;_  
_Kanditaruditaṃ niratthakaṃ,_  
_Kiṃ vo sokagaṇābhikīrare._  


(68.)

968\. _Dhuttā ca soṇḍā akatā,_  
_bālā sūrā ayogino;_  
_Dhīraṃ maññanti bāloti,_  
_ye dhammassa akovidā”ti._  


---

969\. Matarodanajātakaṃ sattamaṃ.



[Go to previous page (4.2.6 Sasapaṇḍitajātaka)](4.2.6.md) / [Go to parent page (4.2 Pucimandavagga)](../4.2.md) / [Go to next page (4.2.8 Kaṇaverajātaka)](4.2.8.md)


