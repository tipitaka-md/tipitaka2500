
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.2 Pucimandavagga](/tipitaka/22J/4/4.2.md)

# 4.2.5 Sabbamaṃsalābhajātaka

### Catukkanipāta

### Pucimandavagga

### Sabbamaṃsalābhajātaka

(57.)

955. _“Pharusā vata te vācā,_  
_maṃsaṃ yācanako asi;_  
_Kilomasadisī vācā,_  
_kilomaṃ samma dammi te”._  


(58.)

956. _“Aṅgametaṃ manussānaṃ,_  
_bhātā loke pavuccati;_  
_Aṅgassa sadisī vācā,_  
_aṅgaṃ samma dadāmi te”._  


(59.)

957. _“Tātāti putto vadamāno,_  
_kampeti hadayaṃ pitu;_  
_Hadayassa sadisī vācā,_  
_hadayaṃ samma dammi te”._  


(60.)

958. _“Yassa gāme sakhā natthi,_  
_yathāraññaṃ tatheva taṃ;_  
_Sabbassa sadisī vācā,_  
_sabbaṃ samma dadāmi te”ti._  


---

959. Sabbamaṃsalābhajātakaṃ pañcamaṃ.



[Go to previous page (4.2.4 Lohakumbhijātaka)](/tipitaka/22J/4/4.2/4.2.4.md) / [Go to parent page (4.2 Pucimandavagga)](/tipitaka/22J/4/4.2.md) / [Go to next page (4.2.6 Sasapaṇḍitajātaka)](/tipitaka/22J/4/4.2/4.2.6.md)


