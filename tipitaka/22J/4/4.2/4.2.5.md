---
title: 4.2.5 Sabbamaṃsalābhajātaka
path: /tipitaka/22J/4/4.2/4.2.5
ref: 269208
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 4 Catukkanipāta
    link: /tipitaka/22J/4
  - name: 4.2 Pucimandavagga
    link: /tipitaka/22J/4/4.2
prevL: /tipitaka/22J/4/4.2/4.2.4
upL: /tipitaka/22J/4/4.2
nextL: /tipitaka/22J/4/4.2/4.2.6
---

# 4.2.5 Sabbamaṃsalābhajātaka

### Catukkanipāta

### Pucimandavagga

### Sabbamaṃsalābhajātaka

(57.)

955. _“Pharusā vata te vācā,_  
_maṃsaṃ yācanako asi;_  
_Kilomasadisī vācā,_  
_kilomaṃ samma dammi te”._  


(58.)

956. _“Aṅgametaṃ manussānaṃ,_  
_bhātā loke pavuccati;_  
_Aṅgassa sadisī vācā,_  
_aṅgaṃ samma dadāmi te”._  


(59.)

957. _“Tātāti putto vadamāno,_  
_kampeti hadayaṃ pitu;_  
_Hadayassa sadisī vācā,_  
_hadayaṃ samma dammi te”._  


(60.)

958. _“Yassa gāme sakhā natthi,_  
_yathāraññaṃ tatheva taṃ;_  
_Sabbassa sadisī vācā,_  
_sabbaṃ samma dadāmi te”ti._  


===

959. Sabbamaṃsalābhajātakaṃ pañcamaṃ.




