
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.2 Pucimandavagga](../4.2.md)

# 4.2.2 Kassapamandiyajātaka

* Catukkanipāta

* Pucimandavagga

* Kassapamandiyajātaka

(45.)

940\. _“Api kassapa mandiyā,_  
_yuvā sapati hanti vā;_  
_Sabbaṃ taṃ khamate dhīro,_  
_paṇḍito taṃ titikkhati._  


(46.)

941\. _Sacepi santo vivadanti,_  
_khippaṃ sandhīyare puna;_  
_Bālā pattāva bhijjanti,_  
_na te samathamajjhagū._  


(47.)

942\. _Ete bhiyyo samāyanti,_  
_sandhi tesaṃ na jīrati;_  
_Yo cādhipannaṃ jānāti,_  
_yo ca jānāti desanaṃ._  


(48.)

943\. _Eso hi uttaritaro,_  
_Bhāravaho dhuraddharo;_  
_Yo paresādhipannānaṃ,_  
_Sayaṃ sandhātumarahatī”ti._  


---

944\. Kassapamandiyajātakaṃ dutiyaṃ.



[Go to previous page (4.2.1 Pucimandajātaka)](4.2.1.md) / [Go to parent page (4.2 Pucimandavagga)](../4.2.md) / [Go to next page (4.2.3 Khantīvādījātaka)](4.2.3.md)


