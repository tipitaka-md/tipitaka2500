
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.2 Pucimandavagga](../4.2.md)

# 4.2.3 Khantīvādījātaka

* Catukkanipāta

* Pucimandavagga

* Khantīvādījātaka

(49.)

945\. _“Yo te hatthe ca pāde ca,_  
_kaṇṇanāsañca chedayi;_  
_Tassa kujjha mahāvīra,_  
_mā raṭṭhaṃ vinasā idaṃ”._  


(50.)

946\. _“Yo me hatthe ca pāde ca,_  
_kaṇṇanāsañca chedayi;_  
_Ciraṃ jīvatu so rājā,_  
_na hi kujjhanti mādisā”._  


(51.)

947\. _Ahū atītamaddhānaṃ,_  
_samaṇo khantidīpano;_  
_Taṃ khantiyāyeva ṭhitaṃ,_  
_kāsirājā achedayi._  


(52.)

948\. _Tassa kammapharusassa,_  
_vipāko kaṭuko ahu;_  
_Yaṃ kāsirājā vedesi,_  
_nirayamhi samappitoti._  


---

949\. Khantīvādījātakaṃ tatiyaṃ.



[Go to previous page (4.2.2 Kassapamandiyajātaka)](4.2.2.md) / [Go to parent page (4.2 Pucimandavagga)](../4.2.md) / [Go to next page (4.2.4 Lohakumbhijātaka)](4.2.4.md)


