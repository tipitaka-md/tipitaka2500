
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.2 Pucimandavagga](../4.2.md)

# 4.2.6 Sasapaṇḍitajātaka

* Catukkanipāta

* Pucimandavagga

* Sasapaṇḍitajātaka

(61.)

960\. _“Satta me rohitā macchā,_  
_udakā thalamubbhatā;_  
_Idaṃ brāhmaṇa me atthi,_  
_etaṃ bhutvā vane vasa”._  


(62.)

961\. _“Dussa me khettapālassa,_  
_rattibhattaṃ apābhataṃ;_  
_Maṃsasūlā ca dve godhā,_  
_ekañca dadhivārakaṃ;_  
_Idaṃ brāhmaṇa me atthi,_  
_etaṃ bhutvā vane vasa”._  


(63.)

962\. _“Ambapakkaṃ dakaṃ sītaṃ,_  
_Sītacchāyā manoramā;_  
_Idaṃ brāhmaṇa me atthi,_  
_Etaṃ bhutvā vane vasa”._  


(64.)

963\. _“Na sasassa tilā atthi,_  
_Na muggā napi taṇḍulā;_  
_Iminā agginā pakkaṃ,_  
_Mamaṃ bhutvā vane vasā”ti._  


---

964\. Sasapaṇḍitajātakaṃ chaṭṭhaṃ.



[Go to previous page (4.2.5 Sabbamaṃsalābhajātaka)](4.2.5.md) / [Go to parent page (4.2 Pucimandavagga)](../4.2.md) / [Go to next page (4.2.7 Matarodanajātaka)](4.2.7.md)


