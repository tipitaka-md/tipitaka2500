
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.2 Pucimandavagga](/tipitaka/22J/4/4.2.md)

# 𑁪𑁇𑁨𑁇𑁬 𑀲𑀲𑀧𑀡𑁆𑀟𑀺𑀢𑀚𑀸𑀢𑀓

### 𑀘𑀢𑀼𑀓𑁆𑀓𑀦𑀺𑀧𑀸𑀢

### 𑀧𑀼𑀘𑀺𑀫𑀦𑁆𑀤𑀯𑀕𑁆𑀕

### 𑀲𑀲𑀧𑀡𑁆𑀟𑀺𑀢𑀚𑀸𑀢𑀓

(61.)

960. _“𑀲𑀢𑁆𑀢 𑀫𑁂 𑀭𑁄𑀳𑀺𑀢𑀸 𑀫𑀘𑁆𑀙𑀸,_  
_𑀉𑀤𑀓𑀸 𑀣𑀮𑀫𑀼𑀩𑁆𑀪𑀢𑀸;_  
_𑀇𑀤𑀁 𑀩𑁆𑀭𑀸𑀳𑁆𑀫𑀡 𑀫𑁂 𑀅𑀢𑁆𑀣𑀺,_  
_𑀏𑀢𑀁 𑀪𑀼𑀢𑁆𑀯𑀸 𑀯𑀦𑁂 𑀯𑀲”𑁇_  


(62.)

961. _“𑀤𑀼𑀲𑁆𑀲 𑀫𑁂 𑀔𑁂𑀢𑁆𑀢𑀧𑀸𑀮𑀲𑁆𑀲,_  
_𑀭𑀢𑁆𑀢𑀺𑀪𑀢𑁆𑀢𑀁 𑀅𑀧𑀸𑀪𑀢𑀁;_  
_𑀫𑀁𑀲𑀲𑀽𑀮𑀸 𑀘 𑀤𑁆𑀯𑁂 𑀕𑁄𑀥𑀸,_  
_𑀏𑀓𑀜𑁆𑀘 𑀤𑀥𑀺𑀯𑀸𑀭𑀓𑀁;_  
_𑀇𑀤𑀁 𑀩𑁆𑀭𑀸𑀳𑁆𑀫𑀡 𑀫𑁂 𑀅𑀢𑁆𑀣𑀺,_  
_𑀏𑀢𑀁 𑀪𑀼𑀢𑁆𑀯𑀸 𑀯𑀦𑁂 𑀯𑀲”𑁇_  


(63.)

962. _“𑀅𑀫𑁆𑀩𑀧𑀓𑁆𑀓𑀁 𑀤𑀓𑀁 𑀲𑀻𑀢𑀁,_  
_𑀲𑀻𑀢𑀘𑁆𑀙𑀸𑀬𑀸 𑀫𑀦𑁄𑀭𑀫𑀸;_  
_𑀇𑀤𑀁 𑀩𑁆𑀭𑀸𑀳𑁆𑀫𑀡 𑀫𑁂 𑀅𑀢𑁆𑀣𑀺,_  
_𑀏𑀢𑀁 𑀪𑀼𑀢𑁆𑀯𑀸 𑀯𑀦𑁂 𑀯𑀲”𑁇_  


(64.)

963. _“𑀦 𑀲𑀲𑀲𑁆𑀲 𑀢𑀺𑀮𑀸 𑀅𑀢𑁆𑀣𑀺,_  
_𑀦 𑀫𑀼𑀕𑁆𑀕𑀸 𑀦𑀧𑀺 𑀢𑀡𑁆𑀟𑀼𑀮𑀸;_  
_𑀇𑀫𑀺𑀦𑀸 𑀅𑀕𑁆𑀕𑀺𑀦𑀸 𑀧𑀓𑁆𑀓𑀁,_  
_𑀫𑀫𑀁 𑀪𑀼𑀢𑁆𑀯𑀸 𑀯𑀦𑁂 𑀯𑀲𑀸”𑀢𑀺𑁇_  


---

964. 𑀲𑀲𑀧𑀡𑁆𑀟𑀺𑀢𑀚𑀸𑀢𑀓𑀁 𑀙𑀝𑁆𑀞𑀁𑁇



[Go to previous page (4.2.5 Sabbamaṃsalābhajātaka)](/tipitaka/22J/4/4.2/4.2.5.md) / [Go to parent page (4.2 Pucimandavagga)](/tipitaka/22J/4/4.2.md) / [Go to next page (4.2.7 Matarodanajātaka)](/tipitaka/22J/4/4.2/4.2.7.md)


