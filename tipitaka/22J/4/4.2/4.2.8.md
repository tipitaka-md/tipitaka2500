
[Home](/) / [22J Jātakapāḷi](../...md) / [4 Catukkanipāta](...md) / [4.2 Pucimandavagga](../22J/4/4.2.md)

# 𑁪𑁇𑁨𑁇𑁮 𑀓𑀡𑀯𑁂𑀭𑀚𑀸𑀢𑀓

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀧𑀼𑀘𑀺𑀫𑀦𑁆𑀤𑀯𑀕𑁆𑀕

* 𑀓𑀡𑀯𑁂𑀭𑀚𑀸𑀢𑀓

(69.)

970\. _“𑀬𑀁 𑀢𑀁 𑀯𑀲𑀦𑁆𑀢𑀲𑀫𑀬𑁂,_  
_𑀓𑀡𑀯𑁂𑀭𑁂𑀲𑀼 𑀪𑀸𑀡𑀼𑀲𑀼;_  
_𑀲𑀸𑀫𑀁 𑀩𑀸𑀳𑀸𑀬 𑀧𑀻𑀍𑀏𑀲𑀺,_  
_𑀲𑀸 𑀢𑀁 𑀆𑀭𑁄𑀕𑁆𑀬𑀫𑀩𑁆𑀭𑀯𑀺”𑁇_  


(70.)

971\. _“𑀅𑀫𑁆𑀪𑁄 𑀦 𑀓𑀺𑀭 𑀲𑀤𑁆𑀥𑁂𑀬𑁆𑀬𑀁,_  
_𑀬𑀁 𑀯𑀸𑀢𑁄 𑀧𑀩𑁆𑀩𑀢𑀁 𑀯𑀳𑁂;_  
_𑀧𑀩𑁆𑀩𑀢𑀜𑁆𑀘𑁂 𑀯𑀳𑁂 𑀯𑀸𑀢𑁄,_  
_𑀲𑀩𑁆𑀩𑀫𑁆𑀧𑀺 𑀧𑀣𑀯𑀺𑀁 𑀯𑀳𑁂;_  
_𑀬𑀢𑁆𑀣 𑀲𑀸𑀫𑀸 𑀓𑀸𑀮𑀓𑀢𑀸,_  
_𑀲𑀸 𑀫𑀁 𑀆𑀭𑁄𑀕𑁆𑀬𑀫𑀩𑁆𑀭𑀯𑀺”𑁇_  


(71.)

972\. _“𑀦 𑀘𑁂𑀯 𑀲𑀸 𑀓𑀸𑀮𑀓𑀢𑀸,_  
_𑀦 𑀘 𑀲𑀸 𑀅𑀜𑁆𑀜𑀫𑀺𑀘𑁆𑀙𑀢𑀺;_  
_𑀏𑀓𑀪𑀢𑁆𑀢𑀺𑀓𑀺𑀦𑀻 𑀲𑀸𑀫𑀸,_  
_𑀢𑀫𑁂𑀯 𑀅𑀪𑀺𑀓𑀗𑁆𑀔𑀢𑀺”𑁇_  


(72.)

973\. _“𑀅𑀲𑀦𑁆𑀣𑀼𑀢𑀁 𑀫𑀁 𑀘𑀺𑀭𑀲𑀦𑁆𑀣𑀼𑀢𑁂𑀦,_  
_𑀦𑀺𑀫𑀻𑀦𑀺 𑀲𑀸𑀫𑀸 𑀅𑀥𑀼𑀯𑀁 𑀥𑀼𑀯𑁂𑀦;_  
_𑀫𑀬𑀸𑀧𑀺 𑀲𑀸𑀫𑀸 𑀦𑀺𑀫𑀺𑀦𑁂𑀬𑁆𑀬 𑀅𑀜𑁆𑀜𑀁,_  
_𑀇𑀢𑁄 𑀅𑀳𑀁 𑀤𑀽𑀭𑀢𑀭𑀁 𑀕𑀫𑀺𑀲𑁆𑀲𑀦𑁆”𑀢𑀺𑁇_  


---

974\. 𑀓𑀡𑀯𑁂𑀭𑀚𑀸𑀢𑀓𑀁 𑀅𑀝𑁆𑀞𑀫𑀁𑁇



[Go to previous page (4.2.7 Matarodanajātaka)](4.2.7.md) / [Go to parent page (4.2 Pucimandavagga)](../22J/4/4.2.md) / [Go to next page (4.2.9 Tittirajātaka)](4.2.9.md)


