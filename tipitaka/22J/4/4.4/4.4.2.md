
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.4 Kokilavagga](/tipitaka/22J/4/4.4.md)

# 𑁪𑁇𑁪𑁇𑁨 𑀭𑀣𑀮𑀝𑁆𑀞𑀺𑀚𑀸𑀢𑀓

### 𑀘𑀢𑀼𑀓𑁆𑀓𑀦𑀺𑀧𑀸𑀢

### 𑀓𑁄𑀓𑀺𑀮𑀯𑀕𑁆𑀕

### 𑀭𑀣𑀮𑀝𑁆𑀞𑀺𑀚𑀸𑀢𑀓

(125.)

1044. _“𑀅𑀧𑀺 𑀳𑀦𑁆𑀢𑁆𑀯𑀸 𑀳𑀢𑁄 𑀩𑁆𑀭𑀽𑀢𑀺,_  
_𑀚𑁂𑀢𑁆𑀯𑀸 𑀚𑀺𑀢𑁄𑀢𑀺 𑀪𑀸𑀲𑀢𑀺;_  
_𑀧𑀼𑀩𑁆𑀩𑀫𑀓𑁆𑀔𑀸𑀬𑀺𑀦𑁄 𑀭𑀸𑀚,_  
_𑀅𑀜𑁆𑀜𑀤𑀢𑁆𑀣𑀼 𑀦 𑀲𑀤𑁆𑀤𑀳𑁂𑁇_  


(126.)

1045. _𑀢𑀲𑁆𑀫𑀸 𑀧𑀡𑁆𑀟𑀺𑀢𑀚𑀸𑀢𑀺𑀬𑁄,_  
_𑀲𑀼𑀡𑁂𑀬𑁆𑀬 𑀇𑀢𑀭𑀲𑁆𑀲𑀧𑀺;_  
_𑀉𑀪𑀺𑀦𑁆𑀦𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀬𑀣𑀸 𑀥𑀫𑁆𑀫𑁄 𑀢𑀣𑀸 𑀓𑀭𑁂𑁇_  


(127.)

1046. _𑀅𑀮𑀲𑁄 𑀕𑀺𑀳𑀻 𑀓𑀸𑀫𑀪𑁄𑀕𑀻 𑀦 𑀲𑀸𑀥𑀼,_  
_𑀅𑀲𑀜𑁆𑀜𑀢𑁄 𑀧𑀩𑁆𑀩𑀚𑀺𑀢𑁄 𑀦 𑀲𑀸𑀥𑀼;_  
_𑀭𑀸𑀚𑀸 𑀦 𑀲𑀸𑀥𑀼 𑀅𑀦𑀺𑀲𑀫𑁆𑀫𑀓𑀸𑀭𑀻,_  
_𑀬𑁄 𑀧𑀡𑁆𑀟𑀺𑀢𑁄 𑀓𑁄𑀥𑀦𑁄 𑀢𑀁 𑀦 𑀲𑀸𑀥𑀼𑁇_  


(128.)

1047. _𑀦𑀺𑀲𑀫𑁆𑀫 𑀔𑀢𑁆𑀢𑀺𑀬𑁄 𑀓𑀬𑀺𑀭𑀸,_  
_𑀦𑀸𑀦𑀺𑀲𑀫𑁆𑀫 𑀤𑀺𑀲𑀫𑁆𑀧𑀢𑀺;_  
_𑀦𑀺𑀲𑀫𑁆𑀫𑀓𑀸𑀭𑀺𑀦𑁄 𑀭𑀸𑀚,_  
_𑀬𑀲𑁄 𑀓𑀺𑀢𑁆𑀢𑀺 𑀘 𑀯𑀟𑁆𑀠𑀢𑀻”𑀢𑀺𑁇_  


---

1048. 𑀭𑀣𑀮𑀝𑁆𑀞𑀺𑀚𑀸𑀢𑀓𑀁 𑀤𑀼𑀢𑀺𑀬𑀁𑁇



[Go to previous page (4.4.1 Kokilajātaka)](/tipitaka/22J/4/4.4/4.4.1.md) / [Go to parent page (4.4 Kokilavagga)](/tipitaka/22J/4/4.4.md) / [Go to next page (4.4.3 Pakkagodhajātaka)](/tipitaka/22J/4/4.4/4.4.3.md)


