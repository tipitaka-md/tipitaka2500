
[Home](/) / [22J Jātakapāḷi](../...md) / [4 Catukkanipāta](...md) / [4.4 Kokilavagga](../22J/4/4.4.md)

# 4.4.7 Pīṭhajātaka

* Catukkanipāta

* Kokilavagga

* Pīṭhajātaka

(145.)

1069\. _“Na te pīṭhamadāyimhā,_  
_na pānaṃ napi bhojanaṃ;_  
_Brahmacāri khamassu me,_  
_etaṃ passāmi accayaṃ”._  


(146.)

1070\. _“Nevābhisajjāmi na cāpi kuppe,_  
_Na cāpi me appiyamāsi kiñci;_  
_Athopi me āsi manovitakko,_  
_Etādiso nūna kulassa dhammo”._  


(147.)

1071\. _“Esasmākaṃ kule dhammo,_  
_pitupitāmaho sadā;_  
_Āsanaṃ udakaṃ pajjaṃ,_  
_sabbetaṃ nipadāmase._  


(148.)

1072\. _Esasmākaṃ kule dhammo,_  
_pitupitāmaho sadā;_  
_Sakkaccaṃ upatiṭṭhāma,_  
_uttamaṃ viya ñātakan”ti._  


---

1073\. Pīṭhajātakaṃ sattamaṃ.



[Go to previous page (4.4.6 Brahāchattajātaka)](4.4.6.md) / [Go to parent page (4.4 Kokilavagga)](../22J/4/4.4.md) / [Go to next page (4.4.8 Thusajātaka)](4.4.8.md)


