
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.4 Kokilavagga](../4.4.md)

# 4.4.4 Rājovādajātaka

* Catukkanipāta

* Kokilavagga

* Rājovādajātaka

(133.)

1054\. _“Gavañce taramānānaṃ,_  
_jimhaṃ gacchati puṅgavo;_  
_Sabbā tā jimhaṃ gacchanti,_  
_nette jimhaṃ gate sati._  


(134.)

1055\. _Evameva manussesu,_  
_yo hoti seṭṭhasammato;_  
_So ce adhammaṃ carati,_  
_pageva itarā pajā;_  
_Sabbaṃ raṭṭhaṃ dukhaṃ seti,_  
_rājā ce hoti adhammiko._  


(135.)

1056\. _Gavañce taramānānaṃ,_  
_ujuṃ gacchati puṅgavo;_  
_Sabbā gāvī ujuṃ yanti,_  
_nette ujuṃ gate sati._  


(136.)

1057\. _Evameva manussesu,_  
_yo hoti seṭṭhasammato;_  
_So sace dhammaṃ carati,_  
_pageva itarā pajā;_  
_Sabbaṃ raṭṭhaṃ sukhaṃ seti,_  
_rājā ce hoti dhammiko”ti._  


---

1058\. Rājovādajātakaṃ catutthaṃ.



[Go to previous page (4.4.3 Pakkagodhajātaka)](4.4.3.md) / [Go to parent page (4.4 Kokilavagga)](../4.4.md) / [Go to next page (4.4.5 Jambukajātaka)](4.4.5.md)


