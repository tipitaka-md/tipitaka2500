
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.4 Kokilavagga](/tipitaka/22J/4/4.4.md)

# 𑁪𑁇𑁪𑁇𑁧𑁦 𑀯𑀺𑀲𑀬𑁆𑀳𑀚𑀸𑀢𑀓

### 𑀘𑀢𑀼𑀓𑁆𑀓𑀦𑀺𑀧𑀸𑀢

### 𑀓𑁄𑀓𑀺𑀮𑀯𑀕𑁆𑀕

### 𑀯𑀺𑀲𑀬𑁆𑀳𑀚𑀸𑀢𑀓

(157.)

1084\. _“𑀅𑀤𑀸𑀲𑀺 𑀤𑀸𑀦𑀸𑀦𑀺 𑀧𑀼𑀭𑁂 𑀯𑀺𑀲𑀬𑁆𑀳,_  
_𑀤𑀤𑀢𑁄 𑀘 𑀢𑁂 𑀔𑀬𑀥𑀫𑁆𑀫𑁄 𑀅𑀳𑁄𑀲𑀺;_  
_𑀇𑀢𑁄 𑀧𑀭𑀜𑁆𑀘𑁂 𑀦 𑀤𑀤𑁂𑀬𑁆𑀬 𑀤𑀸𑀦𑀁,_  
_𑀢𑀺𑀝𑁆𑀞𑁂𑀬𑁆𑀬𑀼𑀁 𑀢𑁂 𑀲𑀁𑀬𑀫𑀦𑁆𑀢𑀲𑁆𑀲 𑀪𑁄𑀕𑀸”𑁇_  


(158.)

1085\. _“𑀅𑀦𑀭𑀺𑀬𑀫𑀭𑀺𑀬𑁂𑀦 𑀲𑀳𑀲𑁆𑀲𑀦𑁂𑀢𑁆𑀢,_  
_𑀲𑀼𑀤𑀼𑀕𑁆𑀕𑀢𑁂𑀦𑀸𑀧𑀺 𑀅𑀓𑀺𑀘𑁆𑀘𑀫𑀸𑀳𑀼;_  
_𑀫𑀸 𑀯𑁄 𑀥𑀦𑀁 𑀢𑀁 𑀅𑀳𑀼 𑀤𑁂𑀯𑀭𑀸𑀚,_  
_𑀬𑀁 𑀪𑁄𑀕𑀳𑁂𑀢𑀼 𑀯𑀺𑀚𑀳𑁂𑀫𑀼 𑀲𑀤𑁆𑀥𑀁𑁇_  


(159.)

1086\. _𑀬𑁂𑀦 𑀏𑀓𑁄 𑀭𑀣𑁄 𑀬𑀸𑀢𑀺,_  
_𑀬𑀸𑀢𑀺 𑀢𑁂𑀦𑀸𑀧𑀭𑁄 𑀭𑀣𑁄;_  
_𑀧𑁄𑀭𑀸𑀡𑀁 𑀦𑀺𑀳𑀺𑀢𑀁 𑀯𑀢𑁆𑀢𑀁,_  
_𑀯𑀢𑁆𑀢𑀢𑀜𑁆𑀜𑁂𑀯 𑀯𑀸𑀲𑀯𑁇_  


(160.)

1087\. _𑀬𑀤𑀺 𑀳𑁂𑀲𑁆𑀲𑀢𑀺 𑀤𑀲𑁆𑀲𑀸𑀫,_  
_𑀅𑀲𑀦𑁆𑀢𑁂 𑀓𑀺𑀁 𑀤𑀤𑀸𑀫𑀲𑁂;_  
_𑀏𑀯𑀁𑀪𑀽𑀢𑀸𑀧𑀺 𑀤𑀲𑁆𑀲𑀸𑀫,_  
_𑀫𑀸 𑀤𑀸𑀦𑀁 𑀧𑀫𑀤𑀫𑁆𑀳𑀲𑁂”𑀢𑀺𑁇_  


---

1088\. 𑀯𑀺𑀲𑀬𑁆𑀳𑀚𑀸𑀢𑀓𑀁 𑀤𑀲𑀫𑀁𑁇

  
𑀓𑁄𑀓𑀺𑀮𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

1089\. 𑀢𑀲𑁆𑀲𑀼𑀤𑁆𑀤𑀸𑀦𑀁



1090\. _𑀅𑀢𑀺𑀯𑁂𑀮𑀧𑀪𑀸𑀲𑀢𑀺 𑀚𑀻𑀢𑀯𑀭𑁄,_  
_𑀯𑀦𑀫𑀚𑁆𑀛 𑀭𑀣𑁂𑀲𑀪 𑀚𑀺𑀫𑁆𑀳𑀕𑀫𑁄;_  
_𑀅𑀣 𑀚𑀫𑁆𑀩𑀼 𑀢𑀺𑀡𑀸𑀲𑀦𑀧𑀻𑀞𑀯𑀭𑀁,_  
_𑀅𑀣 𑀢𑀡𑁆𑀟𑀼𑀮 𑀫𑁄𑀭 𑀯𑀺𑀲𑀬𑁆𑀳 𑀤𑀲𑀸𑀢𑀺𑁇_  


[Go to previous page (4.4.9 Bāverujātaka)](/tipitaka/22J/4/4.4/4.4.9.md) / [Go to parent page (4.4 Kokilavagga)](/tipitaka/22J/4/4.4.md) / [Go to next page (4.5 Cūḷakuṇālavagga)](/tipitaka/22J/4/4.5.md)


