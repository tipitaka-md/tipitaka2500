
[Home](/) / [22J Jātakapāḷi](../...md) / [4 Catukkanipāta](...md) / [4.4 Kokilavagga](../22J/4/4.4.md)

# 4.4.10 Visayhajātaka

* Catukkanipāta

* Kokilavagga

* Visayhajātaka

(157.)

1084\. _“Adāsi dānāni pure visayha,_  
_Dadato ca te khayadhammo ahosi;_  
_Ito parañce na dadeyya dānaṃ,_  
_Tiṭṭheyyuṃ te saṃyamantassa bhogā”._  


(158.)

1085\. _“Anariyamariyena sahassanetta,_  
_Suduggatenāpi akiccamāhu;_  
_Mā vo dhanaṃ taṃ ahu devarāja,_  
_Yaṃ bhogahetu vijahemu saddhaṃ._  


(159.)

1086\. _Yena eko ratho yāti,_  
_yāti tenāparo ratho;_  
_Porāṇaṃ nihitaṃ vattaṃ,_  
_vattataññeva vāsava._  


(160.)

1087\. _Yadi hessati dassāma,_  
_asante kiṃ dadāmase;_  
_Evaṃbhūtāpi dassāma,_  
_mā dānaṃ pamadamhase”ti._  


---

1088\. Visayhajātakaṃ dasamaṃ.

  
Kokilavaggo catuttho.



---

1089\. Tassuddānaṃ



1090\. _Ativelapabhāsati jītavaro,_  
_Vanamajjha rathesabha jimhagamo;_  
_Atha jambu tiṇāsanapīṭhavaraṃ,_  
_Atha taṇḍula mora visayha dasāti._  


[Go to previous page (4.4.9 Bāverujātaka)](4.4.9.md) / [Go to parent page (4.4 Kokilavagga)](../22J/4/4.4.md) / [Go to next page (4.5 Cūḷakuṇālavagga)](../4.5.md)


