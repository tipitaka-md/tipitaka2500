
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.4 Kokilavagga](../4.4.md)

# 4.4.1 Kokilajātaka

### Catukkanipāta

### Kokilavagga

### Kokilajātaka

(121.)

1039\. _“Yo ve kāle asampatte,_  
_ativelaṃ pabhāsati;_  
_Evaṃ so nihato seti,_  
_kokilāyiva atrajo._  


(122.)

1040\. _Na hi satthaṃ sunisitaṃ,_  
_visaṃ halāhalāmiva;_  
_Evaṃ nikaṭṭhe pāteti,_  
_vācā dubbhāsitā yathā._  


(123.)

1041\. _Tasmā kāle akāle vā,_  
_vācaṃ rakkheyya paṇḍito;_  
_Nātivelaṃ pabhāseyya,_  
_api attasamamhi vā._  


(124.)

1042\. _Yo ca kāle mitaṃ bhāse,_  
_matipubbo vicakkhaṇo;_  
_Sabbe amitte ādeti,_  
_supaṇṇo uragāmivā”ti._  


---

1043\. Kokilajātakaṃ paṭhamaṃ.



[Go to previous page (4.4 Kokilavagga)](../4.4.md) / [Go to parent page (4.4 Kokilavagga)](../4.4.md) / [Go to next page (4.4.2 Rathalaṭṭhijātaka)](4.4.2.md)


