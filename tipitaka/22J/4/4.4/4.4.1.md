
[Home](/) / [22J Jātakapāḷi](/tipitaka/22J.md) / [4 Catukkanipāta](/tipitaka/22J/4.md) / [4.4 Kokilavagga](/tipitaka/22J/4/4.4.md)

# 4.4.1 Kokilajātaka

### Catukkanipāta

### Kokilavagga

### Kokilajātaka

(121.)

1039. _“Yo ve kāle asampatte,_  
_ativelaṃ pabhāsati;_  
_Evaṃ so nihato seti,_  
_kokilāyiva atrajo._  


(122.)

1040. _Na hi satthaṃ sunisitaṃ,_  
_visaṃ halāhalāmiva;_  
_Evaṃ nikaṭṭhe pāteti,_  
_vācā dubbhāsitā yathā._  


(123.)

1041. _Tasmā kāle akāle vā,_  
_vācaṃ rakkheyya paṇḍito;_  
_Nātivelaṃ pabhāseyya,_  
_api attasamamhi vā._  


(124.)

1042. _Yo ca kāle mitaṃ bhāse,_  
_matipubbo vicakkhaṇo;_  
_Sabbe amitte ādeti,_  
_supaṇṇo uragāmivā”ti._  


===

1043. Kokilajātakaṃ paṭhamaṃ.



[Go to previous page](/tipitaka/22J/4/4.4.md) / [Go to parent page](/tipitaka/22J/4/4.4.md) / [Go to next page](/tipitaka/22J/4/4.4/4.4.2.md)


