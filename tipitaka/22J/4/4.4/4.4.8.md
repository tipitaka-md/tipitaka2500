
[Home](/) / [22J Jātakapāḷi](../../../22J.md) / [4 Catukkanipāta](../../4.md) / [4.4 Kokilavagga](../4.4.md)

# 4.4.8 Thusajātaka

* Catukkanipāta

* Kokilavagga

* Thusajātaka

(149.)

1074\. _“Viditaṃ thusaṃ undurānaṃ,_  
_Viditaṃ pana taṇḍulaṃ;_  
_Thusaṃ thusaṃ vivajjetvā,_  
_Taṇḍulaṃ pana khādare._  


(150.)

1075\. _Yā mantanā araññasmiṃ,_  
_yā ca gāme nikaṇṇikā;_  
_Yañcetaṃ iti cīti ca,_  
_etampi viditaṃ mayā._  


(151.)

1076\. _Dhammena kira jātassa,_  
_pitā puttassa makkaṭo;_  
_Daharasseva santassa,_  
_dantehi phalamacchidā._  


(152.)

1077\. _Yametaṃ parisappasi,_  
_ajakāṇova sāsape;_  
_Yopāyaṃ heṭṭhato seti,_  
_etampi viditaṃ mayā”ti._  


---

1078\. Thusajātakaṃ aṭṭhamaṃ.



[Go to previous page (4.4.7 Pīṭhajātaka)](4.4.7.md) / [Go to parent page (4.4 Kokilavagga)](../4.4.md) / [Go to next page (4.4.9 Bāverujātaka)](4.4.9.md)


