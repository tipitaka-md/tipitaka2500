---
title: 4.4.5 Jambukajātaka
path: /tipitaka/22J/4/4.4/4.4.5
ref: 269228
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 4 Catukkanipāta
    link: /tipitaka/22J/4
  - name: 4.4 Kokilavagga
    link: /tipitaka/22J/4/4.4
prevL: /tipitaka/22J/4/4.4/4.4.4
upL: /tipitaka/22J/4/4.4
nextL: /tipitaka/22J/4/4.4/4.4.6
---

# 4.4.5 Jambukajātaka

### Catukkanipāta

### Kokilavagga

### Jambukajātaka

(137.)

1059. _“Brahā pavaḍḍhakāyo so,_  
_dīghadāṭho ca jambuka;_  
_Na tvaṃ tattha kule jāto,_  
_yattha gaṇhanti kuñjaraṃ”._  


(138.)

1060. _“Asīho sīhamānena,_  
_yo attānaṃ vikubbati;_  
_Kotthūva gajamāsajja,_  
_seti bhūmyā anutthunaṃ._  


(139.)

1061. _Yasassino uttamapuggalassa,_  
_Sañjātakhandhassa mahabbalassa;_  
_Asamekkhiya thāmabalūpapattiṃ,_  
_Sa seti nāgena hatoyaṃ jambuko._  


(140.)

1062. _Yo cīdha kammaṃ kurute pamāya,_  
_Thāmabbalaṃ attani saṃviditvā;_  
_Jappena mantena subhāsitena,_  
_Parikkhavā so vipulaṃ jinātī”ti._  


===

1063. Jambukajātakaṃ pañcamaṃ.




