
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 5.2.10 Palāsajātaka

* Pañcakanipāta

* Vaṇṇārohavagga

* Palāsajātaka

(105.)

1271\. _“Haṃso palāsamavaca,_  
_nigrodho samma jāyati;_  
_Aṅkasmiṃ te nisinnova,_  
_so te mammāni checchati”._  


(106.)

1272\. _“Vaḍḍhatāmeva nigrodho,_  
_patiṭṭhassa bhavāmahaṃ;_  
_Yathā pitā ca mātā ca,_  
_evaṃ me so bhavissati”._  


(107.)

1273\. _“Yaṃ tvaṃ aṅkasmiṃ vaḍḍhesi,_  
_khīrarukkhaṃ bhayānakaṃ;_  
_Āmanta kho taṃ gacchāma,_  
_vuḍḍhi massa na ruccati”._  


(108.)

1274\. _“Idāni kho maṃ bhāyeti,_  
_mahānerunidassanaṃ;_  
_Haṃsassa anabhiññāya,_  
_mahā me bhayamāgataṃ”._  


(109.)

1275\. _“Na tassa vuḍḍhi kusalappasatthā,_  
_Yo vaḍḍhamāno ghasate patiṭṭhaṃ;_  
_Tassūparodhaṃ parisaṅkamāno,_  
_Patārayī mūlavadhāya dhīro”ti._  


---

1276\. Palāsajātakaṃ dasamaṃ.

  
Vaṇṇārohavaggo dutiyo.



[Go to previous page (5.2.9 Mittavindakajātaka)](5.2.9.md) / [Go to parent page (5.2 Vaṇṇārohavagga)](../5.2.md) / [Go to next page (5.3 Aḍḍhavagga)](../5.3.md)


