
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 𑁫𑁇𑁨𑁇𑁧𑁦 𑀧𑀮𑀸𑀲𑀚𑀸𑀢𑀓

* 𑀧𑀜𑁆𑀘𑀓𑀦𑀺𑀧𑀸𑀢

* 𑀯𑀡𑁆𑀡𑀸𑀭𑁄𑀳𑀯𑀕𑁆𑀕

* 𑀧𑀮𑀸𑀲𑀚𑀸𑀢𑀓

(105.)

1271\. _“𑀳𑀁𑀲𑁄 𑀧𑀮𑀸𑀲𑀫𑀯𑀘,_  
_𑀦𑀺𑀕𑁆𑀭𑁄𑀥𑁄 𑀲𑀫𑁆𑀫 𑀚𑀸𑀬𑀢𑀺;_  
_𑀅𑀗𑁆𑀓𑀲𑁆𑀫𑀺𑀁 𑀢𑁂 𑀦𑀺𑀲𑀺𑀦𑁆𑀦𑁄𑀯,_  
_𑀲𑁄 𑀢𑁂 𑀫𑀫𑁆𑀫𑀸𑀦𑀺 𑀙𑁂𑀘𑁆𑀙𑀢𑀺”𑁇_  


(106.)

1272\. _“𑀯𑀟𑁆𑀠𑀢𑀸𑀫𑁂𑀯 𑀦𑀺𑀕𑁆𑀭𑁄𑀥𑁄,_  
_𑀧𑀢𑀺𑀝𑁆𑀞𑀲𑁆𑀲 𑀪𑀯𑀸𑀫𑀳𑀁;_  
_𑀬𑀣𑀸 𑀧𑀺𑀢𑀸 𑀘 𑀫𑀸𑀢𑀸 𑀘,_  
_𑀏𑀯𑀁 𑀫𑁂 𑀲𑁄 𑀪𑀯𑀺𑀲𑁆𑀲𑀢𑀺”𑁇_  


(107.)

1273\. _“𑀬𑀁 𑀢𑁆𑀯𑀁 𑀅𑀗𑁆𑀓𑀲𑁆𑀫𑀺𑀁 𑀯𑀟𑁆𑀠𑁂𑀲𑀺,_  
_𑀔𑀻𑀭𑀭𑀼𑀓𑁆𑀔𑀁 𑀪𑀬𑀸𑀦𑀓𑀁;_  
_𑀆𑀫𑀦𑁆𑀢 𑀔𑁄 𑀢𑀁 𑀕𑀘𑁆𑀙𑀸𑀫,_  
_𑀯𑀼𑀟𑁆𑀠𑀺 𑀫𑀲𑁆𑀲 𑀦 𑀭𑀼𑀘𑁆𑀘𑀢𑀺”𑁇_  


(108.)

1274\. _“𑀇𑀤𑀸𑀦𑀺 𑀔𑁄 𑀫𑀁 𑀪𑀸𑀬𑁂𑀢𑀺,_  
_𑀫𑀳𑀸𑀦𑁂𑀭𑀼𑀦𑀺𑀤𑀲𑁆𑀲𑀦𑀁;_  
_𑀳𑀁𑀲𑀲𑁆𑀲 𑀅𑀦𑀪𑀺𑀜𑁆𑀜𑀸𑀬,_  
_𑀫𑀳𑀸 𑀫𑁂 𑀪𑀬𑀫𑀸𑀕𑀢𑀁”𑁇_  


(109.)

1275\. _“𑀦 𑀢𑀲𑁆𑀲 𑀯𑀼𑀟𑁆𑀠𑀺 𑀓𑀼𑀲𑀮𑀧𑁆𑀧𑀲𑀢𑁆𑀣𑀸,_  
_𑀬𑁄 𑀯𑀟𑁆𑀠𑀫𑀸𑀦𑁄 𑀖𑀲𑀢𑁂 𑀧𑀢𑀺𑀝𑁆𑀞𑀁;_  
_𑀢𑀲𑁆𑀲𑀽𑀧𑀭𑁄𑀥𑀁 𑀧𑀭𑀺𑀲𑀗𑁆𑀓𑀫𑀸𑀦𑁄,_  
_𑀧𑀢𑀸𑀭𑀬𑀻 𑀫𑀽𑀮𑀯𑀥𑀸𑀬 𑀥𑀻𑀭𑁄”𑀢𑀺𑁇_  


---

1276\. 𑀧𑀮𑀸𑀲𑀚𑀸𑀢𑀓𑀁 𑀤𑀲𑀫𑀁𑁇

  
𑀯𑀡𑁆𑀡𑀸𑀭𑁄𑀳𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



[Go to previous page (5.2.9 Mittavindakajātaka)](5.2.9.md) / [Go to parent page (5.2 Vaṇṇārohavagga)](../5.2.md) / [Go to next page (5.3 Aḍḍhavagga)](../5.3.md)


