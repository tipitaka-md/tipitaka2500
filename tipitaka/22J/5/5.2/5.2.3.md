
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 𑁫𑁇𑁨𑁇𑁩 𑀳𑀺𑀭𑀺𑀚𑀸𑀢𑀓

* 𑀧𑀜𑁆𑀘𑀓𑀦𑀺𑀧𑀸𑀢

* 𑀯𑀡𑁆𑀡𑀸𑀭𑁄𑀳𑀯𑀕𑁆𑀕

* 𑀳𑀺𑀭𑀺𑀚𑀸𑀢𑀓

(70.)

1229\. _“𑀳𑀺𑀭𑀺𑀁 𑀢𑀭𑀦𑁆𑀢𑀁 𑀯𑀺𑀚𑀺𑀕𑀼𑀘𑁆𑀙𑀫𑀸𑀦𑀁,_  
_𑀢𑀯𑀸𑀳𑀫𑀲𑁆𑀫𑀻 𑀇𑀢𑀺 𑀪𑀸𑀲𑀫𑀸𑀦𑀁;_  
_𑀲𑁂𑀬𑁆𑀬𑀸𑀦𑀺 𑀓𑀫𑁆𑀫𑀸𑀦𑀺 𑀅𑀦𑀸𑀤𑀺𑀬𑀦𑁆𑀢𑀁,_  
_𑀦𑁂𑀲𑁄 𑀫𑀫𑀦𑁆𑀢𑀺 𑀇𑀢𑀺 𑀦𑀁 𑀯𑀺𑀚𑀜𑁆𑀜𑀸𑁇_  


(71.)

1230\. _𑀬𑀜𑁆𑀳𑀺 𑀓𑀬𑀺𑀭𑀸 𑀢𑀜𑁆𑀳𑀺 𑀯𑀤𑁂,_  
_𑀬𑀁 𑀦 𑀓𑀬𑀺𑀭𑀸 𑀦 𑀢𑀁 𑀯𑀤𑁂;_  
_𑀅𑀓𑀭𑁄𑀦𑁆𑀢𑀁 𑀪𑀸𑀲𑀫𑀸𑀦𑀁,_  
_𑀧𑀭𑀺𑀚𑀸𑀦𑀦𑁆𑀢𑀺 𑀧𑀡𑁆𑀟𑀺𑀢𑀸𑁇_  


(72.)

1231\. _𑀦 𑀲𑁄 𑀫𑀺𑀢𑁆𑀢𑁄 𑀬𑁄 𑀲𑀤𑀸 𑀅𑀧𑁆𑀧𑀫𑀢𑁆𑀢𑁄,_  
_𑀪𑁂𑀤𑀸𑀲𑀗𑁆𑀓𑀻 𑀭𑀦𑁆𑀥𑀫𑁂𑀯𑀸𑀦𑀼𑀧𑀲𑁆𑀲𑀻;_  
_𑀬𑀲𑁆𑀫𑀺𑀜𑁆𑀘 𑀲𑁂𑀢𑀻 𑀉𑀭𑀲𑀻𑀯 𑀧𑀼𑀢𑁆𑀢𑁄,_  
_𑀲 𑀯𑁂 𑀫𑀺𑀢𑁆𑀢𑁄 𑀬𑁄 𑀅𑀪𑁂𑀚𑁆𑀚𑁄 𑀧𑀭𑁂𑀳𑀺𑁇_  


(73.)

1232\. _𑀧𑀸𑀫𑁄𑀚𑁆𑀚𑀓𑀭𑀡𑀁 𑀞𑀸𑀦𑀁,_  
_𑀧𑀲𑀁𑀲𑀸𑀯𑀳𑀦𑀁 𑀲𑀼𑀔𑀁;_  
_𑀨𑀮𑀸𑀦𑀺𑀲𑀁𑀲𑁄 𑀪𑀸𑀯𑁂𑀢𑀺,_  
_𑀯𑀳𑀦𑁆𑀢𑁄 𑀧𑁄𑀭𑀺𑀲𑀁 𑀥𑀼𑀭𑀁𑁇_  


(74.)

1233\. _𑀧𑀯𑀺𑀯𑁂𑀓𑀭𑀲𑀁 𑀧𑀺𑀢𑁆𑀯𑀸,_  
_𑀭𑀲𑀁 𑀉𑀧𑀲𑀫𑀲𑁆𑀲 𑀘;_  
_𑀦𑀺𑀤𑁆𑀤𑀭𑁄 𑀳𑁄𑀢𑀺 𑀦𑀺𑀧𑁆𑀧𑀸𑀧𑁄,_  
_𑀥𑀫𑁆𑀫𑀧𑁆𑀧𑀻𑀢𑀺𑀭𑀲𑀁 𑀧𑀺𑀯𑀦𑁆”𑀢𑀺𑁇_  


---

1234\. 𑀳𑀺𑀭𑀺𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (5.2.2 Sīlavīmaṃsajātaka)](5.2.2.md) / [Go to parent page (5.2 Vaṇṇārohavagga)](../5.2.md) / [Go to next page (5.2.4 Khajjopanakajātaka)](5.2.4.md)


