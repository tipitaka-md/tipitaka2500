
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 5.2.9 Mittavindakajātaka

* Pañcakanipāta

* Vaṇṇārohavagga

* Mittavindakajātaka

(100.)

1265\. _“Kyāhaṃ devānamakaraṃ,_  
_kiṃ pāpaṃ pakataṃ mayā;_  
_Yaṃ me sirasmiṃ ohacca,_  
_cakkaṃ bhamati matthake”._  


(101.)

1266\. _“Atikkamma ramaṇakaṃ,_  
_sadāmattañca dūbhakaṃ;_  
_Brahmattarañca pāsādaṃ,_  
_kenatthena idhāgato”._  


(102.)

1267\. _“Ito bahutarā bhogā,_  
_atra maññe bhavissare;_  
_Iti etāya saññāya,_  
_passa maṃ byasanaṃ gataṃ”._  


(103.)

1268\. _“Catubbhi aṭṭhajjhagamā,_  
_aṭṭhāhipi ca soḷasa;_  
_Soḷasāhi ca bāttiṃsa,_  
_atricchaṃ cakkamāsado;_  
_Icchāhatassa posassa,_  
_cakkaṃ bhamati matthake._  


(104.)

1269\. _Uparivisālā duppūrā,_  
_icchā visaṭagāminī;_  
_Ye ca taṃ anugijjhanti,_  
_te honti cakkadhārino”ti._  


---

1270\. Mittavindakajātakaṃ navamaṃ.



[Go to previous page (5.2.8 Tacasārajātaka)](5.2.8.md) / [Go to parent page (5.2 Vaṇṇārohavagga)](../5.2.md) / [Go to next page (5.2.10 Palāsajātaka)](5.2.10.md)


