
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 5.2.5 Ahituṇḍikajātaka

* Pañcakanipāta

* Vaṇṇārohavagga

* Ahituṇḍikajātaka

(80.)

1241\. _“Dhuttomhi samma sumukha,_  
_jūte akkhaparājito;_  
_Harehi ambapakkāni,_  
_vīriyaṃ te bhakkhayāmase”._  


(81.)

1242\. _“Alikaṃ vata maṃ samma,_  
_abhūtena pasaṃsasi;_  
_Ko te suto vā diṭṭho vā,_  
_sumukho nāma makkaṭo._  


(82.)

1243\. _Ajjāpi me taṃ manasi,_  
_yaṃ maṃ tvaṃ ahituṇḍika;_  
_Dhaññāpaṇaṃ pavisitvā,_  
_matto chātaṃ hanāsi maṃ._  


(83.)

1244\. _Tāhaṃ saraṃ dukkhaseyyaṃ,_  
_api rajjampi kāraye;_  
_Nevāhaṃ yācito dajjaṃ,_  
_tathā hi bhayatajjito._  


(84.)

1245\. _Yañca jaññā kule jātaṃ,_  
_Gabbhe tittaṃ amacchariṃ;_  
_Tena sakhiñca mittañca,_  
_Dhīro sandhātumarahatī”ti._  


---

1246\. Ahituṇḍikajātakaṃ pañcamaṃ.



[Go to previous page (5.2.4 Khajjopanakajātaka)](5.2.4.md) / [Go to parent page (5.2 Vaṇṇārohavagga)](../5.2.md) / [Go to next page (5.2.6 Gumbiyajātaka)](5.2.6.md)


