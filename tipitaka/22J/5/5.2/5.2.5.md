
[Home](/) / [22J Jātakapāḷi](/tipitaka/22J.md) / [5 Pañcakanipāta](/tipitaka/22J/5.md) / [5.2 Vaṇṇārohavagga](/tipitaka/22J/5/5.2.md)

# 5.2.5 Ahituṇḍikajātaka

### Pañcakanipāta

### Vaṇṇārohavagga

### Ahituṇḍikajātaka

(80.)

1241. _“Dhuttomhi samma sumukha,_  
_jūte akkhaparājito;_  
_Harehi ambapakkāni,_  
_vīriyaṃ te bhakkhayāmase”._  


(81.)

1242. _“Alikaṃ vata maṃ samma,_  
_abhūtena pasaṃsasi;_  
_Ko te suto vā diṭṭho vā,_  
_sumukho nāma makkaṭo._  


(82.)

1243. _Ajjāpi me taṃ manasi,_  
_yaṃ maṃ tvaṃ ahituṇḍika;_  
_Dhaññāpaṇaṃ pavisitvā,_  
_matto chātaṃ hanāsi maṃ._  


(83.)

1244. _Tāhaṃ saraṃ dukkhaseyyaṃ,_  
_api rajjampi kāraye;_  
_Nevāhaṃ yācito dajjaṃ,_  
_tathā hi bhayatajjito._  


(84.)

1245. _Yañca jaññā kule jātaṃ,_  
_Gabbhe tittaṃ amacchariṃ;_  
_Tena sakhiñca mittañca,_  
_Dhīro sandhātumarahatī”ti._  


===

1246. Ahituṇḍikajātakaṃ pañcamaṃ.



[Go to previous page](/tipitaka/22J/5/5.2/5.2.4.md) / [Go to parent page](/tipitaka/22J/5/5.2.md) / [Go to next page](/tipitaka/22J/5/5.2/5.2.6.md)


