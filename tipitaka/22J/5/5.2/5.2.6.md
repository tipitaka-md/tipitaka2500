
[Home](/) / [22J Jātakapāḷi](../...md) / [5 Pañcakanipāta](...md) / [5.2 Vaṇṇārohavagga](../22J/5/5.2.md)

# 5.2.6 Gumbiyajātaka

* Pañcakanipāta

* Vaṇṇārohavagga

* Gumbiyajātaka

(85.)

1247\. _“Madhuvaṇṇaṃ madhurasaṃ,_  
_madhugandhaṃ visaṃ ahu;_  
_Gumbiyo ghāsamesāno,_  
_araññe odahī visaṃ._  


(86.)

1248\. _Madhu iti maññamānā,_  
_ye taṃ visamakhādisuṃ;_  
_Tesaṃ taṃ kaṭukaṃ āsi,_  
_maraṇaṃ tenupāgamuṃ._  


(87.)

1249\. _Ye ca kho paṭisaṅkhāya,_  
_visaṃ taṃ parivajjayuṃ;_  
_Te āturesu sukhitā,_  
_ḍayhamānesu nibbutā._  


(88.)

1250\. _Evameva manussesu,_  
_visaṃ kāmā samohitā;_  
_Āmisaṃ bandhanañcetaṃ,_  
_maccuveso guhāsayo._  


(89.)

1251\. _Evameva ime kāme,_  
_āturā paricārike;_  
_Ye sadā parivajjenti,_  
_saṅgaṃ loke upaccagun”ti._  


---

1252\. Gumbiyajātakaṃ chaṭṭhaṃ.



[Go to previous page (5.2.5 Ahituṇḍikajātaka)](5.2.5.md) / [Go to parent page (5.2 Vaṇṇārohavagga)](../22J/5/5.2.md) / [Go to next page (5.2.7 Sāḷiyajātaka)](5.2.7.md)


