
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 𑁫𑁇𑁨𑁇𑁪 𑀔𑀚𑁆𑀚𑁄𑀧𑀦𑀓𑀚𑀸𑀢𑀓

* 𑀧𑀜𑁆𑀘𑀓𑀦𑀺𑀧𑀸𑀢

* 𑀯𑀡𑁆𑀡𑀸𑀭𑁄𑀳𑀯𑀕𑁆𑀕

* 𑀔𑀚𑁆𑀚𑁄𑀧𑀦𑀓𑀚𑀸𑀢𑀓

(75.)

1235\. _“𑀓𑁄 𑀦𑀼 𑀲𑀦𑁆𑀢𑀫𑁆𑀳𑀺 𑀧𑀚𑁆𑀚𑁄𑀢𑁂,_  
_𑀅𑀕𑁆𑀕𑀺𑀧𑀭𑀺𑀬𑁂𑀲𑀦𑀁 𑀘𑀭𑀁;_  
_𑀅𑀤𑁆𑀤𑀓𑁆𑀔𑀺 𑀭𑀢𑁆𑀢𑀺 𑀔𑀚𑁆𑀚𑁄𑀢𑀁,_  
_𑀚𑀸𑀢𑀯𑁂𑀤𑀁 𑀅𑀫𑀜𑁆𑀜𑀣𑁇_  


(76.)

1236\. _𑀲𑁆𑀯𑀲𑁆𑀲 𑀕𑁄𑀫𑀬𑀘𑀼𑀡𑁆𑀡𑀸𑀦𑀺,_  
_𑀅𑀪𑀺𑀫𑀢𑁆𑀣𑀁 𑀢𑀺𑀡𑀸𑀦𑀺 𑀘;_  
_𑀯𑀺𑀧𑀭𑀻𑀢𑀸𑀬 𑀲𑀜𑁆𑀜𑀸𑀬,_  
_𑀦𑀸𑀲𑀓𑁆𑀔𑀺 𑀧𑀚𑁆𑀚𑀮𑁂𑀢𑀯𑁂𑁇_  


(77.)

1237\. _𑀏𑀯𑀫𑁆𑀧𑀺 𑀅𑀦𑀼𑀧𑀸𑀬𑁂𑀦,_  
_𑀅𑀢𑁆𑀣𑀁 𑀦 𑀮𑀪𑀢𑁂 𑀫𑀺𑀕𑁄;_  
_𑀯𑀺𑀲𑀸𑀡𑀢𑁄 𑀕𑀯𑀁 𑀤𑁄𑀳𑀁,_  
_𑀬𑀢𑁆𑀣 𑀔𑀻𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(78.)

1238\. _𑀯𑀺𑀯𑀺𑀥𑁂𑀳𑀺 𑀉𑀧𑀸𑀬𑁂𑀳𑀺,_  
_𑀅𑀢𑁆𑀣𑀁 𑀧𑀧𑁆𑀧𑁄𑀦𑁆𑀢𑀺 𑀫𑀸𑀡𑀯𑀸;_  
_𑀦𑀺𑀕𑁆𑀕𑀳𑁂𑀦 𑀅𑀫𑀺𑀢𑁆𑀢𑀸𑀦𑀁,_  
_𑀫𑀺𑀢𑁆𑀢𑀸𑀦𑀁 𑀧𑀕𑁆𑀕𑀳𑁂𑀦 𑀘𑁇_  


(79.)

1239\. _𑀲𑁂𑀦𑀸𑀫𑁄𑀓𑁆𑀔𑀧𑀮𑀸𑀪𑁂𑀦,_  
_𑀯𑀮𑁆𑀮𑀪𑀸𑀦𑀁 𑀦𑀬𑁂𑀦 𑀘;_  
_𑀚𑀕𑀢𑀺𑀁 𑀚𑀕𑀢𑀺𑀧𑀸𑀮𑀸,_  
_𑀆𑀯𑀲𑀦𑁆𑀢𑀺 𑀯𑀲𑀼𑀦𑁆𑀥𑀭𑀦𑁆”𑀢𑀺𑁇_  


---

1240\. 𑀔𑀚𑁆𑀚𑁄𑀧𑀦𑀓𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (5.2.3 Hirijātaka)](5.2.3.md) / [Go to parent page (5.2 Vaṇṇārohavagga)](../5.2.md) / [Go to next page (5.2.5 Ahituṇḍikajātaka)](5.2.5.md)


