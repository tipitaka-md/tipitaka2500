
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.2 Vaṇṇārohavagga](../5.2.md)

# 5.2.8 Tacasārajātaka

* Pañcakanipāta

* Vaṇṇārohavagga

* Tacasārajātaka

(95.)

1259\. _“Amittahatthatthagatā,_  
_tacasārasamappitā;_  
_Pasannamukhavaṇṇāttha,_  
_kasmā tumhe na socatha”._  


(96.)

1260\. _“Na socanāya paridevanāya,_  
_Atthova labbho api appakopi;_  
_Socantamenaṃ dukhitaṃ viditvā,_  
_Paccatthikā attamanā bhavanti._  


(97.)

1261\. _Yato ca kho paṇḍito āpadāsu,_  
_Na vedhatī atthavinicchayaññū;_  
_Paccatthikāssa dukhitā bhavanti,_  
_Disvā mukhaṃ avikāraṃ purāṇaṃ._  


(98.)

1262\. _Jappena mantena subhāsitena,_  
_Anuppadānena paveṇiyā vā;_  
_Yathā yathā yattha labhetha atthaṃ,_  
_Tathā tathā tattha parakkameyya._  


(99.)

1263\. _Yato ca jāneyya alabbhaneyyo,_  
_Mayā va aññena vā esa attho;_  
_Asocamāno adhivāsayeyya,_  
_Kammaṃ daḷhaṃ kinti karomi dānī”ti._  


---

1264\. Tacasārajātakaṃ aṭṭhamaṃ.



[Go to previous page (5.2.7 Sāḷiyajātaka)](5.2.7.md) / [Go to parent page (5.2 Vaṇṇārohavagga)](../5.2.md) / [Go to next page (5.2.9 Mittavindakajātaka)](5.2.9.md)


