
[Home](/) / [22J Jātakapāḷi](/tipitaka/22J.md) / [5 Pañcakanipāta](/tipitaka/22J/5.md) / [5.2 Vaṇṇārohavagga](/tipitaka/22J/5/5.2.md)

# 𑁫𑁇𑁨𑁇𑁧 𑀯𑀡𑁆𑀡𑀸𑀭𑁄𑀳𑀚𑀸𑀢𑀓

### 𑀧𑀜𑁆𑀘𑀓𑀦𑀺𑀧𑀸𑀢

### 𑀯𑀡𑁆𑀡𑀸𑀭𑁄𑀳𑀯𑀕𑁆𑀕

### 𑀯𑀡𑁆𑀡𑀸𑀭𑁄𑀳𑀚𑀸𑀢𑀓

(60.)

1217. _“𑀯𑀡𑁆𑀡𑀸𑀭𑁄𑀳𑁂𑀦 𑀚𑀸𑀢𑀺𑀬𑀸,_  
_𑀩𑀮𑀦𑀺𑀓𑁆𑀓𑀫𑀦𑁂𑀦 𑀘;_  
_𑀲𑀼𑀩𑀸𑀳𑀼 𑀦 𑀫𑀬𑀸 𑀲𑁂𑀬𑁆𑀬𑁄,_  
_𑀲𑀼𑀤𑀸𑀞 𑀇𑀢𑀺 𑀪𑀸𑀲𑀲𑀺”𑁇_  


(61.)

1218. _“𑀯𑀡𑁆𑀡𑀸𑀭𑁄𑀳𑁂𑀦 𑀚𑀸𑀢𑀺𑀬𑀸,_  
_𑀩𑀮𑀦𑀺𑀓𑁆𑀓𑀫𑀦𑁂𑀦 𑀘;_  
_𑀲𑀼𑀤𑀸𑀞𑁄 𑀦 𑀫𑀬𑀸 𑀲𑁂𑀬𑁆𑀬𑁄,_  
_𑀲𑀼𑀩𑀸𑀳𑀼 𑀇𑀢𑀺 𑀪𑀸𑀲𑀲𑀺𑁇_  


(62.)

1219. _𑀏𑀯𑀜𑁆𑀘𑁂 𑀫𑀁 𑀯𑀺𑀳𑀭𑀦𑁆𑀢𑀁,_  
_𑀲𑀼𑀩𑀸𑀳𑀼 𑀲𑀫𑁆𑀫 𑀤𑀼𑀩𑁆𑀪𑀲𑀺;_  
_𑀦 𑀤𑀸𑀦𑀸𑀳𑀁 𑀢𑀬𑀸 𑀲𑀤𑁆𑀥𑀺𑀁,_  
_𑀲𑀁𑀯𑀸𑀲𑀫𑀪𑀺𑀭𑁄𑀘𑀬𑁂𑁇_  


(63.)

1220. _𑀬𑁄 𑀧𑀭𑁂𑀲𑀁 𑀯𑀘𑀦𑀸𑀦𑀺,_  
_𑀲𑀤𑁆𑀤𑀳𑁂𑀬𑁆𑀬 𑀬𑀣𑀸𑀢𑀣𑀁;_  
_𑀔𑀺𑀧𑁆𑀧𑀁 𑀪𑀺𑀚𑁆𑀚𑁂𑀣 𑀫𑀺𑀢𑁆𑀢𑀲𑁆𑀫𑀺𑀁,_  
_𑀯𑁂𑀭𑀜𑁆𑀘 𑀧𑀲𑀯𑁂 𑀩𑀳𑀼𑀁𑁇_  


(64.)

1221. _𑀦 𑀲𑁄 𑀫𑀺𑀢𑁆𑀢𑁄 𑀬𑁄 𑀲𑀤𑀸 𑀅𑀧𑁆𑀧𑀫𑀢𑁆𑀢𑁄,_  
_𑀪𑁂𑀤𑀸𑀲𑀗𑁆𑀓𑀻 𑀭𑀦𑁆𑀥𑀫𑁂𑀯𑀸𑀦𑀼𑀧𑀲𑁆𑀲𑀻;_  
_𑀬𑀲𑁆𑀫𑀺𑀜𑁆𑀘 𑀲𑁂𑀢𑀻 𑀉𑀭𑀲𑀻𑀯 𑀧𑀼𑀢𑁆𑀢𑁄,_  
_𑀲 𑀯𑁂 𑀫𑀺𑀢𑁆𑀢𑁄 𑀬𑁄 𑀅𑀪𑁂𑀚𑁆𑀚𑁄 𑀧𑀭𑁂𑀳𑀻”𑀢𑀺𑁇_  


---

1222. 𑀯𑀡𑁆𑀡𑀸𑀭𑁄𑀳𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (5.2 Vaṇṇārohavagga)](/tipitaka/22J/5/5.2.md) / [Go to parent page (5.2 Vaṇṇārohavagga)](/tipitaka/22J/5/5.2.md) / [Go to next page (5.2.2 Sīlavīmaṃsajātaka)](/tipitaka/22J/5/5.2/5.2.2.md)


