
[Home](/) / [22J Jātakapāḷi](../...md) / [5 Pañcakanipāta](...md) / [5.2 Vaṇṇārohavagga](../22J/5/5.2.md)

# 5.2.1 Vaṇṇārohajātaka

* Pañcakanipāta

* Vaṇṇārohavagga

* Vaṇṇārohajātaka

(60.)

1217\. _“Vaṇṇārohena jātiyā,_  
_balanikkamanena ca;_  
_Subāhu na mayā seyyo,_  
_sudāṭha iti bhāsasi”._  


(61.)

1218\. _“Vaṇṇārohena jātiyā,_  
_balanikkamanena ca;_  
_Sudāṭho na mayā seyyo,_  
_subāhu iti bhāsasi._  


(62.)

1219\. _Evañce maṃ viharantaṃ,_  
_subāhu samma dubbhasi;_  
_Na dānāhaṃ tayā saddhiṃ,_  
_saṃvāsamabhirocaye._  


(63.)

1220\. _Yo paresaṃ vacanāni,_  
_saddaheyya yathātathaṃ;_  
_Khippaṃ bhijjetha mittasmiṃ,_  
_verañca pasave bahuṃ._  


(64.)

1221\. _Na so mitto yo sadā appamatto,_  
_Bhedāsaṅkī randhamevānupassī;_  
_Yasmiñca setī urasīva putto,_  
_Sa ve mitto yo abhejjo parehī”ti._  


---

1222\. Vaṇṇārohajātakaṃ paṭhamaṃ.



[Go to previous page (5.2 Vaṇṇārohavagga)](../22J/5/5.2.md) / [Go to parent page (5.2 Vaṇṇārohavagga)](../22J/5/5.2.md) / [Go to next page (5.2.2 Sīlavīmaṃsajātaka)](5.2.2.md)


