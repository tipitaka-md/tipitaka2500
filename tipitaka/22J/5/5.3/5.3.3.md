
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.3 Aḍḍhavagga](../5.3.md)

# 5.3.3 Mūsikajātaka

* Pañcakanipāta

* Aḍḍhavagga

* Mūsikajātaka

(123.)

1292\. _“Kuhiṃ gatā kattha gatā,_  
_iti lālappatī jano;_  
_Ahameveko jānāmi,_  
_udapāne mūsikā hatā._  


(124.)

1293\. _Yañcetaṃ iti cīti ca,_  
_gadrabhova nivattasi;_  
_Udapāne mūsikaṃ hantvā,_  
_yavaṃ bhakkhetumicchasi._  


(125.)

1294\. _Daharo cāsi dummedha,_  
_paṭhamuppattiko susu;_  
_Dīghañcetaṃ samāsajja,_  
_na te dassāmi jīvitaṃ._  


(126.)

1295\. _Nāntalikkhabhavanena,_  
_nāṅgaputtapinena vā;_  
_Puttena hi patthayito,_  
_silokehi pamocito._  


(127.)

1296\. _Sabbaṃ sutamadhīyetha,_  
_hīnamukkaṭṭhamajjhimaṃ;_  
_Sabbassa atthaṃ jāneyya,_  
_na ca sabbaṃ payojaye;_  
_Hoti tādisako kālo,_  
_yattha atthāvahaṃ sutan”ti._  


---

1297\. Mūsikajātakaṃ tatiyaṃ.



[Go to previous page (5.3.2 Migapotakajātaka)](5.3.2.md) / [Go to parent page (5.3 Aḍḍhavagga)](../5.3.md) / [Go to next page (5.3.4 Cūḷadhanuggahajātaka)](5.3.4.md)


