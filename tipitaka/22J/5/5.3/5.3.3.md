
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.3 Aḍḍhavagga](../5.3.md)

# 𑁫𑁇𑁩𑁇𑁩 𑀫𑀽𑀲𑀺𑀓𑀚𑀸𑀢𑀓

### 𑀧𑀜𑁆𑀘𑀓𑀦𑀺𑀧𑀸𑀢

### 𑀅𑀟𑁆𑀠𑀯𑀕𑁆𑀕

### 𑀫𑀽𑀲𑀺𑀓𑀚𑀸𑀢𑀓

(123.)

1292\. _“𑀓𑀼𑀳𑀺𑀁 𑀕𑀢𑀸 𑀓𑀢𑁆𑀣 𑀕𑀢𑀸,_  
_𑀇𑀢𑀺 𑀮𑀸𑀮𑀧𑁆𑀧𑀢𑀻 𑀚𑀦𑁄;_  
_𑀅𑀳𑀫𑁂𑀯𑁂𑀓𑁄 𑀚𑀸𑀦𑀸𑀫𑀺,_  
_𑀉𑀤𑀧𑀸𑀦𑁂 𑀫𑀽𑀲𑀺𑀓𑀸 𑀳𑀢𑀸𑁇_  


(124.)

1293\. _𑀬𑀜𑁆𑀘𑁂𑀢𑀁 𑀇𑀢𑀺 𑀘𑀻𑀢𑀺 𑀘,_  
_𑀕𑀤𑁆𑀭𑀪𑁄𑀯 𑀦𑀺𑀯𑀢𑁆𑀢𑀲𑀺;_  
_𑀉𑀤𑀧𑀸𑀦𑁂 𑀫𑀽𑀲𑀺𑀓𑀁 𑀳𑀦𑁆𑀢𑁆𑀯𑀸,_  
_𑀬𑀯𑀁 𑀪𑀓𑁆𑀔𑁂𑀢𑀼𑀫𑀺𑀘𑁆𑀙𑀲𑀺𑁇_  


(125.)

1294\. _𑀤𑀳𑀭𑁄 𑀘𑀸𑀲𑀺 𑀤𑀼𑀫𑁆𑀫𑁂𑀥,_  
_𑀧𑀞𑀫𑀼𑀧𑁆𑀧𑀢𑁆𑀢𑀺𑀓𑁄 𑀲𑀼𑀲𑀼;_  
_𑀤𑀻𑀖𑀜𑁆𑀘𑁂𑀢𑀁 𑀲𑀫𑀸𑀲𑀚𑁆𑀚,_  
_𑀦 𑀢𑁂 𑀤𑀲𑁆𑀲𑀸𑀫𑀺 𑀚𑀻𑀯𑀺𑀢𑀁𑁇_  


(126.)

1295\. _𑀦𑀸𑀦𑁆𑀢𑀮𑀺𑀓𑁆𑀔𑀪𑀯𑀦𑁂𑀦,_  
_𑀦𑀸𑀗𑁆𑀕𑀧𑀼𑀢𑁆𑀢𑀧𑀺𑀦𑁂𑀦 𑀯𑀸;_  
_𑀧𑀼𑀢𑁆𑀢𑁂𑀦 𑀳𑀺 𑀧𑀢𑁆𑀣𑀬𑀺𑀢𑁄,_  
_𑀲𑀺𑀮𑁄𑀓𑁂𑀳𑀺 𑀧𑀫𑁄𑀘𑀺𑀢𑁄𑁇_  


(127.)

1296\. _𑀲𑀩𑁆𑀩𑀁 𑀲𑀼𑀢𑀫𑀥𑀻𑀬𑁂𑀣,_  
_𑀳𑀻𑀦𑀫𑀼𑀓𑁆𑀓𑀝𑁆𑀞𑀫𑀚𑁆𑀛𑀺𑀫𑀁;_  
_𑀲𑀩𑁆𑀩𑀲𑁆𑀲 𑀅𑀢𑁆𑀣𑀁 𑀚𑀸𑀦𑁂𑀬𑁆𑀬,_  
_𑀦 𑀘 𑀲𑀩𑁆𑀩𑀁 𑀧𑀬𑁄𑀚𑀬𑁂;_  
_𑀳𑁄𑀢𑀺 𑀢𑀸𑀤𑀺𑀲𑀓𑁄 𑀓𑀸𑀮𑁄,_  
_𑀬𑀢𑁆𑀣 𑀅𑀢𑁆𑀣𑀸𑀯𑀳𑀁 𑀲𑀼𑀢𑀦𑁆”𑀢𑀺𑁇_  


---

1297\. 𑀫𑀽𑀲𑀺𑀓𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (5.3.2 Migapotakajātaka)](5.3.2.md) / [Go to parent page (5.3 Aḍḍhavagga)](../5.3.md) / [Go to next page (5.3.4 Cūḷadhanuggahajātaka)](5.3.4.md)


