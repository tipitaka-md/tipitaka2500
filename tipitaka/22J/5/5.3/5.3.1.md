
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.3 Aḍḍhavagga](../5.3.md)

# 𑁫𑁇𑁩𑁇𑁧 𑀤𑀻𑀖𑀻𑀢𑀺𑀓𑁄𑀲𑀮𑀚𑀸𑀢𑀓

### 𑀧𑀜𑁆𑀘𑀓𑀦𑀺𑀧𑀸𑀢

### 𑀅𑀟𑁆𑀠𑀯𑀕𑁆𑀕

### 𑀤𑀻𑀖𑀻𑀢𑀺𑀓𑁄𑀲𑀮𑀚𑀸𑀢𑀓

(110.)

1277\. _“𑀏𑀯𑀁𑀪𑀽𑀢𑀲𑁆𑀲 𑀢𑁂 𑀭𑀸𑀚,_  
_𑀆𑀕𑀢𑀲𑁆𑀲 𑀯𑀲𑁂 𑀫𑀫;_  
_𑀅𑀢𑁆𑀣𑀺 𑀦𑀼 𑀓𑁄𑀘𑀺 𑀧𑀭𑀺𑀬𑀸𑀬𑁄,_  
_𑀬𑁄 𑀢𑀁 𑀤𑀼𑀓𑁆𑀔𑀸 𑀧𑀫𑁄𑀘𑀬𑁂”𑁇_  


(111.)

1278\. _“𑀏𑀯𑀁𑀪𑀽𑀢𑀲𑁆𑀲 𑀫𑁂 𑀢𑀸𑀢,_  
_𑀆𑀕𑀢𑀲𑁆𑀲 𑀯𑀲𑁂 𑀢𑀯;_  
_𑀦𑀢𑁆𑀣𑀺 𑀦𑁄 𑀓𑁄𑀘𑀺 𑀧𑀭𑀺𑀬𑀸𑀬𑁄,_  
_𑀬𑁄 𑀫𑀁 𑀤𑀼𑀓𑁆𑀔𑀸 𑀧𑀫𑁄𑀘𑀬𑁂”𑁇_  


(112.)

1279\. _“𑀦𑀸𑀜𑁆𑀜𑀁 𑀲𑀼𑀘𑀭𑀺𑀢𑀁 𑀭𑀸𑀚,_  
_𑀦𑀸𑀜𑁆𑀜𑀁 𑀭𑀸𑀚 𑀲𑀼𑀪𑀸𑀲𑀺𑀢𑀁;_  
_𑀢𑀸𑀬𑀢𑁂 𑀫𑀭𑀡𑀓𑀸𑀮𑁂,_  
_𑀏𑀯𑀫𑁂𑀯𑀺𑀢𑀭𑀁 𑀥𑀦𑀁𑁇_  


(113.)

1280\. _𑀅𑀓𑁆𑀓𑁄𑀘𑁆𑀙𑀺 𑀫𑀁 𑀅𑀯𑀥𑀺 𑀫𑀁,_  
_𑀅𑀚𑀺𑀦𑀺 𑀫𑀁 𑀅𑀳𑀸𑀲𑀺 𑀫𑁂;_  
_𑀬𑁂 𑀘 𑀢𑀁 𑀉𑀧𑀦𑀬𑁆𑀳𑀦𑁆𑀢𑀺,_  
_𑀯𑁂𑀭𑀁 𑀢𑁂𑀲𑀁 𑀦 𑀲𑀫𑁆𑀫𑀢𑀺𑁇_  


(114.)

1281\. _𑀅𑀓𑁆𑀓𑁄𑀘𑁆𑀙𑀺 𑀫𑀁 𑀅𑀯𑀥𑀺 𑀫𑀁,_  
_𑀅𑀚𑀺𑀦𑀺 𑀫𑀁 𑀅𑀳𑀸𑀲𑀺 𑀫𑁂;_  
_𑀬𑁂 𑀘 𑀢𑀁 𑀦𑀼𑀧𑀦𑀬𑁆𑀳𑀦𑁆𑀢𑀺,_  
_𑀯𑁂𑀭𑀁 𑀢𑁂𑀲𑀽𑀧𑀲𑀫𑁆𑀫𑀢𑀺𑁇_  


(115.)

1282\. _𑀦 𑀳𑀺 𑀯𑁂𑀭𑁂𑀦 𑀯𑁂𑀭𑀸𑀦𑀺,_  
_𑀲𑀫𑁆𑀫𑀦𑁆𑀢𑀻𑀥 𑀓𑀼𑀤𑀸𑀘𑀦𑀁;_  
_𑀅𑀯𑁂𑀭𑁂𑀦 𑀘 𑀲𑀫𑁆𑀫𑀦𑁆𑀢𑀺,_  
_𑀏𑀲 𑀥𑀫𑁆𑀫𑁄 𑀲𑀦𑀦𑁆𑀢𑀦𑁄”𑀢𑀺𑁇_  


---

1283\. 𑀤𑀻𑀖𑀻𑀢𑀺𑀓𑁄𑀲𑀮𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (5.3 Aḍḍhavagga)](../5.3.md) / [Go to parent page (5.3 Aḍḍhavagga)](../5.3.md) / [Go to next page (5.3.2 Migapotakajātaka)](5.3.2.md)


