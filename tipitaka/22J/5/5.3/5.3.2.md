
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.3 Aḍḍhavagga](../5.3.md)

# 5.3.2 Migapotakajātaka

* Pañcakanipāta

* Aḍḍhavagga

* Migapotakajātaka

(116.)

1284\. _“Agārā paccupetassa,_  
_anagārassa te sato;_  
_Samaṇassa na taṃ sādhu,_  
_yaṃ petamanusocasi”._  


(117.)

1285\. _“Saṃvāsena have sakka,_  
_manussassa migassa vā;_  
_Hadaye jāyate pemaṃ,_  
_na taṃ sakkā asocituṃ”._  


(118.)

1286\. _“Mataṃ marissaṃ rodanti,_  
_ye rudanti lapanti ca;_  
_Tasmā tvaṃ isi mā rodi,_  
_roditaṃ moghamāhu santo._  


(119.)

1287\. _Roditena have brahme,_  
_mato peto samuṭṭhahe;_  
_Sabbe saṅgamma rodāma,_  
_aññamaññassa ñātake”._  


(120.)

1288\. _“Ādittaṃ vata maṃ santaṃ,_  
_ghatasittaṃva pāvakaṃ;_  
_Vārinā viya osiñcaṃ,_  
_sabbaṃ nibbāpaye daraṃ._  


(121.)

1289\. _Abbahi vata me sallaṃ,_  
_yamāsi hadayassitaṃ;_  
_Yo me sokaparetassa,_  
_puttasokaṃ apānudi._  


(122.)

1290\. _Sohaṃ abbūḷhasallosmi,_  
_vītasoko anāvilo;_  
_Na socāmi na rodāmi,_  
_tava sutvāna vāsavā”ti._  


---

1291\. Migapotakajātakaṃ dutiyaṃ.



[Go to previous page (5.3.1 Dīghītikosalajātaka)](5.3.1.md) / [Go to parent page (5.3 Aḍḍhavagga)](../5.3.md) / [Go to next page (5.3.3 Mūsikajātaka)](5.3.3.md)


