
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.1 Maṇikuṇḍalavagga](../5.1.md)

# 5.1.1 Maṇikuṇḍalajātaka

* Pañcakanipāta

* Maṇikuṇḍalavagga

* Maṇikuṇḍalajātaka

(1.)

1146\. _“Jīno rathassaṃ maṇikuṇḍale ca,_  
_Putte ca dāre ca tatheva jīno;_  
_Sabbesu bhogesu asesakesu,_  
_Kasmā na santappasi sokakāle”._  


(2.)

1147\. _“Pubbeva maccaṃ vijahanti bhogā,_  
_Macco vā te pubbataraṃ jahāti;_  
_Asassatā bhogino kāmakāmi,_  
_Tasmā na socāmahaṃ sokakāle._  


(3.)

1148\. _Udeti āpūrati veti cando,_  
_Atthaṃ tapetvāna paleti sūriyo;_  
_Viditā mayā sattuka lokadhammā,_  
_Tasmā na socāmahaṃ sokakāle”._  


(4.)

1149\. _“Alaso gihī kāmabhogī na sādhu,_  
_Asaññato pabbajito na sādhu;_  
_Rājā na sādhu anisammakārī,_  
_Yo paṇḍito kodhano taṃ na sādhu._  


(5.)

1150\. _Nisamma khattiyo kayirā,_  
_nānisamma disampati;_  
_Nisammakārino rāja,_  
_yaso kitti ca vaḍḍhatī”ti._  


---

1151\. Maṇikuṇḍalajātakaṃ paṭhamaṃ.



[Go to previous page (5.1 Maṇikuṇḍalavagga)](../5.1.md) / [Go to parent page (5.1 Maṇikuṇḍalavagga)](../5.1.md) / [Go to next page (5.1.2 Sujātajātaka)](5.1.2.md)


