
[Home](/) / [22J Jātakapāḷi](../../../22J.md) / [5 Pañcakanipāta](../../5.md) / [5.1 Maṇikuṇḍalavagga](../5.1.md)

# 5.1.8 Cūḷadhammapālajātaka

* Pañcakanipāta

* Maṇikuṇḍalavagga

* Cūḷadhammapālajātaka

(44.)

1196\. _“Ahameva dūsiyā bhūnahatā,_  
_Rañño mahāpatāpassa;_  
_Etaṃ muñcatu dhammapālaṃ,_  
_Hatthe me deva chedehi._  


(45.)

1197\. _Ahameva dūsiyā bhūnahatā,_  
_Rañño mahāpatāpassa;_  
_Etaṃ muñcatu dhammapālaṃ,_  
_Pāde me deva chedehi._  


(46.)

1198\. _Ahameva dūsiyā bhūnahatā,_  
_Rañño mahāpatāpassa;_  
_Etaṃ muñcatu dhammapālaṃ,_  
_Sīsaṃ me deva chedehi._  


(47.)

1199\. _Na hi nūnimassa rañño,_  
_Mittāmaccā ca vijjare suhadā;_  
_Ye na vadanti rājānaṃ,_  
_Mā ghātayi orasaṃ puttaṃ._  


(48.)

1200\. _Na hi nūnimassa rañño,_  
_Ñātī mittā ca vijjare suhadā;_  
_Ye na vadanti rājānaṃ,_  
_Mā ghātayi atrajaṃ puttaṃ._  


(49.)

1201\. _Candanasārānulittā,_  
_Bāhā chijjanti dhammapālassa;_  
_Dāyādassa pathabyā,_  
_Pāṇā me deva rujjhantī”ti._  


---

1202\. Cūḷadhammapālajātakaṃ aṭṭhamaṃ.



[Go to previous page (5.1.7 Laṭukikajātaka)](5.1.7.md) / [Go to parent page (5.1 Maṇikuṇḍalavagga)](../5.1.md) / [Go to next page (5.1.9 Suvaṇṇamigajātaka)](5.1.9.md)


