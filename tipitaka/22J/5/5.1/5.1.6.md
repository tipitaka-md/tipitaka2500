
[Home](/) / [22J Jātakapāḷi](/tipitaka/22J.md) / [5 Pañcakanipāta](/tipitaka/22J/5.md) / [5.1 Maṇikuṇḍalavagga](/tipitaka/22J/5/5.1.md)

# 𑁫𑁇𑁧𑁇𑁬 𑀓𑁄𑀭𑀡𑁆𑀟𑀺𑀬𑀚𑀸𑀢𑀓

### 𑀧𑀜𑁆𑀘𑀓𑀦𑀺𑀧𑀸𑀢

### 𑀫𑀡𑀺𑀓𑀼𑀡𑁆𑀟𑀮𑀯𑀕𑁆𑀕

### 𑀓𑁄𑀭𑀡𑁆𑀟𑀺𑀬𑀚𑀸𑀢𑀓

(34.)

1184. _“𑀏𑀓𑁄 𑀅𑀭𑀜𑁆𑀜𑁂 𑀕𑀺𑀭𑀺𑀓𑀦𑁆𑀤𑀭𑀸𑀬𑀁,_  
_𑀧𑀕𑁆𑀕𑀬𑁆𑀳 𑀧𑀕𑁆𑀕𑀬𑁆𑀳 𑀲𑀺𑀮𑀁 𑀧𑀯𑁂𑀘𑁆𑀙𑀲𑀺;_  
_𑀧𑀼𑀦𑀧𑁆𑀧𑀼𑀦𑀁 𑀲𑀦𑁆𑀢𑀭𑀫𑀸𑀦𑀭𑀽𑀧𑁄,_  
_𑀓𑁄𑀭𑀡𑁆𑀟𑀺𑀬 𑀓𑁄 𑀦𑀼 𑀢𑀯 𑀬𑀺𑀥𑀢𑁆𑀣𑁄”𑁇_  


(35.)

1185. _“𑀅𑀳𑀜𑁆𑀳𑀺𑀫𑀁 𑀲𑀸𑀕𑀭 𑀲𑁂𑀯𑀺𑀢𑀦𑁆𑀢𑀁,_  
_𑀲𑀫𑀁 𑀓𑀭𑀺𑀲𑁆𑀲𑀸𑀫𑀺 𑀬𑀣𑀸𑀧𑀺 𑀧𑀸𑀡𑀺;_  
_𑀯𑀺𑀓𑀺𑀭𑀺𑀬 𑀲𑀸𑀦𑀽𑀦𑀺 𑀘 𑀧𑀩𑁆𑀩𑀢𑀸𑀦𑀺 𑀘,_  
_𑀢𑀲𑁆𑀫𑀸 𑀲𑀺𑀮𑀁 𑀤𑀭𑀺𑀬𑀸 𑀧𑀓𑁆𑀔𑀺𑀧𑀸𑀫𑀺”𑁇_  


(36.)

1186. _“𑀦𑀬𑀺𑀫𑀁 𑀫𑀳𑀺𑀁 𑀅𑀭𑀳𑀢𑀺 𑀧𑀸𑀡𑀺𑀓𑀧𑁆𑀧𑀁,_  
_𑀲𑀫𑀁 𑀫𑀦𑀼𑀲𑁆𑀲𑁄 𑀓𑀭𑀡𑀸𑀬 𑀫𑁂𑀓𑁄;_  
_𑀫𑀜𑁆𑀜𑀸𑀫𑀺𑀫𑀜𑁆𑀜𑁂𑀯 𑀤𑀭𑀺𑀁 𑀚𑀺𑀕𑀻𑀲𑀁,_  
_𑀓𑁄𑀭𑀡𑁆𑀟𑀺𑀬 𑀳𑀸𑀳𑀲𑀺 𑀚𑀻𑀯𑀮𑁄𑀓𑀁”𑁇_  


(37.)

1187. _“𑀲𑀘𑁂 𑀅𑀳𑀁 𑀪𑀽𑀢𑀥𑀭𑀁 𑀦 𑀲𑀓𑁆𑀓𑀸,_  
_𑀲𑀫𑀁 𑀫𑀦𑀼𑀲𑁆𑀲𑁄 𑀓𑀭𑀡𑀸𑀬 𑀫𑁂𑀓𑁄;_  
_𑀏𑀯𑀫𑁂𑀯 𑀢𑁆𑀯𑀁 𑀩𑁆𑀭𑀳𑁆𑀫𑁂 𑀇𑀫𑁂 𑀫𑀦𑀼𑀲𑁆𑀲𑁂,_  
_𑀦𑀸𑀦𑀸𑀤𑀺𑀝𑁆𑀞𑀺𑀓𑁂 𑀦𑀸𑀦𑀬𑀺𑀲𑁆𑀲𑀲𑀺 𑀢𑁂”𑁇_  


(38.)

1188. _“𑀲𑀁𑀔𑀺𑀢𑁆𑀢𑀭𑀽𑀧𑁂𑀦 𑀪𑀯𑀁 𑀫𑀫𑀢𑁆𑀣𑀁,_  
_𑀅𑀓𑁆𑀔𑀸𑀲𑀺 𑀓𑁄𑀭𑀡𑁆𑀟𑀺𑀬 𑀏𑀯𑀫𑁂𑀢𑀁;_  
_𑀬𑀣𑀸 𑀦 𑀲𑀓𑁆𑀓𑀸 𑀧𑀣𑀯𑀻 𑀲𑀫𑀸𑀬𑀁,_  
_𑀓𑀢𑁆𑀢𑀼𑀁 𑀫𑀦𑀼𑀲𑁆𑀲𑁂𑀦 𑀢𑀣𑀸 𑀫𑀦𑀼𑀲𑁆𑀲𑀸”𑀢𑀺𑁇_  


---

1189. 𑀓𑁄𑀭𑀡𑁆𑀟𑀺𑀬𑀚𑀸𑀢𑀓𑀁 𑀙𑀝𑁆𑀞𑀁𑁇



[Go to previous page (5.1.5 Ghaṭajātaka)](/tipitaka/22J/5/5.1/5.1.5.md) / [Go to parent page (5.1 Maṇikuṇḍalavagga)](/tipitaka/22J/5/5.1.md) / [Go to next page (5.1.7 Laṭukikajātaka)](/tipitaka/22J/5/5.1/5.1.7.md)


