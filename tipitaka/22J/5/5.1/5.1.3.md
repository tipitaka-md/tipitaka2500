
[Home](/) / [22J Jātakapāḷi](/tipitaka/22J.md) / [5 Pañcakanipāta](/tipitaka/22J/5.md) / [5.1 Maṇikuṇḍalavagga](/tipitaka/22J/5/5.1.md)

# 5.1.3 Venasākhajātaka

### Pañcakanipāta

### Maṇikuṇḍalavagga

### Venasākhajātaka

(14.)

1161\. _“Nayidaṃ niccaṃ bhavitabbaṃ brahmadatta,_  
_Khemaṃ subhikkhaṃ sukhatā ca kāye;_  
_Atthaccaye mā ahu sampamūḷho,_  
_Bhinnaplavo sāgarasseva majjhe._  


(15.)

1162\. _Yāni karoti puriso,_  
_tāni attani passati;_  
_Kalyāṇakārī kalyāṇaṃ,_  
_pāpakārī ca pāpakaṃ;_  
_Yādisaṃ vapate bījaṃ,_  
_tādisaṃ harate phalaṃ”._  


(16.)

1163\. _“Idaṃ tadācariyavaco,_  
_pārāsariyo yadabravi;_  
_Mā su tvaṃ akari pāpaṃ,_  
_yaṃ tvaṃ pacchā kataṃ tape._  


(17.)

1164\. _Ayameva so piṅgiya venasākho,_  
_Yamhi ghātayiṃ khattiyānaṃ sahassaṃ;_  
_Alaṅkate candanasārānulitte,_  
_Tameva dukkhaṃ paccāgataṃ mamaṃ._  


(18.)

1165\. _Sāmā ca kho candanalittagattā,_  
_Laṭṭhīva sobhañjanakassa uggatā;_  
_Adisvā kālaṃ karissāmi ubbariṃ,_  
_Taṃ me ito dukkhataraṃ bhavissatī”ti._  


---

1166\. Venasākhajātakaṃ tatiyaṃ.



[Go to previous page (5.1.2 Sujātajātaka)](/tipitaka/22J/5/5.1/5.1.2.md) / [Go to parent page (5.1 Maṇikuṇḍalavagga)](/tipitaka/22J/5/5.1.md) / [Go to next page (5.1.4 Uragajātaka)](/tipitaka/22J/5/5.1/5.1.4.md)


