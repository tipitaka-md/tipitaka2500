
[Home](/) / [22J Jātakapāḷi](/tipitaka/22J.md) / [5 Pañcakanipāta](/tipitaka/22J/5.md) / [5.1 Maṇikuṇḍalavagga](/tipitaka/22J/5/5.1.md)

# 𑁫𑁇𑁧𑁇𑁭 𑀮𑀝𑀼𑀓𑀺𑀓𑀚𑀸𑀢𑀓

### 𑀧𑀜𑁆𑀘𑀓𑀦𑀺𑀧𑀸𑀢

### 𑀫𑀡𑀺𑀓𑀼𑀡𑁆𑀟𑀮𑀯𑀕𑁆𑀕

### 𑀮𑀝𑀼𑀓𑀺𑀓𑀚𑀸𑀢𑀓

(39.)

1190. _“𑀯𑀦𑁆𑀤𑀸𑀫𑀺 𑀢𑀁 𑀓𑀼𑀜𑁆𑀚𑀭 𑀲𑀝𑁆𑀞𑀺𑀳𑀸𑀬𑀦𑀁,_  
_𑀆𑀭𑀜𑁆𑀜𑀓𑀁 𑀬𑀽𑀣𑀧𑀢𑀺𑀁 𑀬𑀲𑀲𑁆𑀲𑀺𑀁;_  
_𑀧𑀓𑁆𑀔𑁂𑀳𑀺 𑀢𑀁 𑀧𑀜𑁆𑀚𑀮𑀺𑀓𑀁 𑀓𑀭𑁄𑀫𑀺,_  
_𑀫𑀸 𑀫𑁂 𑀯𑀥𑀻 𑀧𑀼𑀢𑁆𑀢𑀓𑁂 𑀤𑀼𑀩𑁆𑀩𑀮𑀸𑀬”𑁇_  


(40.)

1191. _“𑀯𑀦𑁆𑀤𑀸𑀫𑀺 𑀢𑀁 𑀓𑀼𑀜𑁆𑀚𑀭 𑀏𑀓𑀘𑀸𑀭𑀺𑀁,_  
_𑀆𑀭𑀜𑁆𑀜𑀓𑀁 𑀧𑀩𑁆𑀩𑀢𑀲𑀸𑀦𑀼𑀕𑁄𑀘𑀭𑀁;_  
_𑀧𑀓𑁆𑀔𑁂𑀳𑀺 𑀢𑀁 𑀧𑀜𑁆𑀚𑀮𑀺𑀓𑀁 𑀓𑀭𑁄𑀫𑀺,_  
_𑀫𑀸 𑀫𑁂 𑀯𑀥𑀻 𑀧𑀼𑀢𑁆𑀢𑀓𑁂 𑀤𑀼𑀩𑁆𑀩𑀮𑀸𑀬”𑁇_  


(41.)

1192. _“𑀯𑀥𑀺𑀲𑁆𑀲𑀸𑀫𑀺 𑀢𑁂 𑀮𑀝𑀼𑀓𑀺𑀓𑁂 𑀧𑀼𑀢𑁆𑀢𑀓𑀸𑀦𑀺,_  
_𑀓𑀺𑀁 𑀫𑁂 𑀢𑀼𑀯𑀁 𑀓𑀸𑀳𑀲𑀺 𑀤𑀼𑀩𑁆𑀩𑀮𑀸𑀲𑀺;_  
_𑀲𑀢𑀁 𑀲𑀳𑀲𑁆𑀲𑀸𑀦𑀺𑀧𑀺 𑀢𑀸𑀤𑀺𑀲𑀻𑀦𑀁,_  
_𑀯𑀸𑀫𑁂𑀦 𑀧𑀸𑀤𑁂𑀦 𑀧𑀧𑁄𑀣𑀬𑁂𑀬𑁆𑀬𑀁”𑁇_  


(42.)

1193. _“𑀦 𑀳𑁂𑀯 𑀲𑀩𑁆𑀩𑀢𑁆𑀣 𑀩𑀮𑁂𑀦 𑀓𑀺𑀘𑁆𑀘𑀁,_  
_𑀩𑀮𑀜𑁆𑀳𑀺 𑀩𑀸𑀮𑀲𑁆𑀲 𑀯𑀥𑀸𑀬 𑀳𑁄𑀢𑀺;_  
_𑀓𑀭𑀺𑀲𑁆𑀲𑀸𑀫𑀺 𑀢𑁂 𑀦𑀸𑀕𑀭𑀸𑀚𑀸 𑀅𑀦𑀢𑁆𑀣𑀁,_  
_𑀬𑁄 𑀫𑁂 𑀯𑀥𑀻 𑀧𑀼𑀢𑁆𑀢𑀓𑁂 𑀤𑀼𑀩𑁆𑀩𑀮𑀸𑀬”𑁇_  


(43.)

1194. _“𑀓𑀸𑀓𑀜𑁆𑀘 𑀧𑀲𑁆𑀲 𑀮𑀝𑀼𑀓𑀺𑀓𑀁,_  
_𑀫𑀡𑁆𑀟𑀽𑀓𑀁 𑀦𑀻𑀮𑀫𑀓𑁆𑀔𑀺𑀓𑀁;_  
_𑀏𑀢𑁂 𑀦𑀸𑀕𑀁 𑀅𑀖𑀸𑀢𑁂𑀲𑀼𑀁,_  
_𑀧𑀲𑁆𑀲 𑀯𑁂𑀭𑀲𑁆𑀲 𑀯𑁂𑀭𑀺𑀦𑀁;_  
_𑀢𑀲𑁆𑀫𑀸 𑀳𑀺 𑀯𑁂𑀭𑀁 𑀦 𑀓𑀬𑀺𑀭𑀸𑀣,_  
_𑀅𑀧𑁆𑀧𑀺𑀬𑁂𑀦𑀧𑀺 𑀓𑁂𑀦𑀘𑀻”𑀢𑀺𑁇_  


---

1195. 𑀮𑀝𑀼𑀓𑀺𑀓𑀚𑀸𑀢𑀓𑀁 𑀲𑀢𑁆𑀢𑀫𑀁𑁇



[Go to previous page (5.1.6 Koraṇḍiyajātaka)](/tipitaka/22J/5/5.1/5.1.6.md) / [Go to parent page (5.1 Maṇikuṇḍalavagga)](/tipitaka/22J/5/5.1.md) / [Go to next page (5.1.8 Cūḷadhammapālajātaka)](/tipitaka/22J/5/5.1/5.1.8.md)


