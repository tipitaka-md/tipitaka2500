
[Home](/) / [22J Jātakapāḷi](../...md) / [5 Pañcakanipāta](...md) / [5.1 Maṇikuṇḍalavagga](../22J/5/5.1.md)

# 5.1.5 Ghaṭajātaka

* Pañcakanipāta

* Maṇikuṇḍalavagga

* Ghaṭajātaka

(29.)

1178\. _“Aññe socanti rodanti,_  
_aññe assumukhā janā;_  
_Pasannamukhavaṇṇosi,_  
_kasmā ghaṭa na socasi”._  


(30.)

1179\. _“Nābbhatītaharo soko,_  
_nānāgatasukhāvaho;_  
_Tasmā dhaṅka na socāmi,_  
_natthi soke dutīyatā._  


(31.)

1180\. _Socaṃ paṇḍu kiso hoti,_  
_bhattañcassa na ruccati;_  
_Amittā sumanā honti,_  
_sallaviddhassa ruppato._  


(32.)

1181\. _Gāme vā yadi vāraññe,_  
_ninne vā yadi vā thale;_  
_Ṭhitaṃ maṃ nāgamissati,_  
_evaṃ diṭṭhapado ahaṃ._  


(33.)

1182\. _Yassattā nālamekova,_  
_sabbakāmarasāharo;_  
_Sabbāpi pathavī tassa,_  
_na sukhaṃ āvahissatī”ti._  


---

1183\. Ghaṭajātakaṃ pañcamaṃ.



[Go to previous page (5.1.4 Uragajātaka)](5.1.4.md) / [Go to parent page (5.1 Maṇikuṇḍalavagga)](../22J/5/5.1.md) / [Go to next page (5.1.6 Koraṇḍiyajātaka)](5.1.6.md)


