
[Home](/) / [22J Jātakapāḷi](../...md) / [8 Aṭṭhakanipāta](...md) / [8.1 Kaccānivagga](../22J/8/8.1.md)

# 𑁮𑁇𑁧𑁇𑁭 𑀇𑀦𑁆𑀤𑁆𑀭𑀺𑀬𑀚𑀸𑀢𑀓

* 𑀅𑀝𑁆𑀞𑀓𑀦𑀺𑀧𑀸𑀢

* 𑀓𑀘𑁆𑀘𑀸𑀦𑀺𑀯𑀕𑁆𑀕

* 𑀇𑀦𑁆𑀤𑁆𑀭𑀺𑀬𑀚𑀸𑀢𑀓

(60.)

1738\. _“𑀬𑁄 𑀇𑀦𑁆𑀤𑁆𑀭𑀺𑀬𑀸𑀦𑀁 𑀓𑀸𑀫𑁂𑀦,_  
_𑀯𑀲𑀁 𑀦𑀸𑀭𑀤 𑀕𑀘𑁆𑀙𑀢𑀺;_  
_𑀲𑁄 𑀧𑀭𑀺𑀘𑁆𑀘𑀚𑁆𑀚𑀼𑀪𑁄 𑀮𑁄𑀓𑁂,_  
_𑀚𑀻𑀯𑀦𑁆𑀢𑁄𑀯 𑀯𑀺𑀲𑀼𑀲𑁆𑀲𑀢𑀺𑁇_  


(61.)

1739\. _𑀲𑀼𑀔𑀲𑁆𑀲𑀸𑀦𑀦𑁆𑀢𑀭𑀁 𑀤𑀼𑀓𑁆𑀔𑀁,_  
_𑀤𑀼𑀓𑁆𑀔𑀲𑁆𑀲𑀸𑀦𑀦𑁆𑀢𑀭𑀁 𑀲𑀼𑀔𑀁;_  
_𑀲𑁄𑀲𑀺 𑀧𑀢𑁆𑀢𑁄 𑀲𑀼𑀔𑀸 𑀤𑀼𑀓𑁆𑀔𑀁,_  
_𑀧𑀸𑀝𑀺𑀓𑀗𑁆𑀔 𑀯𑀭𑀁 𑀲𑀼𑀔𑀁𑁇_  


(62.)

1740\. _𑀓𑀺𑀘𑁆𑀙𑀓𑀸𑀮𑁂 𑀓𑀺𑀘𑁆𑀙𑀲𑀳𑁄,_  
_𑀬𑁄 𑀓𑀺𑀘𑁆𑀙𑀁 𑀦𑀸𑀢𑀺𑀯𑀢𑁆𑀢𑀢𑀺;_  
_𑀲 𑀓𑀺𑀘𑁆𑀙𑀦𑁆𑀢𑀁 𑀲𑀼𑀔𑀁 𑀥𑀻𑀭𑁄,_  
_𑀬𑁄𑀕𑀁 𑀲𑀫𑀥𑀺𑀕𑀘𑁆𑀙𑀢𑀺𑁇_  


(63.)

1741\. _𑀦 𑀳𑁂𑀯 𑀓𑀸𑀫𑀸𑀦 𑀓𑀸𑀫𑀸,_  
_𑀦𑀸𑀦𑀢𑁆𑀣𑀸 𑀦𑀸𑀢𑁆𑀣𑀓𑀸𑀭𑀡𑀸;_  
_𑀦 𑀓𑀢𑀜𑁆𑀘 𑀦𑀺𑀭𑀗𑁆𑀓𑀢𑁆𑀯𑀸,_  
_𑀥𑀫𑁆𑀫𑀸 𑀘𑀯𑀺𑀢𑀼𑀫𑀭𑀳𑀲𑀺”𑁇_  


(64.)

1742\. _“𑀤𑀓𑁆𑀔𑀁 𑀕𑀳𑀧𑀢𑀻 𑀲𑀸𑀥𑀼,_  
_𑀲𑀁𑀯𑀺𑀪𑀚𑁆𑀚𑀜𑁆𑀘 𑀪𑁄𑀚𑀦𑀁;_  
_𑀅𑀳𑀸𑀲𑁄 𑀅𑀢𑁆𑀣𑀮𑀸𑀪𑁂𑀲𑀼,_  
_𑀅𑀢𑁆𑀣𑀩𑁆𑀬𑀸𑀧𑀢𑁆𑀢𑀺 𑀅𑀩𑁆𑀬𑀣𑁄”𑁇_  


(65.)

1743\. _“𑀏𑀢𑁆𑀢𑀸𑀯𑀢𑁂𑀢𑀁 𑀧𑀡𑁆𑀟𑀺𑀘𑁆𑀘𑀁,_  
_𑀅𑀧𑀺 𑀲𑁄 𑀤𑁂𑀯𑀺𑀮𑁄 𑀩𑁆𑀭𑀯𑀺;_  
_𑀦 𑀬𑀺𑀢𑁄 𑀓𑀺𑀜𑁆𑀘𑀺 𑀧𑀸𑀧𑀺𑀬𑁄,_  
_𑀬𑁄 𑀇𑀦𑁆𑀤𑁆𑀭𑀺𑀬𑀸𑀦𑀁 𑀯𑀲𑀁 𑀯𑀚𑁂”𑁇_  


(66.)

1744\. _“𑀅𑀫𑀺𑀢𑁆𑀢𑀸𑀦𑀁𑀯 𑀳𑀢𑁆𑀣𑀢𑁆𑀣𑀁,_  
_𑀲𑀺𑀯𑀺 𑀧𑀧𑁆𑀧𑁄𑀢𑀺 𑀫𑀸𑀫𑀺𑀯;_  
_𑀓𑀫𑁆𑀫𑀁 𑀯𑀺𑀚𑁆𑀚𑀜𑁆𑀘 𑀤𑀓𑁆𑀔𑁂𑀬𑁆𑀬𑀁,_  
_𑀯𑀺𑀯𑀸𑀳𑀁 𑀲𑀻𑀮𑀫𑀤𑁆𑀤𑀯𑀁;_  
_𑀏𑀢𑁂 𑀘 𑀬𑀲𑁂 𑀳𑀸𑀧𑁂𑀢𑁆𑀯𑀸,_  
_𑀦𑀺𑀩𑁆𑀩𑀢𑁆𑀢𑁄 𑀲𑁂𑀳𑀺 𑀓𑀫𑁆𑀫𑁂𑀳𑀺𑁇_  


(67.)

1745\. _𑀲𑁄𑀳𑀁 𑀲𑀳𑀲𑁆𑀲𑀚𑀻𑀦𑁄𑀯,_  
_𑀅𑀩𑀦𑁆𑀥𑀼 𑀅𑀧𑀭𑀸𑀬𑀡𑁄;_  
_𑀅𑀭𑀺𑀬𑀥𑀫𑁆𑀫𑀸 𑀅𑀧𑀓𑁆𑀓𑀦𑁆𑀢𑁄,_  
_𑀬𑀣𑀸 𑀧𑁂𑀢𑁄 𑀢𑀣𑁂𑀯𑀳𑀁𑁇_  


(68.)

1746\. _𑀲𑀼𑀔𑀓𑀸𑀫𑁂 𑀤𑀼𑀓𑁆𑀔𑀸𑀧𑁂𑀢𑁆𑀯𑀸,_  
_𑀆𑀧𑀦𑁆𑀦𑁄𑀲𑁆𑀫𑀺 𑀧𑀤𑀁 𑀇𑀫𑀁;_  
_𑀲𑁄 𑀲𑀼𑀔𑀁 𑀦𑀸𑀥𑀺𑀕𑀘𑁆𑀙𑀸𑀫𑀺,_  
_𑀞𑀺𑀢𑁄 𑀪𑀸𑀡𑀼𑀫𑀢𑀸𑀫𑀺𑀯𑀸”𑀢𑀺𑁇_  


---

1747\. 𑀇𑀦𑁆𑀤𑁆𑀭𑀺𑀬𑀚𑀸𑀢𑀓𑀁 𑀲𑀢𑁆𑀢𑀫𑀁𑁇



[Go to previous page (8.1.6 Cetiyajātaka)](8.1.6.md) / [Go to parent page (8.1 Kaccānivagga)](../22J/8/8.1.md) / [Go to next page (8.1.8 Ādittajātaka)](8.1.8.md)


