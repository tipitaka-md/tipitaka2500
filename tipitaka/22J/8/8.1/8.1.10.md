
[Home](/) / [22J Jātakapāḷi](../...md) / [8 Aṭṭhakanipāta](...md) / [8.1 Kaccānivagga](../22J/8/8.1.md)

# 𑁮𑁇𑁧𑁇𑁧𑁦 𑀤𑀻𑀧𑀺𑀚𑀸𑀢𑀓

* 𑀅𑀝𑁆𑀞𑀓𑀦𑀺𑀧𑀸𑀢

* 𑀓𑀘𑁆𑀘𑀸𑀦𑀺𑀯𑀕𑁆𑀕

* 𑀤𑀻𑀧𑀺𑀚𑀸𑀢𑀓

(88.)

1769\. _“𑀔𑀫𑀦𑀻𑀬𑀁 𑀬𑀸𑀧𑀦𑀻𑀬𑀁,_  
_𑀓𑀘𑁆𑀘𑀺 𑀫𑀸𑀢𑀼𑀮 𑀢𑁂 𑀲𑀼𑀔𑀁;_  
_𑀲𑀼𑀔𑀁 𑀢𑁂 𑀅𑀫𑁆𑀫𑀸 𑀅𑀯𑀘,_  
_𑀲𑀼𑀔𑀓𑀸𑀫𑀸𑀯 𑀢𑁂 𑀫𑀬𑀁”𑁇_  


(89.)

1770\. _“𑀦𑀗𑁆𑀕𑀼𑀝𑁆𑀞𑀁 𑀫𑁂 𑀅𑀯𑀓𑁆𑀓𑀫𑁆𑀫,_  
_𑀳𑁂𑀞𑀬𑀺𑀢𑁆𑀯𑀸𑀦 𑀏𑀍𑀇𑀓𑁂;_  
_𑀲𑀸𑀚𑁆𑀚 𑀫𑀸𑀢𑀼𑀮𑀯𑀸𑀤𑁂𑀦,_  
_𑀫𑀼𑀜𑁆𑀘𑀺𑀢𑀩𑁆𑀩𑀸 𑀦𑀼 𑀫𑀜𑁆𑀜𑀲𑀺”𑁇_  


(90.)

1771\. _“𑀧𑀼𑀭𑀢𑁆𑀣𑀸𑀫𑀼𑀔𑁄 𑀦𑀺𑀲𑀺𑀦𑁆𑀦𑁄𑀲𑀺,_  
_𑀅𑀳𑀁 𑀢𑁂 𑀫𑀼𑀔𑀫𑀸𑀕𑀢𑀸;_  
_𑀧𑀘𑁆𑀙𑀢𑁄 𑀢𑀼𑀬𑁆𑀳𑀁 𑀦𑀗𑁆𑀕𑀼𑀝𑁆𑀞𑀁,_  
_𑀓𑀣𑀁 𑀔𑁆𑀯𑀸𑀳𑀁 𑀅𑀯𑀓𑁆𑀓𑀫𑀺𑀁”𑁇_  


(91.)

1772\. _“𑀬𑀸𑀯𑀢𑀸 𑀘𑀢𑀼𑀭𑁄 𑀤𑀻𑀧𑀸,_  
_𑀲𑀲𑀫𑀼𑀤𑁆𑀤𑀸 𑀲𑀧𑀩𑁆𑀩𑀢𑀸;_  
_𑀢𑀸𑀯𑀢𑀸 𑀫𑀬𑁆𑀳𑀁 𑀦𑀗𑁆𑀕𑀼𑀝𑁆𑀞𑀁,_  
_𑀓𑀣𑀁 𑀔𑁄 𑀢𑁆𑀯𑀁 𑀯𑀺𑀯𑀚𑁆𑀚𑀬𑀺”𑁇_  


(92.)

1773\. _“𑀧𑀼𑀩𑁆𑀩𑁂𑀯 𑀫𑁂𑀢𑀫𑀓𑁆𑀔𑀺𑀁𑀲𑀼,_  
_𑀫𑀸𑀢𑀸 𑀧𑀺𑀢𑀸 𑀘 𑀪𑀸𑀢𑀭𑁄;_  
_𑀤𑀻𑀖𑀁 𑀤𑀼𑀝𑁆𑀞𑀲𑁆𑀲 𑀦𑀗𑁆𑀕𑀼𑀝𑁆𑀞𑀁,_  
_𑀲𑀸𑀫𑁆𑀳𑀺 𑀯𑁂𑀳𑀸𑀬𑀲𑀸𑀕𑀢𑀸”𑁇_  


(93.)

1774\. _“𑀢𑀜𑁆𑀘 𑀤𑀺𑀲𑁆𑀯𑀸𑀦 𑀆𑀬𑀦𑁆𑀢𑀺𑀁,_  
_𑀅𑀦𑁆𑀢𑀮𑀺𑀓𑁆𑀔𑀲𑁆𑀫𑀺 𑀏𑀍𑀇𑀓𑁂;_  
_𑀫𑀺𑀕𑀲𑀗𑁆𑀖𑁄 𑀧𑀮𑀸𑀬𑀺𑀢𑁆𑀣,_  
_𑀪𑀓𑁆𑀔𑁄 𑀫𑁂 𑀦𑀸𑀲𑀺𑀢𑁄 𑀢𑀬𑀸”𑁇_  


(94.)

1775\. _“𑀇𑀘𑁆𑀘𑁂𑀯𑀁 𑀯𑀺𑀮𑀧𑀦𑁆𑀢𑀺𑀬𑀸,_  
_𑀏𑀍𑀅𑀓𑀺𑀬𑀸 𑀭𑀼𑀳𑀕𑁆𑀖𑀲𑁄;_  
_𑀕𑀮𑀓𑀁 𑀅𑀦𑁆𑀯𑀸𑀯𑀫𑀤𑁆𑀤𑀺,_  
_𑀦𑀢𑁆𑀣𑀺 𑀤𑀼𑀝𑁆𑀞𑁂 𑀲𑀼𑀪𑀸𑀲𑀺𑀢𑀁𑁇_  


(95.)

1776\. _𑀦𑁂𑀯 𑀤𑀼𑀝𑁆𑀞𑁂 𑀦𑀬𑁄 𑀅𑀢𑁆𑀣𑀺,_  
_𑀦 𑀥𑀫𑁆𑀫𑁄 𑀦 𑀲𑀼𑀪𑀸𑀲𑀺𑀢𑀁;_  
_𑀦𑀺𑀓𑁆𑀓𑀫𑀁 𑀤𑀼𑀝𑁆𑀞𑁂 𑀬𑀼𑀜𑁆𑀚𑁂𑀣,_  
_𑀲𑁄 𑀘 𑀲𑀩𑁆𑀪𑀺𑀁 𑀦 𑀭𑀜𑁆𑀚𑀢𑀻”𑀢𑀺𑁇 (𑁧𑁨𑁩𑁫)_  


---

1777\. 𑀤𑀻𑀧𑀺𑀚𑀸𑀢𑀓𑀁 𑀤𑀲𑀫𑀁𑁇



---

1778\. 𑀅𑀝𑁆𑀞𑀓𑀦𑀺𑀧𑀸𑀢𑀁 𑀦𑀺𑀝𑁆𑀞𑀺𑀢𑀁𑁇



---

1779\. 𑀢𑀲𑁆𑀲𑀼𑀤𑁆𑀤𑀸𑀦𑀁



1780\. _𑀧𑀭𑀺𑀲𑀼𑀤𑁆𑀥𑀸 𑀫𑀦𑀸𑀯𑀺𑀮𑀸 𑀯𑀢𑁆𑀣𑀥𑀭𑀸,_  
_𑀩𑀓𑀭𑀸𑀚𑀲𑁆𑀲 𑀓𑀸𑀬𑀼𑀭𑀁 𑀤𑀡𑁆𑀟𑀯𑀭𑁄;_  
_𑀅𑀣 𑀅𑀗𑁆𑀕𑀸𑀭 𑀘𑁂𑀢𑀺𑀬 𑀤𑁂𑀯𑀺𑀮𑀺𑀦𑀸,_  
_𑀅𑀣 𑀆𑀤𑀺𑀢𑁆𑀢 𑀕𑀗𑁆𑀕𑀸 𑀤𑀲𑁂𑀍𑀅𑀓𑀺𑀦𑀸𑀢𑀺𑁇_  


[Go to previous page (8.1.9 Aṭṭhānajātaka)](8.1.9.md) / [Go to parent page (8.1 Kaccānivagga)](../22J/8/8.1.md) / [Go to next page (9 Navakanipāta)](../../9.md)


