
[Home](/) / [22J Jātakapāḷi](../...md) / [8 Aṭṭhakanipāta](...md) / [8.1 Kaccānivagga](../22J/8/8.1.md)

# 𑁮𑁇𑁧𑁇𑁯 𑀅𑀝𑁆𑀞𑀸𑀦𑀚𑀸𑀢𑀓

* 𑀅𑀝𑁆𑀞𑀓𑀦𑀺𑀧𑀸𑀢

* 𑀓𑀘𑁆𑀘𑀸𑀦𑀺𑀯𑀕𑁆𑀕

* 𑀅𑀝𑁆𑀞𑀸𑀦𑀚𑀸𑀢𑀓

(77.)

1757\. _“𑀕𑀗𑁆𑀕𑀸 𑀓𑀼𑀫𑀼𑀤𑀺𑀦𑀻 𑀲𑀦𑁆𑀢𑀸,_  
_𑀲𑀗𑁆𑀔𑀯𑀡𑁆𑀡𑀸 𑀘 𑀓𑁄𑀓𑀺𑀮𑀸;_  
_𑀚𑀫𑁆𑀩𑀼 𑀢𑀸𑀮𑀨𑀮𑀁 𑀤𑀚𑁆𑀚𑀸,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(78.)

1758\. _𑀬𑀤𑀸 𑀓𑀘𑁆𑀙𑀧𑀮𑁄𑀫𑀸𑀦𑀁,_  
_𑀧𑀸𑀯𑀸𑀭𑁄 𑀢𑀺𑀯𑀺𑀥𑁄 𑀲𑀺𑀬𑀸;_  
_𑀳𑁂𑀫𑀦𑁆𑀢𑀺𑀓𑀁 𑀧𑀸𑀯𑀼𑀭𑀡𑀁,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(79.)

1759\. _𑀬𑀤𑀸 𑀫𑀓𑀲𑀧𑀸𑀤𑀸𑀦𑀁,_  
_𑀅𑀝𑁆𑀝𑀸𑀮𑁄 𑀲𑀼𑀓𑀢𑁄 𑀲𑀺𑀬𑀸;_  
_𑀤𑀍𑀳𑁄 𑀘 𑀅𑀯𑀺𑀓𑀫𑁆𑀧𑀻 𑀘,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(80.)

1760\. _𑀬𑀤𑀸 𑀲𑀲𑀯𑀺𑀲𑀸𑀡𑀸𑀦𑀁,_  
_𑀦𑀺𑀲𑁆𑀲𑁂𑀡𑀻 𑀲𑀼𑀓𑀢𑀸 𑀲𑀺𑀬𑀸;_  
_𑀲𑀕𑁆𑀕𑀲𑁆𑀲𑀸𑀭𑁄𑀳𑀡𑀢𑁆𑀣𑀸𑀬,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(81.)

1761\. _𑀬𑀤𑀸 𑀦𑀺𑀲𑁆𑀲𑁂𑀡𑀺𑀫𑀸𑀭𑀼𑀬𑁆𑀳,_  
_𑀘𑀦𑁆𑀤𑀁 𑀔𑀸𑀤𑁂𑀬𑁆𑀬𑀼 𑀫𑀽𑀲𑀺𑀓𑀸;_  
_𑀭𑀸𑀳𑀼𑀜𑁆𑀘 𑀧𑀭𑀺𑀧𑀸𑀢𑁂𑀬𑁆𑀬𑀼𑀁,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(82.)

1762\. _𑀬𑀤𑀸 𑀲𑀼𑀭𑀸𑀖𑀝𑀁 𑀧𑀺𑀢𑁆𑀯𑀸,_  
_𑀫𑀓𑁆𑀔𑀺𑀓𑀸 𑀕𑀡𑀘𑀸𑀭𑀺𑀡𑀻;_  
_𑀅𑀗𑁆𑀕𑀸𑀭𑁂 𑀯𑀸𑀲𑀁 𑀓𑀧𑁆𑀧𑁂𑀬𑁆𑀬𑀼𑀁,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(83.)

1763\. _𑀬𑀤𑀸 𑀩𑀺𑀫𑁆𑀩𑁄𑀝𑁆𑀞𑀲𑀫𑁆𑀧𑀦𑁆𑀦𑁄,_  
_𑀕𑀤𑁆𑀭𑀪𑁄 𑀲𑀼𑀫𑀼𑀔𑁄 𑀲𑀺𑀬𑀸;_  
_𑀓𑀼𑀲𑀮𑁄 𑀦𑀘𑁆𑀘𑀕𑀻𑀢𑀲𑁆𑀲,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(84.)

1764\. _𑀬𑀤𑀸 𑀓𑀸𑀓𑀸 𑀉𑀮𑀽𑀓𑀸 𑀘,_  
_𑀫𑀦𑁆𑀢𑀬𑁂𑀬𑁆𑀬𑀼𑀁 𑀭𑀳𑁄𑀕𑀢𑀸;_  
_𑀅𑀜𑁆𑀜𑀫𑀜𑁆𑀜𑀁 𑀧𑀺𑀳𑀬𑁂𑀬𑁆𑀬𑀼𑀁,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(85.)

1765\. _𑀬𑀤𑀸 𑀫𑀼𑀍𑀆𑀮 𑀧𑀢𑁆𑀢𑀸𑀦𑀁,_  
_𑀙𑀢𑁆𑀢𑀁 𑀣𑀺𑀭𑀢𑀭𑀁 𑀲𑀺𑀬𑀸;_  
_𑀯𑀲𑁆𑀲𑀲𑁆𑀲 𑀧𑀝𑀺𑀖𑀸𑀢𑀸𑀬,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(86.)

1766\. _𑀬𑀤𑀸 𑀓𑀼𑀮𑀓𑁄 𑀲𑀓𑀼𑀡𑁄,_  
_𑀧𑀩𑁆𑀩𑀢𑀁 𑀕𑀦𑁆𑀥𑀫𑀸𑀤𑀦𑀁;_  
_𑀢𑀼𑀡𑁆𑀟𑁂𑀦𑀸𑀤𑀸𑀬 𑀕𑀘𑁆𑀙𑁂𑀬𑁆𑀬,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸𑁇_  


(87.)

1767\. _𑀬𑀤𑀸 𑀲𑀸𑀫𑀼𑀤𑁆𑀤𑀺𑀓𑀁 𑀦𑀸𑀯𑀁,_  
_𑀲𑀬𑀦𑁆𑀢𑀁 𑀲𑀯𑀝𑀸𑀓𑀭𑀁;_  
_𑀘𑁂𑀝𑁄 𑀆𑀤𑀸𑀬 𑀕𑀘𑁆𑀙𑁂𑀬𑁆𑀬,_  
_𑀅𑀣 𑀦𑀽𑀦 𑀢𑀤𑀸 𑀲𑀺𑀬𑀸”𑀢𑀺𑁇_  


---

1768\. 𑀅𑀝𑁆𑀞𑀸𑀦𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (8.1.8 Ādittajātaka)](8.1.8.md) / [Go to parent page (8.1 Kaccānivagga)](../22J/8/8.1.md) / [Go to next page (8.1.10 Dīpijātaka)](8.1.10.md)


