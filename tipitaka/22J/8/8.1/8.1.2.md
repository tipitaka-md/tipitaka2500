
[Home](/) / [22J Jātakapāḷi](/tipitaka/22J.md) / [8 Aṭṭhakanipāta](/tipitaka/22J/8.md) / [8.1 Kaccānivagga](/tipitaka/22J/8/8.1.md)

# 𑁮𑁇𑁧𑁇𑁨 𑀅𑀝𑁆𑀞𑀲𑀤𑁆𑀤𑀚𑀸𑀢𑀓

### 𑀅𑀝𑁆𑀞𑀓𑀦𑀺𑀧𑀸𑀢

### 𑀓𑀘𑁆𑀘𑀸𑀦𑀺𑀯𑀕𑁆𑀕

### 𑀅𑀝𑁆𑀞𑀲𑀤𑁆𑀤𑀚𑀸𑀢𑀓

(10.)

1683\. _“𑀇𑀤𑀁 𑀧𑀼𑀭𑁂 𑀦𑀺𑀦𑁆𑀦𑀫𑀸𑀳𑀼,_  
_𑀩𑀳𑀼𑀫𑀘𑁆𑀙𑀁 𑀫𑀳𑁄𑀤𑀓𑀁;_  
_𑀆𑀯𑀸𑀲𑁄 𑀩𑀓𑀭𑀸𑀚𑀲𑁆𑀲,_  
_𑀧𑁂𑀢𑁆𑀢𑀺𑀓𑀁 𑀪𑀯𑀦𑀁 𑀫𑀫;_  
_𑀢𑁆𑀬𑀚𑁆𑀚 𑀪𑁂𑀓𑁂𑀦 𑀬𑀸𑀧𑁂𑀫,_  
_𑀑𑀓𑀁 𑀦 𑀯𑀺𑀚𑀳𑀸𑀫𑀲𑁂”𑁇_  


(11.)

1684\. _“𑀓𑁄 𑀤𑀼𑀢𑀺𑀬𑀁 𑀅𑀲𑀻𑀮𑀺𑀲𑁆𑀲,_  
_𑀩𑀦𑁆𑀥𑀭𑀲𑁆𑀲𑀓𑁆𑀔𑀺 𑀪𑁂𑀘𑁆𑀙𑀢𑀺;_  
_𑀓𑁄 𑀫𑁂 𑀧𑀼𑀢𑁆𑀢𑁂 𑀓𑀼𑀮𑀸𑀯𑀓𑀁,_  
_𑀫𑀜𑁆𑀘 𑀲𑁄𑀢𑁆𑀣𑀺𑀁 𑀓𑀭𑀺𑀲𑁆𑀲𑀢𑀺”𑁇_  


(12.)

1685\. _“𑀲𑀩𑁆𑀩𑀸 𑀧𑀭𑀺𑀓𑁆𑀔𑀬𑀸 𑀨𑁂𑀕𑁆𑀕𑀼,_  
_𑀬𑀸𑀯 𑀢𑀲𑁆𑀲𑀸 𑀕𑀢𑀻 𑀅𑀳𑀼;_  
_𑀔𑀻𑀡𑀪𑀓𑁆𑀔𑁄 𑀫𑀳𑀸𑀭𑀸𑀚,_  
_𑀲𑀸𑀭𑁂 𑀦 𑀭𑀫𑀢𑀻 𑀖𑀼𑀡𑁄”𑁇_  


(13.)

1686\. _“𑀲𑀸 𑀦𑀽𑀦𑀸𑀳𑀁 𑀇𑀢𑁄 𑀕𑀦𑁆𑀢𑁆𑀯𑀸,_  
_𑀭𑀜𑁆𑀜𑁄 𑀫𑀼𑀢𑁆𑀢𑀸 𑀦𑀺𑀯𑁂𑀲𑀦𑀸;_  
_𑀅𑀢𑁆𑀢𑀸𑀦𑀁 𑀭𑀫𑀬𑀺𑀲𑁆𑀲𑀸𑀫𑀺,_  
_𑀤𑀼𑀫𑀲𑀸𑀔𑀦𑀺𑀓𑁂𑀢𑀺𑀦𑀻”𑁇_  


(14.)

1687\. _“𑀲𑁄 𑀦𑀽𑀦𑀸𑀳𑀁 𑀇𑀢𑁄 𑀕𑀦𑁆𑀢𑁆𑀯𑀸,_  
_𑀭𑀜𑁆𑀜𑁄 𑀫𑀼𑀢𑁆𑀢𑁄 𑀦𑀺𑀯𑁂𑀲𑀦𑀸;_  
_𑀅𑀕𑁆𑀕𑁄𑀤𑀓𑀸𑀦𑀺 𑀧𑀺𑀲𑁆𑀲𑀸𑀫𑀺,_  
_𑀬𑀽𑀣𑀲𑁆𑀲 𑀧𑀼𑀭𑀢𑁄 𑀯𑀚𑀁”𑁇_  


(15.)

1688\. _“𑀢𑀁 𑀫𑀁 𑀓𑀸𑀫𑁂𑀳𑀺 𑀲𑀫𑁆𑀫𑀢𑁆𑀢𑀁,_  
_𑀭𑀢𑁆𑀢𑀁 𑀓𑀸𑀫𑁂𑀲𑀼 𑀫𑀼𑀘𑁆𑀙𑀺𑀢𑀁;_  
_𑀆𑀦𑀬𑀻 𑀪𑀭𑀢𑁄 𑀮𑀼𑀤𑁆𑀤𑁄,_  
_𑀩𑀸𑀳𑀺𑀓𑁄 𑀪𑀤𑁆𑀤𑀫𑀢𑁆𑀣𑀼 𑀢𑁂”𑁇_  


(16.)

1689\. _“𑀅𑀦𑁆𑀥𑀓𑀸𑀭𑀢𑀺𑀫𑀺𑀲𑀸𑀬𑀁,_  
_𑀢𑀼𑀗𑁆𑀕𑁂 𑀉𑀧𑀭𑀺𑀧𑀩𑁆𑀩𑀢𑁂;_  
_𑀲𑀸 𑀫𑀁 𑀲𑀡𑁆𑀳𑁂𑀦 𑀫𑀼𑀤𑀼𑀦𑀸,_  
_𑀫𑀸 𑀧𑀸𑀤𑀁 𑀔𑀮𑀺 𑀬𑀲𑁆𑀫𑀦𑀺”𑁇_  


(17.)

1690\. _“𑀅𑀲𑀁𑀲𑀬𑀁 𑀚𑀸𑀢𑀺𑀔𑀬𑀦𑁆𑀢𑀤𑀲𑁆𑀲𑀻,_  
_𑀦 𑀕𑀩𑁆𑀪𑀲𑁂𑀬𑁆𑀬𑀁 𑀧𑀼𑀦𑀭𑀸𑀯𑀚𑀺𑀲𑁆𑀲𑀁;_  
_𑀅𑀬𑀫𑀦𑁆𑀢𑀺𑀫𑀸 𑀧𑀘𑁆𑀙𑀺𑀫𑀸 𑀕𑀩𑁆𑀪𑀲𑁂𑀬𑁆𑀬𑀸,_  
_𑀔𑀻𑀡𑁄 𑀫𑁂 𑀲𑀁𑀲𑀸𑀭𑁄 𑀧𑀼𑀦𑀩𑁆𑀪𑀯𑀸𑀬𑀸”𑀢𑀺𑁇_  


---

1691\. 𑀅𑀝𑁆𑀞𑀲𑀤𑁆𑀤𑀚𑀸𑀢𑀓𑀁 𑀤𑀼𑀢𑀺𑀬𑀁𑁇



[Go to previous page (8.1.1 Kaccānijātaka)](/tipitaka/22J/8/8.1/8.1.1.md) / [Go to parent page (8.1 Kaccānivagga)](/tipitaka/22J/8/8.1.md) / [Go to next page (8.1.3 Sulasājātaka)](/tipitaka/22J/8/8.1/8.1.3.md)


