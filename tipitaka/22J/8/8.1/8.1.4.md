
[Home](/) / [22J Jātakapāḷi](/tipitaka/22J.md) / [8 Aṭṭhakanipāta](/tipitaka/22J/8.md) / [8.1 Kaccānivagga](/tipitaka/22J/8/8.1.md)

# 𑁮𑁇𑁧𑁇𑁪 𑀲𑀼𑀫𑀗𑁆𑀕𑀮𑀚𑀸𑀢𑀓

### 𑀅𑀝𑁆𑀞𑀓𑀦𑀺𑀧𑀸𑀢

### 𑀓𑀘𑁆𑀘𑀸𑀦𑀺𑀯𑀕𑁆𑀕

### 𑀲𑀼𑀫𑀗𑁆𑀕𑀮𑀚𑀸𑀢𑀓

(27.)

1702. _“𑀪𑀼𑀲𑀫𑁆𑀳𑀺 𑀓𑀼𑀤𑁆𑀥𑁄𑀢𑀺 𑀅𑀯𑁂𑀓𑁆𑀔𑀺𑀬𑀸𑀦,_  
_𑀦 𑀢𑀸𑀯 𑀤𑀡𑁆𑀟𑀁 𑀧𑀡𑀬𑁂𑀬𑁆𑀬 𑀇𑀲𑁆𑀲𑀭𑁄;_  
_𑀅𑀝𑁆𑀞𑀸𑀦𑀲𑁄 𑀅𑀧𑁆𑀧𑀢𑀺𑀭𑀽𑀧𑀫𑀢𑁆𑀢𑀦𑁄,_  
_𑀧𑀭𑀲𑁆𑀲 𑀤𑀼𑀓𑁆𑀔𑀸𑀦𑀺 𑀪𑀼𑀲𑀁 𑀉𑀤𑀻𑀭𑀬𑁂𑁇_  


(28.)

1703. _𑀬𑀢𑁄 𑀘 𑀚𑀸𑀦𑁂𑀬𑁆𑀬 𑀧𑀲𑀸𑀤𑀫𑀢𑁆𑀢𑀦𑁄,_  
_𑀅𑀢𑁆𑀣𑀁 𑀦𑀺𑀬𑀼𑀜𑁆𑀚𑁂𑀬𑁆𑀬 𑀧𑀭𑀲𑁆𑀲 𑀤𑀼𑀓𑁆𑀓𑀝𑀁;_  
_𑀢𑀤𑀸𑀬𑀫𑀢𑁆𑀣𑁄𑀢𑀺 𑀲𑀬𑀁 𑀅𑀯𑁂𑀓𑁆𑀔𑀺𑀬,_  
_𑀅𑀣𑀲𑁆𑀲 𑀤𑀡𑁆𑀟𑀁 𑀲𑀤𑀺𑀲𑀁 𑀦𑀺𑀯𑁂𑀲𑀬𑁂𑁇_  


(29.)

1704. _𑀦 𑀘𑀸𑀧𑀺 𑀛𑀸𑀧𑁂𑀢𑀺 𑀧𑀭𑀁 𑀦 𑀅𑀢𑁆𑀢𑀦𑀁,_  
_𑀅𑀫𑀼𑀘𑁆𑀙𑀺𑀢𑁄 𑀬𑁄 𑀦𑀬𑀢𑁂 𑀦𑀬𑀸𑀦𑀬𑀁;_  
_𑀬𑁄 𑀤𑀡𑁆𑀟𑀥𑀸𑀭𑁄 𑀪𑀯𑀢𑀻𑀥 𑀇𑀲𑁆𑀲𑀭𑁄,_  
_𑀲 𑀯𑀡𑁆𑀡𑀕𑀼𑀢𑁆𑀢𑁄 𑀲𑀺𑀭𑀺𑀬𑀸 𑀦 𑀥𑀁𑀲𑀢𑀺𑁇_  


(30.)

1705. _𑀬𑁂 𑀔𑀢𑁆𑀢𑀺𑀬𑀸 𑀲𑁂 𑀅𑀦𑀺𑀲𑀫𑁆𑀫𑀓𑀸𑀭𑀺𑀦𑁄,_  
_𑀧𑀡𑁂𑀦𑁆𑀢𑀺 𑀤𑀡𑁆𑀟𑀁 𑀲𑀳𑀲𑀸 𑀧𑀫𑀼𑀘𑁆𑀙𑀺𑀢𑀸;_  
_𑀅𑀯𑀡𑁆𑀡𑀲𑀁𑀬𑀼𑀢𑀸 𑀚𑀳𑀦𑁆𑀢𑀺 𑀚𑀻𑀯𑀺𑀢𑀁,_  
_𑀇𑀢𑁄 𑀯𑀺𑀫𑀼𑀢𑁆𑀢𑀸𑀧𑀺 𑀘 𑀬𑀦𑁆𑀢𑀺 𑀤𑀼𑀕𑁆𑀕𑀢𑀺𑀁𑁇_  


(31.)

1706. _𑀥𑀫𑁆𑀫𑁂 𑀘 𑀬𑁂 𑀅𑀭𑀺𑀬𑀧𑁆𑀧𑀯𑁂𑀤𑀺𑀢𑁂 𑀭𑀢𑀸,_  
_𑀅𑀦𑀼𑀢𑁆𑀢𑀭𑀸 𑀢𑁂 𑀯𑀘𑀲𑀸 𑀫𑀦𑀲𑀸 𑀓𑀫𑁆𑀫𑀼𑀦𑀸 𑀘;_  
_𑀢𑁂 𑀲𑀦𑁆𑀢𑀺𑀲𑁄𑀭𑀘𑁆𑀘𑀲𑀫𑀸𑀥𑀺𑀲𑀡𑁆𑀞𑀺𑀢𑀸,_  
_𑀯𑀚𑀦𑁆𑀢𑀺 𑀮𑁄𑀓𑀁 𑀤𑀼𑀪𑀬𑀁 𑀢𑀣𑀸𑀯𑀺𑀥𑀸𑁇_  


(32.)

1707. _𑀭𑀸𑀚𑀸𑀳𑀫𑀲𑁆𑀫𑀺 𑀦𑀭𑀧𑀫𑀤𑀸𑀦𑀫𑀺𑀲𑁆𑀲𑀭𑁄,_  
_𑀲𑀘𑁂𑀧𑀺 𑀓𑀼𑀚𑁆𑀛𑀸𑀫𑀺 𑀞𑀧𑁂𑀫𑀺 𑀅𑀢𑁆𑀢𑀦𑀁;_  
_𑀦𑀺𑀲𑁂𑀥𑀬𑀦𑁆𑀢𑁄 𑀚𑀦𑀢𑀁 𑀢𑀣𑀸𑀯𑀺𑀥𑀁,_  
_𑀧𑀡𑁂𑀫𑀺 𑀤𑀡𑁆𑀟𑀁 𑀅𑀦𑀼𑀓𑀫𑁆𑀧 𑀬𑁄𑀦𑀺𑀲𑁄”𑁇_  


(33.)

1708. _“𑀲𑀺𑀭𑀻 𑀘 𑀮𑀓𑁆𑀔𑀻 𑀘 𑀢𑀯𑁂𑀯 𑀔𑀢𑁆𑀢𑀺𑀬,_  
_𑀚𑀦𑀸𑀥𑀺𑀧 𑀫𑀸 𑀯𑀺𑀚𑀳𑀺 𑀓𑀼𑀤𑀸𑀘𑀦𑀁;_  
_𑀅𑀓𑁆𑀓𑁄𑀥𑀦𑁄 𑀦𑀺𑀘𑁆𑀘𑀧𑀲𑀦𑁆𑀦𑀘𑀺𑀢𑁆𑀢𑁄,_  
_𑀅𑀦𑀻𑀖𑁄 𑀢𑀼𑀯𑀁 𑀯𑀲𑁆𑀲𑀲𑀢𑀸𑀦𑀺 𑀧𑀸𑀮𑀬𑁇_  


(34.)

1709. _𑀕𑀼𑀡𑁂𑀳𑀺 𑀏𑀢𑁂𑀳𑀺 𑀉𑀧𑁂𑀢 𑀔𑀢𑁆𑀢𑀺𑀬,_  
_𑀞𑀺𑀢𑀫𑀭𑀺𑀬𑀯𑀢𑁆𑀢𑀻 𑀲𑀼𑀯𑀘𑁄 𑀅𑀓𑁄𑀥𑀦𑁄;_  
_𑀲𑀼𑀔𑀻 𑀅𑀦𑀼𑀧𑁆𑀧𑀻𑀍𑀅 𑀧𑀲𑀸𑀲𑀫𑁂𑀤𑀺𑀦𑀺𑀁,_  
_𑀇𑀢𑁄 𑀯𑀺𑀫𑀼𑀢𑁆𑀢𑁄𑀧𑀺 𑀘 𑀬𑀸𑀳𑀺 𑀲𑀼𑀕𑁆𑀕𑀢𑀺𑀁𑁇_  


(35.)

1710. _𑀏𑀯𑀁 𑀲𑀼𑀦𑀻𑀢𑁂𑀦 𑀲𑀼𑀪𑀸𑀲𑀺𑀢𑁂𑀦,_  
_𑀥𑀫𑁆𑀫𑁂𑀦 𑀜𑀸𑀬𑁂𑀦 𑀉𑀧𑀸𑀬𑀲𑁄 𑀦𑀬𑀁;_  
_𑀦𑀺𑀩𑁆𑀩𑀸𑀧𑀬𑁂 𑀲𑀗𑁆𑀔𑀼𑀪𑀺𑀢𑀁 𑀫𑀳𑀸𑀚𑀦𑀁,_  
_𑀫𑀳𑀸𑀯 𑀫𑁂𑀖𑁄 𑀲𑀮𑀺𑀮𑁂𑀦 𑀫𑁂𑀤𑀺𑀦𑀺𑀦𑁆”𑀢𑀺𑁇_  


---

1711. 𑀲𑀼𑀫𑀗𑁆𑀕𑀮𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (8.1.3 Sulasājātaka)](/tipitaka/22J/8/8.1/8.1.3.md) / [Go to parent page (8.1 Kaccānivagga)](/tipitaka/22J/8/8.1.md) / [Go to next page (8.1.5 Gaṅgamālajātaka)](/tipitaka/22J/8/8.1/8.1.5.md)


