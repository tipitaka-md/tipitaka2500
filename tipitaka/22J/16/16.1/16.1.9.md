
[Home](/) / [22J Jātakapāḷi](../../../22J.md) / [16 Tiṃsanipāta](../../16.md) / [16.1 Kiṃchandavagga](../16.1.md)

# 𑁧𑁬𑁇𑁧𑁇𑁯 𑀲𑀫𑁆𑀩𑀼𑀮𑀸𑀚𑀸𑀢𑀓

### 𑀢𑀺𑀁𑀲𑀦𑀺𑀧𑀸𑀢

### 𑀓𑀺𑀁𑀙𑀦𑁆𑀤𑀯𑀕𑁆𑀕

### 𑀲𑀫𑁆𑀩𑀼𑀮𑀸𑀚𑀸𑀢𑀓

(297.)

3560\. _“𑀓𑀸 𑀯𑁂𑀥𑀫𑀸𑀦𑀸 𑀕𑀺𑀭𑀺𑀓𑀦𑁆𑀤𑀭𑀸𑀬𑀁,_  
_𑀏𑀓𑀸 𑀢𑀼𑀯𑀁 𑀢𑀺𑀝𑁆𑀞𑀲𑀺 𑀲𑀁𑀳𑀺𑀢𑀽𑀭𑀼;_  
_𑀧𑀼𑀝𑁆𑀞𑀸𑀲𑀺 𑀫𑁂 𑀧𑀸𑀡𑀺𑀧𑀫𑁂𑀬𑁆𑀬𑀫𑀚𑁆𑀛𑁂,_  
_𑀅𑀓𑁆𑀔𑀸𑀳𑀺 𑀫𑁂 𑀦𑀸𑀫𑀜𑁆𑀘 𑀩𑀦𑁆𑀥𑀯𑁂 𑀘𑁇_  


(298.)

3561\. _𑀑𑀪𑀸𑀲𑀬𑀁 𑀯𑀦𑀁 𑀭𑀫𑁆𑀫𑀁,_  
_𑀲𑀻𑀳𑀩𑁆𑀬𑀕𑁆𑀖𑀦𑀺𑀲𑁂𑀯𑀺𑀢𑀁;_  
_𑀓𑀸 𑀯𑀸 𑀢𑁆𑀯𑀫𑀲𑀺 𑀓𑀮𑁆𑀬𑀸𑀡𑀺,_  
_𑀓𑀲𑁆𑀲 𑀯𑀸 𑀢𑁆𑀯𑀁 𑀲𑀼𑀫𑀚𑁆𑀛𑀺𑀫𑁂;_  
_𑀅𑀪𑀺𑀯𑀸𑀤𑁂𑀫𑀺 𑀢𑀁 𑀪𑀤𑁆𑀤𑁂,_  
_𑀤𑀸𑀦𑀯𑀸𑀳𑀁 𑀦𑀫𑀢𑁆𑀣𑀼 𑀢𑁂”𑁇_  


(299.)

3562\. _“𑀬𑁄 𑀧𑀼𑀢𑁆𑀢𑁄 𑀓𑀸𑀲𑀺𑀭𑀸𑀚𑀲𑁆𑀲,_  
_𑀲𑁄𑀢𑁆𑀣𑀺𑀲𑁂𑀦𑁄𑀢𑀺 𑀢𑀁 𑀯𑀺𑀤𑀽;_  
_𑀢𑀲𑁆𑀲𑀸𑀳𑀁 𑀲𑀫𑁆𑀩𑀼𑀮𑀸 𑀪𑀭𑀺𑀬𑀸,_  
_𑀏𑀯𑀁 𑀚𑀸𑀦𑀸𑀳𑀺 𑀤𑀸𑀦𑀯;_  
_𑀅𑀪𑀺𑀯𑀸𑀤𑁂𑀫𑀺 𑀢𑀁 𑀪𑀦𑁆𑀢𑁂,_  
_𑀲𑀫𑁆𑀩𑀼𑀮𑀸𑀳𑀁 𑀦𑀫𑀢𑁆𑀣𑀼 𑀢𑁂𑁇_  


(300.)

3563\. _𑀯𑁂𑀤𑁂𑀳𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀯𑀦𑁂 𑀯𑀲𑀢𑀺 𑀆𑀢𑀼𑀭𑁄;_  
_𑀢𑀫𑀳𑀁 𑀭𑁄𑀕𑀲𑀫𑁆𑀫𑀢𑁆𑀢𑀁,_  
_𑀏𑀓𑀸 𑀏𑀓𑀁 𑀉𑀧𑀝𑁆𑀞𑀳𑀁𑁇_  


(301.)

3564\. _𑀅𑀳𑀜𑁆𑀘 𑀯𑀦𑀫𑀼𑀜𑁆𑀙𑀸𑀬,_  
_𑀫𑀥𑀼𑀫𑀁𑀲𑀁 𑀫𑀺𑀕𑀸𑀩𑀺𑀮𑀁;_  
_𑀬𑀤𑀸𑀳𑀭𑀸𑀫𑀺 𑀢𑀁 𑀪𑀓𑁆𑀔𑁄,_  
_𑀢𑀲𑁆𑀲 𑀦𑀽𑀦𑀚𑁆𑀚 𑀦𑀸𑀥𑀢𑀺”𑁇_  


(302.)

3565\. _“𑀓𑀺𑀁 𑀯𑀦𑁂 𑀭𑀸𑀚𑀧𑀼𑀢𑁆𑀢𑁂𑀦,_  
_𑀆𑀢𑀼𑀭𑁂𑀦 𑀓𑀭𑀺𑀲𑁆𑀲𑀲𑀺;_  
_𑀲𑀫𑁆𑀩𑀼𑀮𑁂 𑀧𑀭𑀺𑀘𑀺𑀡𑁆𑀡𑁂𑀦,_  
_𑀅𑀳𑀁 𑀪𑀢𑁆𑀢𑀸 𑀪𑀯𑀸𑀫𑀺 𑀢𑁂”𑁇_  


(303.)

3566\. _“𑀲𑁄𑀓𑀝𑁆𑀝𑀸𑀬 𑀤𑀼𑀭𑀢𑁆𑀢𑀸𑀬,_  
_𑀓𑀺𑀁 𑀭𑀽𑀧𑀁 𑀯𑀺𑀚𑁆𑀚𑀢𑁂 𑀫𑀫;_  
_𑀅𑀜𑁆𑀜𑀁 𑀧𑀭𑀺𑀬𑁂𑀲 𑀪𑀤𑁆𑀤𑀦𑁆𑀢𑁂,_  
_𑀅𑀪𑀺𑀭𑀽𑀧𑀢𑀭𑀁 𑀫𑀬𑀸”𑁇_  


(304.)

3567\. _“𑀏𑀳𑀺𑀫𑀁 𑀕𑀺𑀭𑀺𑀫𑀸𑀭𑀼𑀬𑁆𑀳,_  
_𑀪𑀭𑀺𑀬𑀸 𑀫𑁂 𑀘𑀢𑀼𑀲𑁆𑀲𑀢𑀸;_  
_𑀢𑀸𑀲𑀁 𑀢𑁆𑀯𑀁 𑀧𑀯𑀭𑀸 𑀳𑁄𑀳𑀺,_  
_𑀲𑀩𑁆𑀩𑀓𑀸𑀫𑀲𑀫𑀺𑀤𑁆𑀥𑀺𑀦𑀻𑁇_  


(305.)

3568\. _𑀦𑀽𑀦 𑀢𑀸𑀭𑀓𑀯𑀡𑁆𑀡𑀸𑀪𑁂,_  
_𑀬𑀁 𑀓𑀺𑀜𑁆𑀘𑀺 𑀫𑀦𑀲𑀺𑀘𑁆𑀙𑀲𑀺;_  
_𑀲𑀩𑁆𑀩𑀁 𑀢𑀁 𑀧𑀘𑀼𑀭𑀁 𑀫𑀬𑁆𑀳𑀁,_  
_𑀭𑀫𑀲𑁆𑀲𑁆𑀯𑀚𑁆𑀚 𑀫𑀬𑀸 𑀲𑀳𑁇_  


(306.)

3569\. _𑀦𑁄 𑀘𑁂 𑀢𑀼𑀯𑀁 𑀫𑀳𑁂𑀲𑁂𑀬𑁆𑀬𑀁,_  
_𑀲𑀫𑁆𑀩𑀼𑀮𑁂 𑀓𑀸𑀭𑀬𑀺𑀲𑁆𑀲𑀲𑀺;_  
_𑀅𑀮𑀁 𑀢𑁆𑀯𑀁 𑀧𑀸𑀢𑀭𑀸𑀲𑀸𑀬,_  
_𑀧𑀡𑁆𑀳𑁂 𑀪𑀓𑁆𑀔𑀸 𑀪𑀯𑀺𑀲𑁆𑀲𑀲𑀺”𑁇_  


(307.)

3570\. _𑀢𑀜𑁆𑀘 𑀲𑀢𑁆𑀢𑀚𑀝𑁄 𑀮𑀼𑀤𑁆𑀤𑁄,_  
_𑀓𑀍𑀆𑀭𑁄 𑀧𑀼𑀭𑀺𑀲𑀸𑀤𑀓𑁄;_  
_𑀯𑀦𑁂 𑀦𑀸𑀣𑀁 𑀅𑀧𑀲𑁆𑀲𑀦𑁆𑀢𑀺𑀁,_  
_𑀲𑀫𑁆𑀩𑀼𑀮𑀁 𑀅𑀕𑁆𑀕𑀳𑀻 𑀪𑀼𑀚𑁂𑁇_  


(308.)

3571\. _𑀅𑀥𑀺𑀧𑀦𑁆𑀦𑀸 𑀧𑀺𑀲𑀸𑀘𑁂𑀦,_  
_𑀮𑀼𑀤𑁆𑀤𑁂𑀦𑀸𑀫𑀺𑀲𑀘𑀓𑁆𑀔𑀼𑀦𑀸;_  
_𑀲𑀸 𑀘 𑀲𑀢𑁆𑀢𑀼𑀯𑀲𑀁 𑀧𑀢𑁆𑀢𑀸,_  
_𑀧𑀢𑀺𑀫𑁂𑀯𑀸𑀦𑀼𑀲𑁄𑀘𑀢𑀺𑁇_  


(309.)

3572\. _“𑀦 𑀫𑁂 𑀇𑀤𑀁 𑀢𑀣𑀸 𑀤𑀼𑀓𑁆𑀔𑀁,_  
_𑀬𑀁 𑀫𑀁 𑀔𑀸𑀤𑁂𑀬𑁆𑀬 𑀭𑀓𑁆𑀔𑀲𑁄;_  
_𑀬𑀜𑁆𑀘 𑀫𑁂 𑀅𑀬𑁆𑀬𑀧𑀼𑀢𑁆𑀢𑀲𑁆𑀲,_  
_𑀫𑀦𑁄 𑀳𑁂𑀲𑁆𑀲𑀢𑀺 𑀅𑀜𑁆𑀜𑀣𑀸𑁇_  


(310.)

3573\. _𑀦 𑀲𑀦𑁆𑀢𑀺 𑀤𑁂𑀯𑀸 𑀧𑀯𑀲𑀦𑁆𑀢𑀺 𑀦𑀽𑀦,_  
_𑀦 𑀳𑀺 𑀦𑀽𑀦 𑀲𑀦𑁆𑀢𑀺 𑀇𑀥 𑀮𑁄𑀓𑀧𑀸𑀮𑀸;_  
_𑀲𑀳𑀲𑀸 𑀓𑀭𑁄𑀦𑁆𑀢𑀸𑀦𑀫𑀲𑀜𑁆𑀜𑀢𑀸𑀦𑀁,_  
_𑀦 𑀳𑀺 𑀦𑀽𑀦 𑀲𑀦𑁆𑀢𑀺 𑀧𑀝𑀺𑀲𑁂𑀥𑀺𑀢𑀸𑀭𑁄”𑁇_  


(311.)

3574\. _“𑀇𑀢𑁆𑀣𑀻𑀦𑀫𑁂𑀲𑀸 𑀧𑀯𑀭𑀸 𑀬𑀲𑀲𑁆𑀲𑀺𑀦𑀻,_  
_𑀲𑀦𑁆𑀢𑀸 𑀲𑀫𑀸 𑀅𑀕𑁆𑀕𑀺𑀭𑀺𑀯𑀼𑀕𑁆𑀕𑀢𑁂𑀚𑀸;_  
_𑀢𑀜𑁆𑀘𑁂 𑀢𑀼𑀯𑀁 𑀭𑀓𑁆𑀔𑀲𑀸𑀤𑁂𑀲𑀺 𑀓𑀜𑁆𑀜𑀁,_  
_𑀫𑀼𑀤𑁆𑀥𑀸 𑀘 𑀳𑀺 𑀲𑀢𑁆𑀢𑀥𑀸 𑀢𑁂 𑀨𑀮𑁂𑀬𑁆𑀬;_  
_𑀫𑀸 𑀢𑁆𑀯𑀁 𑀤𑀳𑀻 𑀫𑀼𑀜𑁆𑀘 𑀧𑀢𑀺𑀩𑁆𑀩𑀢𑀸𑀬”𑁇_  


(312.)

3575\. _𑀲𑀸 𑀘 𑀅𑀲𑁆𑀲𑀫𑀫𑀸𑀕𑀘𑁆𑀙𑀺,_  
_𑀧𑀫𑀼𑀢𑁆𑀢𑀸 𑀧𑀼𑀭𑀺𑀲𑀸𑀤𑀓𑀸;_  
_𑀦𑀻𑀍𑀅𑀁 𑀧𑀍𑀇𑀦𑀁 𑀲𑀓𑀼𑀡𑀻𑀯,_  
_𑀕𑀢𑀲𑀺𑀗𑁆𑀕𑀁𑀯 𑀆𑀮𑀬𑀁𑁇_  


(313.)

3576\. _𑀲𑀸 𑀢𑀢𑁆𑀣 𑀧𑀭𑀺𑀤𑁂𑀯𑁂𑀲𑀺,_  
_𑀭𑀸𑀚𑀧𑀼𑀢𑁆𑀢𑀻 𑀬𑀲𑀲𑁆𑀲𑀺𑀦𑀻;_  
_𑀲𑀫𑁆𑀩𑀼𑀮𑀸 𑀉𑀢𑀼𑀫𑀢𑁆𑀢𑀓𑁆𑀔𑀸,_  
_𑀯𑀦𑁂 𑀦𑀸𑀣𑀁 𑀅𑀧𑀲𑁆𑀲𑀦𑁆𑀢𑀻𑁇_  


(314.)

3577\. _𑀲𑀫𑀡𑁂 𑀩𑁆𑀭𑀸𑀳𑁆𑀫𑀡𑁂 𑀯𑀦𑁆𑀤𑁂,_  
_𑀲𑀫𑁆𑀧𑀦𑁆𑀦𑀘𑀭𑀡𑁂 𑀇𑀲𑁂;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(315.)

3578\. _𑀯𑀦𑁆𑀤𑁂 𑀲𑀻𑀳𑁂 𑀘 𑀩𑁆𑀬𑀕𑁆𑀖𑁂 𑀘,_  
_𑀬𑁂 𑀘 𑀅𑀜𑁆𑀜𑁂 𑀯𑀦𑁂 𑀫𑀺𑀕𑀸;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(316.)

3579\. _𑀢𑀺𑀡𑀸 𑀮𑀢𑀸𑀦𑀺 𑀑𑀲𑀥𑁆𑀬𑁄,_  
_𑀧𑀩𑁆𑀩𑀢𑀸𑀦𑀺 𑀯𑀦𑀸𑀦𑀺 𑀘;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(317.)

3580\. _𑀯𑀦𑁆𑀤𑁂 𑀇𑀦𑁆𑀤𑀻𑀯𑀭𑀻𑀲𑀸𑀫𑀁,_  
_𑀭𑀢𑁆𑀢𑀺𑀁 𑀦𑀓𑁆𑀔𑀢𑁆𑀢𑀫𑀸𑀮𑀺𑀦𑀺𑀁;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(318.)

3581\. _𑀯𑀦𑁆𑀤𑁂 𑀪𑀸𑀕𑀻𑀭𑀣𑀺𑀁 𑀕𑀗𑁆𑀕𑀁,_  
_𑀲𑀯𑀦𑁆𑀢𑀻𑀦𑀁 𑀧𑀝𑀺𑀕𑁆𑀕𑀳𑀁;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(319.)

3582\. _𑀯𑀦𑁆𑀤𑁂 𑀅𑀳𑀁 𑀧𑀩𑁆𑀩𑀢𑀭𑀸𑀚𑀲𑁂𑀝𑁆𑀞𑀁,_  
_𑀳𑀺𑀫𑀯𑀦𑁆𑀢𑀁 𑀲𑀺𑀮𑀼𑀘𑁆𑀘𑀬𑀁;_  
_𑀭𑀸𑀚𑀧𑀼𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_“𑀢𑀼𑀫𑁆𑀳𑀁𑀫𑁆𑀳𑀺 𑀲𑀭𑀡𑀁 𑀕𑀢𑀸”𑁇_  


(320.)

3583\. _“𑀅𑀢𑀺𑀲𑀸𑀬𑀁 𑀯𑀢𑀸𑀕𑀘𑁆𑀙𑀺,_  
_𑀭𑀸𑀚𑀧𑀼𑀢𑁆𑀢𑀺 𑀬𑀲𑀲𑁆𑀲𑀺𑀦𑀺;_  
_𑀓𑁂𑀦 𑀦𑀼𑀚𑁆𑀚 𑀲𑀫𑀸𑀕𑀘𑁆𑀙𑀺,_  
_𑀓𑁄 𑀢𑁂 𑀧𑀺𑀬𑀢𑀭𑁄 𑀫𑀬𑀸”𑁇_  


(321.)

3584\. _“𑀇𑀤𑀁 𑀔𑁄𑀳𑀁 𑀢𑀤𑀸𑀯𑁄𑀘𑀁,_  
_𑀕𑀳𑀺𑀢𑀸 𑀢𑁂𑀦 𑀲𑀢𑁆𑀢𑀼𑀦𑀸;_  
_𑀦 𑀫𑁂 𑀇𑀤𑀁 𑀢𑀣𑀸 𑀤𑀼𑀓𑁆𑀔𑀁,_  
_𑀬𑀁 𑀫𑀁 𑀔𑀸𑀤𑁂𑀬𑁆𑀬 𑀭𑀓𑁆𑀔𑀲𑁄;_  
_𑀬𑀜𑁆𑀘 𑀫𑁂 𑀅𑀬𑁆𑀬𑀧𑀼𑀢𑁆𑀢𑀲𑁆𑀲,_  
_𑀫𑀦𑁄 𑀳𑁂𑀲𑁆𑀲𑀢𑀺 𑀅𑀜𑁆𑀜𑀣𑀸”𑁇_  


(322.)

3585\. _“𑀘𑁄𑀭𑀻𑀦𑀁 𑀩𑀳𑀼𑀩𑀼𑀤𑁆𑀥𑀻𑀦𑀁,_  
_𑀬𑀸𑀲𑀼 𑀲𑀘𑁆𑀘𑀁 𑀲𑀼𑀤𑀼𑀮𑁆𑀮𑀪𑀁;_  
_𑀣𑀻𑀦𑀁 𑀪𑀸𑀯𑁄 𑀤𑀼𑀭𑀸𑀚𑀸𑀦𑁄,_  
_𑀫𑀘𑁆𑀙𑀲𑁆𑀲𑁂𑀯𑁄𑀤𑀓𑁂 𑀕𑀢𑀁”𑁇_  


(323.)

3586\. _“𑀢𑀣𑀸 𑀫𑀁 𑀲𑀘𑁆𑀘𑀁 𑀧𑀸𑀮𑁂𑀢𑀼,_  
_𑀧𑀸𑀮𑀬𑀺𑀲𑁆𑀲𑀢𑀺 𑀘𑁂 𑀫𑀫𑀁;_  
_𑀬𑀣𑀸𑀳𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀅𑀜𑁆𑀜𑀁 𑀧𑀺𑀬𑀢𑀭𑀁 𑀢𑀬𑀸;_  
_𑀏𑀢𑁂𑀦 𑀲𑀘𑁆𑀘𑀯𑀚𑁆𑀚𑁂𑀦,_  
_𑀩𑁆𑀬𑀸𑀥𑀺 𑀢𑁂 𑀯𑀽𑀧𑀲𑀫𑁆𑀫𑀢𑀼”𑁇_  


(324.)

3587\. _“𑀬𑁂 𑀓𑀼𑀜𑁆𑀚𑀭𑀸 𑀲𑀢𑁆𑀢𑀲𑀢𑀸 𑀉𑀍𑀆𑀭𑀸,_  
_𑀭𑀓𑁆𑀔𑀦𑁆𑀢𑀺 𑀭𑀢𑁆𑀢𑀺𑀦𑁆𑀤𑀺𑀯𑀫𑀼𑀬𑁆𑀬𑀼𑀢𑀸𑀯𑀼𑀥𑀸;_  
_𑀥𑀦𑀼𑀕𑁆𑀕𑀳𑀸𑀦𑀜𑁆𑀘 𑀲𑀢𑀸𑀦𑀺 𑀲𑁄𑀍𑀅𑀲,_  
_𑀓𑀣𑀁𑀯𑀺𑀥𑁂 𑀧𑀲𑁆𑀲𑀲𑀺 𑀪𑀤𑁆𑀤𑁂 𑀲𑀢𑁆𑀢𑀯𑁄”𑁇_  


(325.)

3588\. _“𑀅𑀮𑀗𑁆𑀓𑀢𑀸𑀬𑁄 𑀧𑀤𑀼𑀫𑀼𑀢𑁆𑀢𑀭𑀢𑁆𑀢𑀘𑀸,_  
_𑀯𑀺𑀭𑀸𑀕𑀺𑀢𑀸 𑀧𑀲𑁆𑀲𑀢𑀺 𑀳𑀁𑀲𑀕𑀕𑁆𑀕𑀭𑀸;_  
_𑀢𑀸𑀲𑀁 𑀲𑀼𑀡𑀺𑀢𑁆𑀯𑀸 𑀫𑀺𑀢𑀕𑀻𑀢𑀯𑀸𑀤𑀺𑀢𑀁,_  
_𑀦 𑀤𑀸𑀦𑀺 𑀫𑁂 𑀢𑀸𑀢 𑀢𑀣𑀸 𑀬𑀣𑀸 𑀧𑀼𑀭𑁂𑁇_  


(326.)

3589\. _𑀲𑀼𑀯𑀡𑁆𑀡𑀲𑀗𑁆𑀓𑀘𑁆𑀘𑀥𑀭𑀸 𑀲𑀼𑀯𑀺𑀕𑁆𑀕𑀳𑀸,_  
_𑀅𑀮𑀗𑁆𑀓𑀢𑀸 𑀫𑀸𑀦𑀼𑀲𑀺𑀬𑀘𑁆𑀙𑀭𑀽𑀧𑀫𑀸;_  
_𑀲𑁂𑀦𑁄𑀧𑀺𑀬𑀸 𑀢𑀸𑀢 𑀅𑀦𑀺𑀦𑁆𑀤𑀺𑀢𑀗𑁆𑀕𑀺𑀬𑁄,_  
_𑀔𑀢𑁆𑀢𑀺𑀬𑀓𑀜𑁆𑀜𑀸 𑀧𑀝𑀺𑀮𑁄𑀪𑀬𑀦𑁆𑀢𑀺 𑀦𑀁𑁇_  


(327.)

3590\. _𑀲𑀘𑁂 𑀅𑀳𑀁 𑀢𑀸𑀢 𑀢𑀣𑀸 𑀬𑀣𑀸 𑀧𑀼𑀭𑁂,_  
_𑀧𑀢𑀺𑀁 𑀢𑀫𑀼𑀜𑁆𑀙𑀸𑀬 𑀧𑀼𑀦𑀸 𑀯𑀦𑁂 𑀪𑀭𑁂;_  
_𑀲𑀫𑁆𑀫𑀸𑀦𑀬𑁂 𑀫𑀁 𑀦 𑀘 𑀫𑀁 𑀯𑀺𑀫𑀸𑀦𑀬𑁂,_  
_𑀇𑀢𑁄𑀧𑀺 𑀫𑁂 𑀢𑀸𑀢 𑀢𑀢𑁄 𑀯𑀭𑀁 𑀲𑀺𑀬𑀸𑁇_  


(328.)

3591\. _𑀬𑀫𑀦𑁆𑀦𑀧𑀸𑀦𑁂 𑀯𑀺𑀧𑀼𑀮𑀲𑁆𑀫𑀺 𑀑𑀳𑀺𑀢𑁂,_  
_𑀦𑀸𑀭𑀻 𑀯𑀺𑀫𑀝𑁆𑀞𑀸𑀪𑀭𑀡𑀸 𑀅𑀮𑀗𑁆𑀓𑀢𑀸;_  
_𑀲𑀩𑁆𑀩𑀗𑁆𑀕𑀼𑀧𑁂𑀢𑀸 𑀧𑀢𑀺𑀦𑁄 𑀘 𑀅𑀧𑁆𑀧𑀺𑀬𑀸,_  
_𑀅𑀩𑀚𑁆𑀛 𑀢𑀲𑁆𑀲𑀸 𑀫𑀭𑀡𑀁 𑀢𑀢𑁄 𑀯𑀭𑀁𑁇_  


(329.)

3592\. _𑀅𑀧𑀺 𑀘𑁂 𑀤𑀮𑀺𑀤𑁆𑀤𑀸 𑀓𑀧𑀡𑀸 𑀅𑀦𑀸𑀍𑀳𑀺𑀬𑀸,_  
_𑀓𑀝𑀸𑀤𑀼𑀢𑀻𑀬𑀸 𑀧𑀢𑀺𑀦𑁄 𑀘 𑀲𑀸 𑀧𑀺𑀬𑀸;_  
_𑀲𑀩𑁆𑀩𑀗𑁆𑀕𑀼𑀧𑁂𑀢𑀸𑀬𑀧𑀺 𑀅𑀧𑁆𑀧𑀺𑀬𑀸𑀬,_  
_𑀅𑀬𑀫𑁂𑀯 𑀲𑁂𑀬𑁆𑀬𑀸 𑀓𑀧𑀡𑀸𑀧𑀺 𑀬𑀸 𑀧𑀺𑀬𑀸”𑁇_  


(330.)

3593\. _“𑀲𑀼𑀤𑀼𑀮𑁆𑀮𑀪𑀺𑀢𑁆𑀣𑀻 𑀧𑀼𑀭𑀺𑀲𑀲𑁆𑀲 𑀬𑀸 𑀳𑀺𑀢𑀸,_  
_𑀪𑀢𑁆𑀢𑀺𑀢𑁆𑀣𑀺𑀬𑀸 𑀤𑀼𑀮𑁆𑀮𑀪𑁄 𑀬𑁄 𑀳𑀺𑀢𑁄 𑀘;_  
_𑀳𑀺𑀢𑀸 𑀘 𑀢𑁂 𑀲𑀻𑀮𑀯𑀢𑀻 𑀘 𑀪𑀭𑀺𑀬𑀸,_  
_𑀚𑀦𑀺𑀦𑁆𑀤 𑀥𑀫𑁆𑀫𑀁 𑀘𑀭 𑀲𑀫𑁆𑀩𑀼𑀮𑀸𑀬”𑁇_  


(331.)

3594\. _“𑀲𑀘𑁂 𑀢𑀼𑀯𑀁 𑀯𑀺𑀧𑀼𑀮𑁂 𑀮𑀤𑁆𑀥𑀪𑁄𑀕𑁂,_  
_𑀇𑀲𑁆𑀲𑀸𑀯𑀢𑀺𑀡𑁆𑀡𑀸 𑀫𑀭𑀡𑀁 𑀉𑀧𑁂𑀲𑀺;_  
_𑀅𑀳𑀜𑁆𑀘 𑀢𑁂 𑀪𑀤𑁆𑀤𑁂 𑀇𑀫𑀸 𑀭𑀸𑀚𑀓𑀜𑁆𑀜𑀸,_  
_𑀲𑀩𑁆𑀩𑁂 𑀢𑁂 𑀯𑀘𑀦𑀓𑀭𑀸 𑀪𑀯𑀸𑀫𑀸”𑀢𑀺𑁇_  


---

3595\. 𑀲𑀫𑁆𑀩𑀼𑀮𑀸𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (16.1.8 Paṇḍaranāgarājajātaka)](16.1.8.md) / [Go to parent page (16.1 Kiṃchandavagga)](../16.1.md) / [Go to next page (16.1.10 Gandhatindukajātaka)](16.1.10.md)


