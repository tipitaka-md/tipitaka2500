
[Home](/) / [22J Jātakapāḷi](../../../22J.md) / [16 Tiṃsanipāta](../../16.md) / [16.1 Kiṃchandavagga](../16.1.md)

# 𑁧𑁬𑁇𑁧𑁇𑁧 𑀓𑀺𑀁𑀙𑀦𑁆𑀤𑀚𑀸𑀢𑀓

### 𑀢𑀺𑀁𑀲𑀦𑀺𑀧𑀸𑀢

### 𑀓𑀺𑀁𑀙𑀦𑁆𑀤𑀯𑀕𑁆𑀕

### 𑀓𑀺𑀁𑀙𑀦𑁆𑀤𑀚𑀸𑀢𑀓

(1.)

3256\. _“𑀓𑀺𑀁𑀙𑀦𑁆𑀤𑁄 𑀓𑀺𑀫𑀥𑀺𑀧𑁆𑀧𑀸𑀬𑁄,_  
_𑀏𑀓𑁄 𑀲𑀫𑁆𑀫𑀲𑀺 𑀖𑀫𑁆𑀫𑀦𑀺;_  
_𑀓𑀺𑀁 𑀧𑀢𑁆𑀣𑀬𑀸𑀦𑁄 𑀓𑀺𑀁 𑀏𑀲𑀁,_  
_𑀓𑁂𑀦 𑀅𑀢𑁆𑀣𑁂𑀦 𑀩𑁆𑀭𑀸𑀳𑁆𑀫𑀡”𑁇_  


(2.)

3257\. _“𑀬𑀣𑀸 𑀫𑀳𑀸 𑀯𑀸𑀭𑀺𑀥𑀭𑁄,_  
_𑀓𑀼𑀫𑁆𑀪𑁄 𑀲𑀼𑀧𑀭𑀺𑀡𑀸𑀳𑀯𑀸;_  
_𑀢𑀣𑀽𑀧𑀫𑀁 𑀅𑀫𑁆𑀩𑀧𑀓𑁆𑀓𑀁,_  
_𑀯𑀡𑁆𑀡𑀕𑀦𑁆𑀥𑀭𑀲𑀼𑀢𑁆𑀢𑀫𑀁𑁇_  


(3.)

3258\. _𑀢𑀁 𑀯𑀼𑀬𑁆𑀳𑀫𑀸𑀦𑀁 𑀲𑁄𑀢𑁂𑀦,_  
_𑀤𑀺𑀲𑁆𑀯𑀸𑀦𑀸𑀫𑀮𑀫𑀚𑁆𑀛𑀺𑀫𑁂;_  
_𑀧𑀸𑀡𑀻𑀳𑀺 𑀦𑀁 𑀕𑀳𑁂𑀢𑁆𑀯𑀸𑀦,_  
_𑀅𑀕𑁆𑀬𑀸𑀬𑀢𑀦𑀫𑀸𑀳𑀭𑀺𑀁𑁇_  


(4.)

3259\. _𑀢𑀢𑁄 𑀓𑀤𑀮𑀺𑀧𑀢𑁆𑀢𑁂𑀲𑀼,_  
_𑀦𑀺𑀓𑁆𑀔𑀺𑀧𑀺𑀢𑁆𑀯𑀸 𑀲𑀬𑀁 𑀅𑀳𑀁;_  
_𑀲𑀢𑁆𑀣𑁂𑀦 𑀦𑀁 𑀯𑀺𑀓𑀧𑁆𑀧𑁂𑀢𑁆𑀯𑀸,_  
_𑀔𑀼𑀧𑁆𑀧𑀺𑀧𑀸𑀲𑀁 𑀅𑀳𑀸𑀲𑀺 𑀫𑁂𑁇_  


(5.)

3260\. _𑀲𑁄𑀳𑀁 𑀅𑀧𑁂𑀢𑀤𑀭𑀣𑁄,_  
_𑀩𑁆𑀬𑀦𑁆𑀢𑀻𑀪𑀽𑀢𑁄 𑀤𑀼𑀔𑀓𑁆𑀔𑀫𑁄;_  
_𑀅𑀲𑁆𑀲𑀸𑀤𑀁 𑀦𑀸𑀥𑀺𑀕𑀘𑁆𑀙𑀸𑀫𑀺,_  
_𑀨𑀮𑁂𑀲𑁆𑀯𑀜𑁆𑀜𑁂𑀲𑀼 𑀓𑁂𑀲𑀼𑀘𑀺𑁇_  


(6.)

3261\. _𑀲𑁄𑀲𑁂𑀢𑁆𑀯𑀸 𑀦𑀽𑀦 𑀫𑀭𑀡𑀁,_  
_𑀢𑀁 𑀫𑀫𑀁 𑀆𑀯𑀳𑀺𑀲𑁆𑀲𑀢𑀺;_  
_𑀅𑀫𑁆𑀩𑀁 𑀬𑀲𑁆𑀲 𑀨𑀮𑀁 𑀲𑀸𑀤𑀼,_  
_𑀫𑀥𑀼𑀭𑀕𑁆𑀕𑀁 𑀫𑀦𑁄𑀭𑀫𑀁;_  
_𑀬𑀫𑀼𑀤𑁆𑀥𑀭𑀺𑀁 𑀯𑀼𑀬𑁆𑀳𑀫𑀸𑀦𑀁,_  
_𑀉𑀤𑀥𑀺𑀲𑁆𑀫𑀸 𑀫𑀳𑀡𑁆𑀡𑀯𑁂𑁇_  


(7.)

3262\. _𑀅𑀓𑁆𑀔𑀸𑀢𑀁 𑀢𑁂 𑀫𑀬𑀸 𑀲𑀩𑁆𑀩𑀁,_  
_𑀬𑀲𑁆𑀫𑀸 𑀉𑀧𑀯𑀲𑀸𑀫𑀳𑀁;_  
_𑀭𑀫𑁆𑀫𑀁 𑀧𑀢𑀺 𑀦𑀺𑀲𑀺𑀦𑁆𑀦𑁄𑀲𑁆𑀫𑀺,_  
_𑀧𑀼𑀣𑀼𑀮𑁄𑀫𑀸𑀬𑀼𑀢𑀸 𑀧𑀼𑀣𑀼𑁇_  


(8.)

3263\. _𑀢𑁆𑀯𑀜𑁆𑀘 𑀔𑁄 𑀫𑁂𑀯 𑀅𑀓𑁆𑀔𑀸𑀳𑀺,_  
_𑀅𑀢𑁆𑀢𑀸𑀦𑀫𑀧𑀮𑀸𑀬𑀺𑀦𑀺;_  
_𑀓𑀸 𑀯𑀸 𑀢𑁆𑀯𑀫𑀲𑀺 𑀓𑀮𑁆𑀬𑀸𑀡𑀺,_  
_𑀓𑀺𑀲𑁆𑀲 𑀯𑀸 𑀢𑁆𑀯𑀁 𑀲𑀼𑀫𑀚𑁆𑀛𑀺𑀫𑁂𑁇_  


(9.)

3264\. _𑀭𑀼𑀧𑁆𑀧𑀧𑀝𑁆𑀝𑀧𑀮𑀺𑀫𑀝𑁆𑀞𑀻𑀯,_  
_𑀩𑁆𑀬𑀕𑁆𑀖𑀻𑀯 𑀕𑀺𑀭𑀺𑀲𑀸𑀦𑀼𑀚𑀸;_  
_𑀬𑀸 𑀲𑀦𑁆𑀢𑀺 𑀦𑀸𑀭𑀺𑀬𑁄 𑀤𑁂𑀯𑁂𑀲𑀼,_  
_𑀤𑁂𑀯𑀸𑀦𑀁 𑀧𑀭𑀺𑀘𑀸𑀭𑀺𑀓𑀸𑁇_  


(10.)

3265\. _𑀬𑀸 𑀘 𑀫𑀦𑀼𑀲𑁆𑀲𑀮𑁄𑀓𑀲𑁆𑀫𑀺𑀁,_  
_𑀭𑀽𑀧𑁂𑀦𑀸𑀦𑁆𑀯𑀸𑀕𑀢𑀺𑀢𑁆𑀣𑀺𑀬𑁄;_  
_𑀭𑀽𑀧𑁂𑀦 𑀢𑁂 𑀲𑀤𑀺𑀲𑀻 𑀦𑀢𑁆𑀣𑀺,_  
_𑀤𑁂𑀯𑁂𑀲𑀼 𑀕𑀦𑁆𑀥𑀩𑁆𑀩𑀫𑀦𑀼𑀲𑁆𑀲𑀮𑁄𑀓𑁂;_  
_𑀧𑀼𑀝𑁆𑀞𑀸𑀲𑀺 𑀫𑁂 𑀘𑀸𑀭𑀼𑀧𑀼𑀩𑁆𑀩𑀗𑁆𑀕𑀺,_  
_𑀩𑁆𑀭𑀽𑀳𑀺 𑀦𑀸𑀫𑀜𑁆𑀘 𑀩𑀦𑁆𑀥𑀯𑁂”𑁇_  


(11.)

3266\. _“𑀬𑀁 𑀢𑁆𑀯𑀁 𑀧𑀢𑀺 𑀦𑀺𑀲𑀺𑀦𑁆𑀦𑁄𑀲𑀺,_  
_𑀭𑀫𑁆𑀫𑀁 𑀩𑁆𑀭𑀸𑀳𑁆𑀫𑀡 𑀓𑁄𑀲𑀺𑀓𑀺𑀁;_  
_𑀲𑀸𑀳𑀁 𑀪𑀼𑀲𑀸𑀮𑀬𑀸𑀯𑀼𑀢𑁆𑀣𑀸,_  
_𑀯𑀭𑀯𑀸𑀭𑀺𑀯𑀳𑁄𑀖𑀲𑀸𑁇_  


(12.)

3267\. _𑀦𑀸𑀦𑀸𑀤𑀼𑀫𑀕𑀡𑀸𑀓𑀺𑀡𑁆𑀡𑀸,_  
_𑀩𑀳𑀼𑀓𑀸 𑀕𑀺𑀭𑀺𑀓𑀦𑁆𑀤𑀭𑀸;_  
_𑀫𑀫𑁂𑀯 𑀧𑀫𑀼𑀔𑀸 𑀳𑁄𑀦𑁆𑀢𑀺,_  
_𑀅𑀪𑀺𑀲𑀦𑁆𑀤𑀦𑁆𑀢𑀺 𑀧𑀸𑀯𑀼𑀲𑁂𑁇_  


(13.)

3268\. _𑀅𑀣𑁄 𑀩𑀳𑀽 𑀯𑀦𑀢𑁄𑀤𑀸,_  
_𑀦𑀻𑀮𑀯𑀸𑀭𑀺𑀯𑀳𑀺𑀦𑁆𑀥𑀭𑀸;_  
_𑀩𑀳𑀼𑀓𑀸 𑀦𑀸𑀕𑀯𑀺𑀢𑁆𑀢𑁄𑀤𑀸,_  
_𑀅𑀪𑀺𑀲𑀦𑁆𑀤𑀦𑁆𑀢𑀺 𑀯𑀸𑀭𑀺𑀦𑀸𑁇_  


(14.)

3269\. _𑀢𑀸 𑀅𑀫𑁆𑀩𑀚𑀫𑁆𑀩𑀼𑀮𑀩𑀼𑀚𑀸,_  
_𑀦𑀻𑀧𑀸 𑀢𑀸𑀮𑀸 𑀘𑀼𑀤𑀼𑀫𑁆𑀩𑀭𑀸;_  
_𑀩𑀳𑀽𑀦𑀺 𑀨𑀮𑀚𑀸𑀢𑀸𑀦𑀺,_  
_𑀆𑀯𑀳𑀦𑁆𑀢𑀺 𑀅𑀪𑀺𑀡𑁆𑀳𑀲𑁄𑁇_  


(15.)

3270\. _𑀬𑀁 𑀓𑀺𑀜𑁆𑀘𑀺 𑀉𑀪𑀢𑁄 𑀢𑀻𑀭𑁂,_  
_𑀨𑀮𑀁 𑀧𑀢𑀢𑀺 𑀅𑀫𑁆𑀩𑀼𑀦𑀺;_  
_𑀅𑀲𑀁𑀲𑀬𑀁 𑀢𑀁 𑀲𑁄𑀢𑀲𑁆𑀲,_  
_𑀨𑀮𑀁 𑀳𑁄𑀢𑀺 𑀯𑀲𑀸𑀦𑀼𑀕𑀁𑁇_  


(16.)

3271\. _𑀏𑀢𑀤𑀜𑁆𑀜𑀸𑀬 𑀫𑁂𑀥𑀸𑀯𑀺,_  
_𑀧𑀼𑀣𑀼𑀧𑀜𑁆𑀜 𑀲𑀼𑀡𑁄𑀳𑀺 𑀫𑁂;_  
_𑀫𑀸 𑀭𑁄𑀘𑀬 𑀫𑀪𑀺𑀲𑀗𑁆𑀕𑀁,_  
_𑀧𑀝𑀺𑀲𑁂𑀥 𑀚𑀦𑀸𑀥𑀺𑀧𑁇_  


(17.)

3272\. _𑀦 𑀯𑀸𑀳𑀁 𑀯𑀟𑁆𑀠𑀯𑀁 𑀫𑀜𑁆𑀜𑁂,_  
_𑀬𑀁 𑀢𑁆𑀯𑀁 𑀭𑀝𑁆𑀞𑀸𑀪𑀺𑀯𑀟𑁆𑀠𑀦;_  
_𑀆𑀘𑁂𑀬𑁆𑀬𑀫𑀸𑀦𑁄 𑀭𑀸𑀚𑀺𑀲𑀺,_  
_𑀫𑀭𑀡𑀁 𑀅𑀪𑀺𑀓𑀗𑁆𑀔𑀲𑀺𑁇_  


(18.)

3273\. _𑀢𑀲𑁆𑀲 𑀚𑀸𑀦𑀦𑁆𑀢𑀺 𑀧𑀺𑀢𑀭𑁄,_  
_𑀕𑀦𑁆𑀥𑀩𑁆𑀩𑀸 𑀘 𑀲𑀤𑁂𑀯𑀓𑀸;_  
_𑀬𑁂 𑀘𑀸𑀧𑀺 𑀇𑀲𑀬𑁄 𑀮𑁄𑀓𑁂,_  
_𑀲𑀜𑁆𑀜𑀢𑀢𑁆𑀢𑀸 𑀢𑀧𑀲𑁆𑀲𑀺𑀦𑁄;_  
_𑀅𑀲𑀁𑀲𑀬𑀁 𑀢𑁂𑀧𑀺 𑀚𑀸𑀦𑀦𑁆𑀢𑀺,_  
_𑀧𑀝𑁆𑀞𑀪𑀽𑀢𑀸 𑀬𑀲𑀲𑁆𑀲𑀺𑀦𑁄”𑁇_  


(19.)

3274\. _“𑀏𑀯𑀁 𑀯𑀺𑀤𑀺𑀢𑁆𑀯𑀸 𑀯𑀺𑀤𑀽 𑀲𑀩𑁆𑀩𑀥𑀫𑁆𑀫𑀁,_  
_𑀯𑀺𑀤𑁆𑀥𑀁𑀲𑀦𑀁 𑀘𑀯𑀦𑀁 𑀚𑀻𑀯𑀺𑀢𑀲𑁆𑀲;_  
_𑀦 𑀘𑀻𑀬𑀢𑀻 𑀢𑀲𑁆𑀲 𑀦𑀭𑀲𑁆𑀲 𑀧𑀸𑀧𑀁,_  
_𑀲𑀘𑁂 𑀦 𑀘𑁂𑀢𑁂𑀢𑀺 𑀯𑀥𑀸𑀬 𑀢𑀲𑁆𑀲𑁇_  


(20.)

3275\. _𑀇𑀲𑀺𑀧𑀽𑀕𑀲𑀫𑀜𑁆𑀜𑀸𑀢𑁂,_  
_𑀏𑀯𑀁 𑀮𑁄𑀓𑁆𑀬𑀸 𑀯𑀺𑀤𑀺𑀢𑀸 𑀲𑀢𑀺;_  
_𑀅𑀦𑀭𑀺𑀬𑀧𑀭𑀺𑀲𑀫𑁆𑀪𑀸𑀲𑁂,_  
_𑀧𑀸𑀧𑀓𑀫𑁆𑀫𑀁 𑀚𑀺𑀕𑀻𑀲𑀲𑀺𑁇_  


(21.)

3276\. _𑀲𑀘𑁂 𑀅𑀳𑀁 𑀫𑀭𑀺𑀲𑁆𑀲𑀸𑀫𑀺,_  
_𑀢𑀻𑀭𑁂 𑀢𑁂 𑀧𑀼𑀣𑀼𑀲𑀼𑀲𑁆𑀲𑁄𑀡𑀺;_  
_𑀅𑀲𑀁𑀲𑀬𑀁 𑀢𑀁 𑀅𑀲𑀺𑀮𑁄𑀓𑁄,_  
_𑀫𑀬𑀺 𑀧𑁂𑀢𑁂 𑀆𑀕𑀫𑀺𑀲𑁆𑀲𑀢𑀺𑁇_  


(22.)

3277\. _𑀢𑀲𑁆𑀫𑀸 𑀳𑀺 𑀧𑀸𑀧𑀓𑀁 𑀓𑀫𑁆𑀫𑀁,_  
_𑀭𑀓𑁆𑀔𑀲𑁆𑀲𑁂𑀯 𑀲𑀼𑀫𑀚𑁆𑀛𑀺𑀫𑁂;_  
_𑀫𑀸 𑀢𑀁 𑀲𑀩𑁆𑀩𑁄 𑀚𑀦𑁄 𑀧𑀘𑁆𑀙𑀸,_  
_𑀧𑀓𑀼𑀝𑁆𑀞𑀸𑀬𑀺 𑀫𑀬𑀺 𑀫𑀢𑁂”𑁇_  


(23.)

3278\. _“𑀅𑀜𑁆𑀜𑀸𑀢𑀫𑁂𑀢𑀁 𑀅𑀯𑀺𑀲𑀬𑁆𑀳𑀲𑀸𑀳𑀺,_  
_𑀅𑀢𑁆𑀢𑀸𑀦𑀫𑀫𑁆𑀩𑀜𑁆𑀘 𑀤𑀤𑀸𑀫𑀺 𑀢𑁂 𑀢𑀁;_  
_𑀲𑁄 𑀤𑀼𑀘𑁆𑀘𑀚𑁂 𑀓𑀸𑀫𑀕𑀼𑀡𑁂 𑀧𑀳𑀸𑀬,_  
_𑀲𑀦𑁆𑀢𑀺𑀜𑁆𑀘 𑀥𑀫𑁆𑀫𑀜𑁆𑀘 𑀅𑀥𑀺𑀝𑁆𑀞𑀺𑀢𑁄𑀲𑀺𑁇_  


(24.)

3279\. _𑀬𑁄 𑀳𑀺𑀢𑁆𑀯𑀸 𑀧𑀼𑀩𑁆𑀩𑀲𑀜𑁆𑀜𑁄𑀕𑀁,_  
_𑀧𑀘𑁆𑀙𑀸 𑀲𑀁𑀬𑁄𑀚𑀦𑁂 𑀞𑀺𑀢𑁄;_  
_𑀅𑀥𑀫𑁆𑀫𑀜𑁆𑀘𑁂𑀯 𑀘𑀭𑀢𑀺,_  
_𑀧𑀸𑀧𑀜𑁆𑀘𑀲𑁆𑀲 𑀧𑀯𑀟𑁆𑀠𑀢𑀺𑁇_  


(25.)

3280\. _𑀏𑀳𑀺 𑀢𑀁 𑀧𑀸𑀧𑀬𑀺𑀲𑁆𑀲𑀸𑀫𑀺,_  
_𑀓𑀸𑀫𑀁 𑀅𑀧𑁆𑀧𑁄𑀲𑁆𑀲𑀼𑀓𑁄 𑀪𑀯;_  
_𑀉𑀧𑀸𑀦𑀬𑀸𑀫𑀺 𑀲𑀻𑀢𑀲𑁆𑀫𑀺𑀁,_  
_𑀯𑀺𑀳𑀭𑀸𑀳𑀺 𑀅𑀦𑀼𑀲𑁆𑀲𑀼𑀓𑁄𑁇_  


(26.)

3281\. _𑀢𑀁 𑀧𑀼𑀧𑁆𑀨𑀭𑀲𑀫𑀢𑁆𑀢𑁂𑀪𑀺,_  
_𑀯𑀓𑁆𑀓𑀗𑁆𑀕𑁂𑀳𑀺 𑀅𑀭𑀺𑀦𑁆𑀤𑀫;_  
_𑀓𑁄𑀜𑁆𑀘𑀸 𑀫𑀬𑀽𑀭𑀸 𑀤𑀺𑀯𑀺𑀬𑀸,_  
_𑀓𑁄𑀮𑀝𑁆𑀞𑀺𑀫𑀥𑀼𑀲𑀸𑀍𑀇𑀓𑀸;_  
_𑀓𑀽𑀚𑀺𑀢𑀸 𑀳𑀁𑀲𑀧𑀽𑀕𑁂𑀳𑀺,_  
_𑀓𑁄𑀓𑀺𑀮𑁂𑀢𑁆𑀣 𑀧𑀩𑁄𑀥𑀭𑁂𑁇_  


(27.)

3282\. _𑀅𑀫𑁆𑀩𑁂𑀢𑁆𑀣 𑀯𑀺𑀧𑁆𑀧𑀲𑀸𑀔𑀕𑁆𑀕𑀸,_  
_𑀧𑀮𑀸𑀮𑀔𑀮𑀲𑀦𑁆𑀦𑀺𑀪𑀸;_  
_𑀓𑁄𑀲𑀫𑁆𑀩𑀲𑀍𑀅𑀮𑀸 𑀦𑀻𑀧𑀸,_  
_𑀧𑀓𑁆𑀓𑀢𑀸𑀮𑀯𑀺𑀮𑀫𑁆𑀩𑀺𑀦𑁄”𑁇_  


(28.)

3283\. _“𑀫𑀸𑀮𑀻 𑀢𑀺𑀭𑀺𑀝𑀻 𑀓𑀸𑀬𑀽𑀭𑀻,_  
_𑀅𑀗𑁆𑀕𑀤𑀻 𑀘𑀦𑁆𑀤𑀦𑀼𑀲𑁆𑀲𑀤𑁄;_  
_𑀭𑀢𑁆𑀢𑀺𑀁 𑀢𑁆𑀯𑀁 𑀧𑀭𑀺𑀘𑀸𑀭𑁂𑀲𑀺,_  
_𑀤𑀺𑀯𑀸 𑀯𑁂𑀤𑁂𑀲𑀺 𑀯𑁂𑀤𑀦𑀁𑁇_  


(29.)

3284\. _𑀲𑁄𑀍𑀅𑀲𑀺𑀢𑁆𑀣𑀺𑀲𑀳𑀲𑁆𑀲𑀸𑀦𑀺,_  
_𑀬𑀸 𑀢𑁂𑀫𑀸 𑀧𑀭𑀺𑀘𑀸𑀭𑀺𑀓𑀸;_  
_𑀏𑀯𑀁 𑀫𑀳𑀸𑀦𑀼𑀪𑀸𑀯𑁄𑀲𑀺,_  
_𑀅𑀩𑁆𑀪𑀼𑀢𑁄 𑀮𑁄𑀫𑀳𑀁𑀲𑀦𑁄𑁇_  


(30.)

3285\. _𑀓𑀺𑀁 𑀓𑀫𑁆𑀫𑀫𑀓𑀭𑀻 𑀧𑀼𑀩𑁆𑀩𑁂,_  
_𑀧𑀸𑀧𑀁 𑀅𑀢𑁆𑀢𑀤𑀼𑀔𑀸𑀯𑀳𑀁;_  
_𑀬𑀁 𑀓𑀭𑀺𑀢𑁆𑀯𑀸 𑀫𑀦𑀼𑀲𑁆𑀲𑁂𑀲𑀼,_  
_𑀧𑀺𑀝𑁆𑀞𑀺𑀫𑀁𑀲𑀸𑀦𑀺 𑀔𑀸𑀤𑀲𑀺”𑁇_  


(31.)

3286\. _“𑀅𑀚𑁆𑀛𑁂𑀦𑀸𑀦𑀺 𑀧𑀝𑀺𑀕𑁆𑀕𑀬𑁆𑀳,_  
_𑀓𑀸𑀫𑁂𑀲𑀼 𑀕𑀥𑀺𑀢𑁄 𑀅𑀳𑀁;_  
_𑀅𑀘𑀭𑀺𑀁 𑀤𑀻𑀖𑀫𑀤𑁆𑀥𑀸𑀦𑀁,_  
_𑀧𑀭𑁂𑀲𑀁 𑀅𑀳𑀺𑀢𑀸𑀬𑀳𑀁𑁇_  


(32.)

3287\. _𑀬𑁄 𑀧𑀺𑀝𑁆𑀞𑀺𑀫𑀁𑀲𑀺𑀓𑁄 𑀳𑁄𑀢𑀺,_  
_𑀏𑀯𑀁 𑀉𑀓𑁆𑀓𑀘𑁆𑀘 𑀔𑀸𑀤𑀢𑀺;_  
_𑀬𑀣𑀸𑀳𑀁 𑀅𑀚𑁆𑀚 𑀔𑀸𑀤𑀸𑀫𑀺,_  
_𑀧𑀺𑀝𑁆𑀞𑀺𑀫𑀁𑀲𑀸𑀦𑀺 𑀅𑀢𑁆𑀢𑀦𑁄”𑀢𑀺𑁇_  


---

3288\. 𑀓𑀺𑀁𑀙𑀦𑁆𑀤𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (16.1 Kiṃchandavagga)](../16.1.md) / [Go to parent page (16.1 Kiṃchandavagga)](../16.1.md) / [Go to next page (16.1.2 Kumbhajātaka)](16.1.2.md)


