
[Home](/) / [22J Jātakapāḷi](/tipitaka/22J.md) / [9 Navakanipāta](/tipitaka/22J/9.md) / [9.1 Gijjhavagga](/tipitaka/22J/9/9.1.md)

# 𑁯𑁇𑁧𑁇𑁪 𑀘𑀽𑀍𑀅𑀲𑀼𑀯𑀚𑀸𑀢𑀓

### 𑀦𑀯𑀓𑀦𑀺𑀧𑀸𑀢

### 𑀕𑀺𑀚𑁆𑀛𑀯𑀕𑁆𑀕

### 𑀘𑀽𑀍𑀅𑀲𑀼𑀯𑀚𑀸𑀢𑀓

(30.)

1813\. _“𑀲𑀦𑁆𑀢𑀺 𑀭𑀼𑀓𑁆𑀔𑀸 𑀳𑀭𑀺𑀧𑀢𑁆𑀢𑀸,_  
_𑀤𑀼𑀫𑀸 𑀦𑁂𑀓𑀨𑀮𑀸 𑀩𑀳𑀽;_  
_𑀓𑀲𑁆𑀫𑀸 𑀦𑀼 𑀲𑀼𑀓𑁆𑀔𑁂 𑀓𑁄𑀍𑀆𑀧𑁂,_  
_𑀲𑀼𑀯𑀲𑁆𑀲 𑀦𑀺𑀭𑀢𑁄 𑀫𑀦𑁄”𑁇_  


(31.)

1814\. _“𑀨𑀮𑀲𑁆𑀲 𑀉𑀧𑀪𑀼𑀜𑁆𑀚𑀺𑀫𑁆𑀳𑀸,_  
_𑀦𑁂𑀓𑀯𑀲𑁆𑀲𑀕𑀡𑁂 𑀩𑀳𑀽;_  
_𑀅𑀨𑀮𑀫𑁆𑀧𑀺 𑀯𑀺𑀤𑀺𑀢𑁆𑀯𑀸𑀦,_  
_𑀲𑀸𑀯 𑀫𑁂𑀢𑁆𑀢𑀺 𑀬𑀣𑀸 𑀧𑀼𑀭𑁂”𑁇_  


(32.)

1815\. _“𑀲𑀼𑀓𑁆𑀔𑀜𑁆𑀘 𑀭𑀼𑀓𑁆𑀔𑀁 𑀓𑁄𑀍𑀆𑀧𑀁,_  
_𑀑𑀧𑀢𑁆𑀢𑀫𑀨𑀮𑀁 𑀤𑀼𑀫𑀁;_  
_𑀑𑀳𑀸𑀬 𑀲𑀓𑀼𑀡𑀸 𑀬𑀦𑁆𑀢𑀺,_  
_𑀓𑀺𑀁 𑀤𑁄𑀲𑀁 𑀧𑀲𑁆𑀲𑀲𑁂 𑀤𑀺𑀚”𑁇_  


(33.)

1816\. _“𑀬𑁂 𑀨𑀮𑀢𑁆𑀣𑀸 𑀲𑀫𑁆𑀪𑀚𑀦𑁆𑀢𑀺,_  
_𑀅𑀨𑀮𑁄𑀢𑀺 𑀚𑀳𑀦𑁆𑀢𑀺 𑀦𑀁;_  
_𑀅𑀢𑁆𑀢𑀢𑁆𑀣𑀧𑀜𑁆𑀜𑀸 𑀤𑀼𑀫𑁆𑀫𑁂𑀥𑀸,_  
_𑀢𑁂 𑀳𑁄𑀦𑁆𑀢𑀺 𑀧𑀓𑁆𑀔𑀧𑀸𑀢𑀺𑀦𑁄”𑁇_  


(34.)

1817\. _“𑀲𑀸𑀥𑀼 𑀲𑀓𑁆𑀔𑀺 𑀓𑀢𑀁 𑀳𑁄𑀢𑀺,_  
_𑀫𑁂𑀢𑁆𑀢𑀺 𑀲𑀁𑀲𑀢𑀺 𑀲𑀦𑁆𑀣𑀯𑁄;_  
_𑀲𑀘𑁂𑀢𑀁 𑀥𑀫𑁆𑀫𑀁 𑀭𑁄𑀘𑁂𑀲𑀺,_  
_𑀧𑀸𑀲𑀁𑀲𑁄𑀲𑀺 𑀯𑀺𑀚𑀸𑀦𑀢𑀁𑁇_  


(35.)

1818\. _𑀲𑁄 𑀢𑁂 𑀲𑀼𑀯 𑀯𑀭𑀁 𑀤𑀫𑁆𑀫𑀺,_  
_𑀧𑀢𑁆𑀢𑀬𑀸𑀦 𑀯𑀺𑀳𑀗𑁆𑀕𑀫;_  
_𑀯𑀭𑀁 𑀯𑀭𑀲𑁆𑀲𑀼 𑀯𑀓𑁆𑀓𑀗𑁆𑀕,_  
_𑀬𑀁 𑀓𑀺𑀜𑁆𑀘𑀺 𑀫𑀦𑀲𑀺𑀘𑁆𑀙𑀲𑀺”𑁇_  


(36.)

1819\. _“𑀅𑀧𑀺 𑀦𑀸𑀫 𑀦𑀁 𑀧𑀲𑁆𑀲𑁂𑀬𑁆𑀬𑀁,_  
_𑀲𑀧𑀢𑁆𑀢𑀁 𑀲𑀨𑀮𑀁 𑀤𑀼𑀫𑀁;_  
_𑀤𑀮𑀺𑀤𑁆𑀤𑁄𑀯 𑀦𑀺𑀥𑀺𑀁 𑀮𑀤𑁆𑀥𑀸,_  
_𑀦𑀦𑁆𑀤𑁂𑀬𑁆𑀬𑀸𑀳𑀁 𑀧𑀼𑀦𑀧𑁆𑀧𑀼𑀦𑀁”𑁇_  


(37.)

1820\. _“𑀢𑀢𑁄 𑀅𑀫𑀢𑀫𑀸𑀤𑀸𑀬,_  
_𑀅𑀪𑀺𑀲𑀺𑀜𑁆𑀘𑀺 𑀫𑀳𑀻𑀭𑀼𑀳𑀁;_  
_𑀢𑀲𑁆𑀲 𑀲𑀸𑀔𑀸 𑀯𑀺𑀭𑀽𑀳𑀺𑀁𑀲𑀼,_  
_𑀲𑀻𑀢𑀘𑁆𑀙𑀸𑀬𑀸 𑀫𑀦𑁄𑀭𑀫𑀸”𑁇_  


(38.)

1821\. _“𑀏𑀯𑀁 𑀲𑀓𑁆𑀓 𑀲𑀼𑀔𑀻 𑀳𑁄𑀳𑀺,_  
_𑀲𑀳 𑀲𑀩𑁆𑀩𑁂𑀳𑀺 𑀜𑀸𑀢𑀺𑀪𑀺;_  
_𑀬𑀣𑀸𑀳𑀫𑀚𑁆𑀚 𑀲𑀼𑀔𑀺𑀢𑁄,_  
_𑀤𑀺𑀲𑁆𑀯𑀸𑀦 𑀲𑀨𑀮𑀁 𑀤𑀼𑀫𑀁𑁇_  


(39.)

1822\. _𑀲𑀼𑀯𑀲𑁆𑀲 𑀘 𑀯𑀭𑀁 𑀤𑀢𑁆𑀯𑀸,_  
_𑀓𑀢𑁆𑀯𑀸𑀦 𑀲𑀨𑀮𑀁 𑀤𑀼𑀫𑀁;_  
_𑀧𑀓𑁆𑀓𑀸𑀫𑀺 𑀲𑀳 𑀪𑀭𑀺𑀬𑀸𑀬,_  
_𑀤𑁂𑀯𑀸𑀦𑀁 𑀦𑀦𑁆𑀤𑀦𑀁 𑀯𑀦𑀦𑁆”𑀢𑀺𑁇_  


---

1823\. 𑀘𑀽𑀍𑀅𑀲𑀼𑀯𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (9.1.3 Mahāsuvajātaka)](/tipitaka/22J/9/9.1/9.1.3.md) / [Go to parent page (9.1 Gijjhavagga)](/tipitaka/22J/9/9.1.md) / [Go to next page (9.1.5 Haritacajātaka)](/tipitaka/22J/9/9.1/9.1.5.md)


