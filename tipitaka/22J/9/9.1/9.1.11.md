
[Home](/) / [22J Jātakapāḷi](../../../22J.md) / [9 Navakanipāta](../../9.md) / [9.1 Gijjhavagga](../9.1.md)

# 𑁯𑁇𑁧𑁇𑁧𑁧 𑀧𑀽𑀢𑀺𑀫𑀁𑀲𑀚𑀸𑀢𑀓

### 𑀦𑀯𑀓𑀦𑀺𑀧𑀸𑀢

### 𑀕𑀺𑀚𑁆𑀛𑀯𑀕𑁆𑀕

### 𑀧𑀽𑀢𑀺𑀫𑀁𑀲𑀚𑀸𑀢𑀓

(96.)

1886\. _“𑀦 𑀔𑁄 𑀫𑁂 𑀭𑀼𑀘𑁆𑀘𑀢𑀺 𑀆𑀍𑀇,_  
_𑀧𑀽𑀢𑀺𑀫𑀁𑀲𑀲𑁆𑀲 𑀧𑁂𑀓𑁆𑀔𑀦𑀸;_  
_𑀏𑀢𑀸𑀤𑀺𑀲𑀸 𑀲𑀔𑀸𑀭𑀲𑁆𑀫𑀸,_  
_𑀆𑀭𑀓𑀸 𑀧𑀭𑀺𑀯𑀚𑁆𑀚𑀬𑁂”𑁇_  


(97.)

1887\. _“𑀉𑀫𑁆𑀫𑀢𑁆𑀢𑀺𑀓𑀸 𑀅𑀬𑀁 𑀯𑁂𑀡𑀻,_  
_𑀯𑀡𑁆𑀡𑁂𑀢𑀺 𑀧𑀢𑀺𑀦𑁄 𑀲𑀔𑀺𑀁;_  
_𑀧𑀚𑁆𑀛𑀸𑀬𑀺 𑀧𑀝𑀺𑀕𑀘𑁆𑀙𑀦𑁆𑀢𑀺𑀁,_  
_𑀆𑀕𑀢𑀁 𑀫𑁂𑀡𑁆𑀟𑀫𑀸𑀢𑀭𑀁”𑁇_  


(98.)

1888\. _“𑀢𑁆𑀯𑀁 𑀔𑁄𑀲𑀺 𑀲𑀫𑁆𑀫 𑀉𑀫𑁆𑀫𑀢𑁆𑀢𑁄,_  
_𑀤𑀼𑀫𑁆𑀫𑁂𑀥𑁄 𑀅𑀯𑀺𑀘𑀓𑁆𑀔𑀡𑁄;_  
_𑀬𑁄 𑀢𑁆𑀯𑀁 𑀫𑀢𑀸𑀮𑀬𑀁 𑀓𑀢𑁆𑀯𑀸,_  
_𑀅𑀓𑀸𑀮𑁂𑀦 𑀯𑀺𑀧𑁂𑀓𑁆𑀔𑀲𑀺”𑁇_  


(99.)

1889\. _“𑀦 𑀅𑀓𑀸𑀮𑁂 𑀯𑀺𑀧𑁂𑀓𑁆𑀔𑁂𑀬𑁆𑀬,_  
_𑀓𑀸𑀮𑁂 𑀧𑁂𑀓𑁆𑀔𑁂𑀬𑁆𑀬 𑀧𑀡𑁆𑀟𑀺𑀢𑁄;_  
_𑀧𑀽𑀢𑀺𑀫𑀁𑀲𑁄𑀯 𑀧𑀚𑁆𑀛𑀸𑀬𑀺,_  
_𑀬𑁄 𑀅𑀓𑀸𑀮𑁂 𑀯𑀺𑀧𑁂𑀓𑁆𑀔𑀢𑀺”𑁇_  


(100.)

1890\. _“𑀧𑀺𑀬𑀁 𑀔𑁄 𑀆𑀍𑀇 𑀫𑁂 𑀳𑁄𑀢𑀼,_  
_𑀧𑀼𑀡𑁆𑀡𑀧𑀢𑁆𑀢𑀁 𑀤𑀤𑀸𑀳𑀺 𑀫𑁂;_  
_𑀧𑀢𑀺 𑀲𑀜𑁆𑀚𑀻𑀯𑀺𑀢𑁄 𑀫𑀬𑁆𑀳𑀁,_  
_𑀏𑀬𑁆𑀬𑀸𑀲𑀺 𑀧𑀺𑀬𑀧𑀼𑀘𑁆𑀙𑀺𑀓𑀸”𑁇_  


(101.)

1891\. _“𑀧𑀺𑀬𑀁 𑀔𑁄 𑀆𑀍𑀇 𑀢𑁂 𑀳𑁄𑀢𑀼,_  
_𑀧𑀼𑀡𑁆𑀡𑀧𑀢𑁆𑀢𑀁 𑀤𑀤𑀸𑀫𑀺 𑀢𑁂;_  
_𑀫𑀳𑀢𑀸 𑀧𑀭𑀺𑀯𑀸𑀭𑁂𑀦,_  
_𑀏𑀲𑁆𑀲𑀁 𑀓𑀬𑀺𑀭𑀸𑀳𑀺 𑀪𑁄𑀚𑀦𑀁”𑁇_  


(102.)

1892\. _“𑀓𑀻𑀤𑀺𑀲𑁄 𑀢𑀼𑀬𑁆𑀳𑀁 𑀧𑀭𑀺𑀯𑀸𑀭𑁄,_  
_𑀬𑁂𑀲𑀁 𑀓𑀸𑀳𑀸𑀫𑀺 𑀪𑁄𑀚𑀦𑀁;_  
_𑀓𑀺𑀁𑀦𑀸𑀫𑀓𑀸 𑀘 𑀢𑁂 𑀲𑀩𑁆𑀩𑁂,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑀸”𑁇_  


(103.)

1893\. _“𑀫𑀸𑀮𑀺𑀬𑁄 𑀘𑀢𑀼𑀭𑀓𑁆𑀔𑁄 𑀘,_  
_𑀧𑀺𑀗𑁆𑀕𑀺𑀬𑁄 𑀅𑀣 𑀚𑀫𑁆𑀩𑀼𑀓𑁄;_  
_𑀏𑀤𑀺𑀲𑁄 𑀫𑀬𑁆𑀳𑀁 𑀧𑀭𑀺𑀯𑀸𑀭𑁄,_  
_𑀢𑁂𑀲𑀁 𑀓𑀬𑀺𑀭𑀸𑀳𑀺 𑀪𑁄𑀚𑀦𑀁”𑁇_  


(104.)

1894\. _“𑀦𑀺𑀓𑁆𑀔𑀦𑁆𑀢𑀸𑀬 𑀅𑀕𑀸𑀭𑀲𑁆𑀫𑀸,_  
_𑀪𑀡𑁆𑀟𑀓𑀫𑁆𑀧𑀺 𑀯𑀺𑀦𑀲𑁆𑀲𑀢𑀺;_  
_𑀆𑀭𑁄𑀕𑁆𑀬𑀁 𑀆𑀍𑀇𑀦𑁄 𑀯𑀚𑁆𑀚𑀁,_  
_𑀇𑀥𑁂𑀯 𑀯𑀲 𑀫𑀸𑀕𑀫𑀸”𑀢𑀺𑁇_  


---

1895\. 𑀧𑀽𑀢𑀺𑀫𑀁𑀲𑀚𑀸𑀢𑀓𑀁 𑀏𑀓𑀸𑀤𑀲𑀫𑀁𑁇



[Go to previous page (9.1.10 Samuggajātaka)](9.1.10.md) / [Go to parent page (9.1 Gijjhavagga)](../9.1.md) / [Go to next page (9.1.12 Daddarajātaka)](9.1.12.md)


