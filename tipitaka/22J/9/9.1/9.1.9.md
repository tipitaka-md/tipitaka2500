
[Home](/) / [22J Jātakapāḷi](/tipitaka/22J.md) / [9 Navakanipāta](/tipitaka/22J/9.md) / [9.1 Gijjhavagga](/tipitaka/22J/9/9.1.md)

# 𑁯𑁇𑁧𑁇𑁯 𑀳𑀮𑀺𑀤𑁆𑀤𑀺𑀭𑀸𑀕𑀚𑀸𑀢𑀓

### 𑀦𑀯𑀓𑀦𑀺𑀧𑀸𑀢

### 𑀕𑀺𑀚𑁆𑀛𑀯𑀕𑁆𑀕

### 𑀳𑀮𑀺𑀤𑁆𑀤𑀺𑀭𑀸𑀕𑀚𑀸𑀢𑀓

(78.)

1866\. _“𑀲𑀼𑀢𑀺𑀢𑀺𑀓𑁆𑀔𑀁 𑀅𑀭𑀜𑁆𑀜𑀫𑁆𑀳𑀺,_  
_𑀧𑀦𑁆𑀢𑀫𑁆𑀳𑀺 𑀲𑀬𑀦𑀸𑀲𑀦𑁂;_  
_𑀬𑁂 𑀘 𑀕𑀸𑀫𑁂 𑀢𑀺𑀢𑀺𑀓𑁆𑀔𑀦𑁆𑀢𑀺,_  
_𑀢𑁂 𑀉𑀍𑀆𑀭𑀢𑀭𑀸 𑀢𑀬𑀸”𑁇_  


(79.)

1867\. _“𑀅𑀭𑀜𑁆𑀜𑀸 𑀕𑀸𑀫𑀫𑀸𑀕𑀫𑁆𑀫,_  
_𑀓𑀺𑀁𑀲𑀻𑀮𑀁 𑀓𑀺𑀁𑀯𑀢𑀁 𑀅𑀳𑀁;_  
_𑀧𑀼𑀭𑀺𑀲𑀁 𑀢𑀸𑀢 𑀲𑁂𑀯𑁂𑀬𑁆𑀬𑀁,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(80.)

1868\. _“𑀬𑁄 𑀢𑁂 𑀯𑀺𑀲𑁆𑀲𑀸𑀲𑀬𑁂 𑀢𑀸𑀢,_  
_𑀯𑀺𑀲𑁆𑀲𑀸𑀲𑀜𑁆𑀘 𑀔𑀫𑁂𑀬𑁆𑀬 𑀢𑁂;_  
_𑀲𑀼𑀲𑁆𑀲𑀽𑀲𑀻 𑀘 𑀢𑀺𑀢𑀺𑀓𑁆𑀔𑀻 𑀘,_  
_𑀢𑀁 𑀪𑀚𑁂𑀳𑀺 𑀇𑀢𑁄 𑀕𑀢𑁄𑁇_  


(81.)

1869\. _𑀬𑀲𑁆𑀲 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀦𑀢𑁆𑀣𑀺 𑀤𑀼𑀓𑁆𑀓𑀝𑀁;_  
_𑀉𑀭𑀲𑀻𑀯 𑀧𑀢𑀺𑀝𑁆𑀞𑀸𑀬,_  
_𑀢𑀁 𑀪𑀚𑁂𑀳𑀺 𑀇𑀢𑁄 𑀕𑀢𑁄𑁇_  


(82.)

1870\. _𑀬𑁄 𑀘 𑀥𑀫𑁆𑀫𑁂𑀦 𑀘𑀭𑀢𑀺,_  
_𑀘𑀭𑀦𑁆𑀢𑁄𑀧𑀺 𑀦 𑀫𑀜𑁆𑀜𑀢𑀺;_  
_𑀯𑀺𑀲𑀼𑀤𑁆𑀥𑀓𑀸𑀭𑀺𑀁 𑀲𑀧𑁆𑀧𑀜𑁆𑀜𑀁,_  
_𑀢𑀁 𑀪𑀚𑁂𑀳𑀺 𑀇𑀢𑁄 𑀕𑀢𑁄𑁇_  


(83.)

1871\. _𑀳𑀮𑀺𑀤𑁆𑀤𑀺𑀭𑀸𑀕𑀁 𑀓𑀧𑀺𑀘𑀺𑀢𑁆𑀢𑀁,_  
_𑀧𑀼𑀭𑀺𑀲𑀁 𑀭𑀸𑀕𑀯𑀺𑀭𑀸𑀕𑀺𑀦𑀁;_  
_𑀢𑀸𑀤𑀺𑀲𑀁 𑀢𑀸𑀢 𑀫𑀸 𑀲𑁂𑀯𑀺,_  
_𑀦𑀺𑀫𑁆𑀫𑀦𑀼𑀲𑁆𑀲𑀫𑁆𑀧𑀺 𑀘𑁂 𑀲𑀺𑀬𑀸𑁇_  


(84.)

1872\. _𑀆𑀲𑀻𑀯𑀺𑀲𑀁𑀯 𑀓𑀼𑀧𑀺𑀢𑀁,_  
_𑀫𑀻𑀍𑀳𑀮𑀺𑀢𑁆𑀢𑀁 𑀫𑀳𑀸𑀧𑀣𑀁;_  
_𑀆𑀭𑀓𑀸 𑀧𑀭𑀺𑀯𑀚𑁆𑀚𑁂𑀳𑀺,_  
_𑀬𑀸𑀦𑀻𑀯 𑀯𑀺𑀲𑀫𑀁 𑀧𑀣𑀁𑁇_  


(85.)

1873\. _𑀅𑀦𑀢𑁆𑀣𑀸 𑀢𑀸𑀢 𑀯𑀟𑁆𑀠𑀦𑁆𑀢𑀺,_  
_𑀩𑀸𑀮𑀁 𑀅𑀘𑁆𑀘𑀼𑀧𑀲𑁂𑀯𑀢𑁄;_  
_𑀫𑀸𑀲𑁆𑀲𑀼 𑀩𑀸𑀮𑁂𑀦 𑀲𑀁𑀕𑀘𑁆𑀙𑀺,_  
_𑀅𑀫𑀺𑀢𑁆𑀢𑁂𑀦𑁂𑀯 𑀲𑀩𑁆𑀩𑀤𑀸𑁇_  


(86.)

1874\. _𑀢𑀁 𑀢𑀸𑀳𑀁 𑀢𑀸𑀢 𑀬𑀸𑀘𑀸𑀫𑀺,_  
_𑀓𑀭𑀲𑁆𑀲𑀼 𑀯𑀘𑀦𑀁 𑀫𑀫;_  
_𑀫𑀸𑀲𑁆𑀲𑀼 𑀩𑀸𑀮𑁂𑀦 𑀲𑀁𑀕𑀘𑁆𑀙𑀺,_  
_𑀤𑀼𑀓𑁆𑀔𑁄 𑀩𑀸𑀮𑁂𑀳𑀺 𑀲𑀗𑁆𑀕𑀫𑁄”𑀢𑀺𑁇_  


---

1875\. 𑀳𑀮𑀺𑀤𑁆𑀤𑀺𑀭𑀸𑀕𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (9.1.8 Cakkavākajātaka)](/tipitaka/22J/9/9.1/9.1.8.md) / [Go to parent page (9.1 Gijjhavagga)](/tipitaka/22J/9/9.1.md) / [Go to next page (9.1.10 Samuggajātaka)](/tipitaka/22J/9/9.1/9.1.10.md)


