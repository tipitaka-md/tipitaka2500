
[Home](/) / [22J Jātakapāḷi](../../../22J.md) / [9 Navakanipāta](../../9.md) / [9.1 Gijjhavagga](../9.1.md)

# 𑁯𑁇𑁧𑁇𑁫 𑀳𑀭𑀺𑀢𑀘𑀚𑀸𑀢𑀓

* 𑀦𑀯𑀓𑀦𑀺𑀧𑀸𑀢

* 𑀕𑀺𑀚𑁆𑀛𑀯𑀕𑁆𑀕

* 𑀳𑀭𑀺𑀢𑀘𑀚𑀸𑀢𑀓

(40.)

1824\. _“𑀲𑀼𑀢𑀁 𑀫𑁂𑀢𑀁 𑀫𑀳𑀸𑀩𑁆𑀭𑀳𑁆𑀫𑁂,_  
_𑀓𑀸𑀫𑁂 𑀪𑀼𑀜𑁆𑀚𑀢𑀺 𑀳𑀸𑀭𑀺𑀢𑁄;_  
_𑀓𑀘𑁆𑀘𑁂𑀢𑀁 𑀯𑀘𑀦𑀁 𑀢𑀼𑀘𑁆𑀙𑀁,_  
_𑀓𑀘𑁆𑀘𑀺 𑀲𑀼𑀤𑁆𑀥𑁄 𑀇𑀭𑀺𑀬𑁆𑀬𑀲𑀺”𑁇_  


(41.)

1825\. _“𑀏𑀯𑀫𑁂𑀢𑀁 𑀫𑀳𑀸𑀭𑀸𑀚,_  
_𑀬𑀣𑀸 𑀢𑁂 𑀯𑀘𑀦𑀁 𑀲𑀼𑀢𑀁;_  
_𑀓𑀼𑀫𑁆𑀫𑀕𑁆𑀕𑀁 𑀧𑀝𑀺𑀧𑀦𑁆𑀦𑁄𑀲𑁆𑀫𑀺,_  
_𑀫𑁄𑀳𑀦𑁂𑀬𑁆𑀬𑁂𑀲𑀼 𑀫𑀼𑀘𑁆𑀙𑀺𑀢𑁄”𑁇_  


(42.)

1826\. _“𑀅𑀤𑀼 𑀧𑀜𑁆𑀜𑀸 𑀓𑀺𑀫𑀢𑁆𑀣𑀺𑀬𑀸,_  
_𑀦𑀺𑀧𑀼𑀡𑀸 𑀲𑀸𑀥𑀼𑀘𑀺𑀦𑁆𑀢𑀺𑀦𑀻;_  
_𑀬𑀸𑀬 𑀉𑀧𑁆𑀧𑀢𑀺𑀢𑀁 𑀭𑀸𑀕𑀁,_  
_𑀓𑀺𑀁 𑀫𑀦𑁄 𑀦 𑀯𑀺𑀦𑁄𑀤𑀬𑁂”𑁇_  


(43.)

1827\. _“𑀘𑀢𑁆𑀢𑀸𑀭𑁄𑀫𑁂 𑀫𑀳𑀸𑀭𑀸𑀚,_  
_𑀮𑁄𑀓𑁂 𑀅𑀢𑀺𑀩𑀮𑀸 𑀪𑀼𑀲𑀸;_  
_𑀭𑀸𑀕𑁄 𑀤𑁄𑀲𑁄 𑀫𑀤𑁄 𑀫𑁄𑀳𑁄,_  
_𑀬𑀢𑁆𑀣 𑀧𑀜𑁆𑀜𑀸 𑀦 𑀕𑀸𑀥𑀢𑀺”𑁇_  


(44.)

1828\. _“𑀅𑀭𑀳𑀸 𑀲𑀻𑀮𑀲𑀫𑁆𑀧𑀦𑁆𑀦𑁄,_  
_𑀲𑀼𑀤𑁆𑀥𑁄 𑀘𑀭𑀢𑀺 𑀳𑀸𑀭𑀺𑀢𑁄;_  
_𑀫𑁂𑀥𑀸𑀯𑀻 𑀧𑀡𑁆𑀟𑀺𑀢𑁄 𑀘𑁂𑀯,_  
_𑀇𑀢𑀺 𑀦𑁄 𑀲𑀫𑁆𑀫𑀢𑁄 𑀪𑀯𑀁”𑁇_  


(45.)

1829\. _“𑀫𑁂𑀥𑀸𑀯𑀻𑀦𑀫𑁆𑀧𑀺 𑀳𑀺𑀁𑀲𑀦𑁆𑀢𑀺,_  
_𑀇𑀲𑀺𑀁 𑀥𑀫𑁆𑀫𑀕𑀼𑀡𑁂 𑀭𑀢𑀁;_  
_𑀯𑀺𑀢𑀓𑁆𑀓𑀸 𑀧𑀸𑀧𑀓𑀸 𑀭𑀸𑀚,_  
_𑀲𑀼𑀪𑀸 𑀭𑀸𑀕𑀽𑀧𑀲𑀁𑀳𑀺𑀢𑀸”𑁇_  


(46.)

1830\. _“𑀉𑀧𑁆𑀧𑀦𑁆𑀦𑀸𑀬𑀁 𑀲𑀭𑀻𑀭𑀚𑁄,_  
_𑀭𑀸𑀕𑁄 𑀯𑀡𑁆𑀡𑀯𑀺𑀤𑀽𑀲𑀦𑁄 𑀢𑀯;_  
_𑀢𑀁 𑀧𑀚𑀳 𑀪𑀤𑁆𑀤𑀫𑀢𑁆𑀣𑀼 𑀢𑁂,_  
_𑀩𑀳𑀼𑀦𑁆𑀦𑀸𑀲𑀺 𑀫𑁂𑀥𑀸𑀯𑀺𑀲𑀫𑁆𑀫𑀢𑁄”𑁇_  


(47.)

1831\. _“𑀢𑁂 𑀅𑀦𑁆𑀥𑀓𑀸𑀭𑀓𑁂 𑀓𑀸𑀫𑁂,_  
_𑀩𑀳𑀼𑀤𑀼𑀓𑁆𑀔𑁂 𑀫𑀳𑀸𑀯𑀺𑀲𑁂;_  
_𑀢𑁂𑀲𑀁 𑀫𑀽𑀮𑀁 𑀕𑀯𑁂𑀲𑀺𑀲𑁆𑀲𑀁,_  
_𑀙𑁂𑀘𑁆𑀙𑀁 𑀭𑀸𑀕𑀁 𑀲𑀩𑀦𑁆𑀥𑀦𑀁”𑁇_  


(48.)

1832\. _“𑀇𑀤𑀁 𑀯𑀢𑁆𑀯𑀸𑀦 𑀳𑀸𑀭𑀺𑀢𑁄,_  
_𑀇𑀲𑀺 𑀲𑀘𑁆𑀘𑀧𑀭𑀓𑁆𑀓𑀫𑁄;_  
_𑀓𑀸𑀫𑀭𑀸𑀕𑀁 𑀯𑀺𑀭𑀸𑀚𑁂𑀢𑁆𑀯𑀸,_  
_𑀩𑁆𑀭𑀳𑁆𑀫𑀮𑁄𑀓𑀽𑀧𑀕𑁄 𑀅𑀳𑀽”𑀢𑀺𑁇_  


---

1833\. 𑀳𑀭𑀺𑀢𑀘𑀚𑀸𑀢𑀓𑀁 𑀧𑀜𑁆𑀘𑀫𑀁𑁇



[Go to previous page (9.1.4 Cūḷasuvajātaka)](9.1.4.md) / [Go to parent page (9.1 Gijjhavagga)](../9.1.md) / [Go to next page (9.1.6 Padakusalamāṇavajātaka)](9.1.6.md)


