
[Home](/) / [22J Jātakapāḷi](../...md) / [2 Dukanipāta](...md) / [2.7 Bīraṇathambhavagga](../22J/2/2.7.md)

# 2.7.10 Dhammadhajajātaka

* Dukanipāta

* Bīraṇathambhavagga

* Dhammadhajajātaka

(139.)

565\. _“Sukhaṃ jīvitarūposi,_  
_raṭṭhā vivanamāgato;_  
_So ekako rukkhamūle,_  
_kapaṇo viya jhāyasi”._  


(140.)

566\. _“Sukhaṃ jīvitarūposmi,_  
_raṭṭhā vivanamāgato;_  
_So ekako rukkhamūle,_  
_kapaṇo viya jhāyāmi;_  
_Sataṃ dhammaṃ anussaran”ti._  


---

567\. Dhammadhajajātakaṃ dasamaṃ.

  
Bīraṇathambhavaggo sattamo.



---

568\. Tassuddānaṃ



569\. _Atha bīraṇathambhavaro ca naṭo,_  
_Bharurājavaruttamapuṇṇanadī;_  
_Bahubhāṇi aggipavane mūsikā,_  
_Sahalambatthano kapaṇena dasāti._  


[Go to previous page (2.7.9 Garahitajātaka)](2.7.9.md) / [Go to parent page (2.7 Bīraṇathambhavagga)](../22J/2/2.7.md) / [Go to next page (2.8 Kāsāvavagga)](../2.8.md)


