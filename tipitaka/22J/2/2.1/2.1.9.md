
[Home](/) / [22J Jātakapāḷi](/tipitaka/22J.md) / [2 Dukanipāta](/tipitaka/22J/2.md) / [2.1 Daḷhavagga](/tipitaka/22J/2/2.1.md)

# 𑁨𑁇𑁧𑁇𑁯 𑀫𑁄𑀭𑀚𑀸𑀢𑀓

### 𑀤𑀼𑀓𑀦𑀺𑀧𑀸𑀢

### 𑀤𑀍𑀳𑀯𑀕𑁆𑀕

### 𑀫𑁄𑀭𑀚𑀸𑀢𑀓

(17.)

364. _“𑀉𑀤𑁂𑀢𑀬𑀜𑁆 𑀘𑀓𑁆𑀔𑀼𑀫𑀸 𑀏𑀓𑀭𑀸𑀚𑀸,_  
_𑀳𑀭𑀺𑀲𑁆𑀲𑀯𑀡𑁆𑀡𑁄 𑀧𑀣𑀯𑀺𑀧𑁆𑀧𑀪𑀸𑀲𑁄;_  
_𑀢𑀁 𑀢𑀁 𑀦𑀫𑀲𑁆𑀲𑀸𑀫𑀺 𑀳𑀭𑀺𑀲𑁆𑀲𑀯𑀡𑁆𑀡𑀁 𑀧𑀣𑀯𑀺𑀧𑁆𑀧𑀪𑀸𑀲𑀁,_  
_𑀢𑀬𑀸𑀚𑁆𑀚 𑀕𑀼𑀢𑁆𑀢𑀸 𑀯𑀺𑀳𑀭𑁂𑀫𑀼 𑀤𑀺𑀯𑀲𑀁𑁇_  


365. _𑀬𑁂 𑀩𑁆𑀭𑀸𑀳𑁆𑀫𑀡𑀸 𑀯𑁂𑀤𑀕𑀽 𑀲𑀩𑁆𑀩𑀥𑀫𑁆𑀫𑁂,_  
_𑀢𑁂 𑀫𑁂 𑀦𑀫𑁄 𑀢𑁂 𑀘 𑀫𑀁 𑀧𑀸𑀮𑀬𑀦𑁆𑀢𑀼;_  
_𑀦𑀫𑀢𑁆𑀣𑀼 𑀩𑀼𑀤𑁆𑀥𑀸𑀦𑀁 𑀦𑀫𑀢𑁆𑀣𑀼 𑀩𑁄𑀥𑀺𑀬𑀸,_  
_𑀦𑀫𑁄 𑀯𑀺𑀫𑀼𑀢𑁆𑀢𑀸𑀦𑀁 𑀦𑀫𑁄 𑀯𑀺𑀫𑀼𑀢𑁆𑀢𑀺𑀬𑀸;_  
_𑀇𑀫𑀁 𑀲𑁄 𑀧𑀭𑀺𑀢𑁆𑀢𑀁 𑀓𑀢𑁆𑀯𑀸,_  
_𑀫𑁄𑀭𑁄 𑀘𑀭𑀢𑀺 𑀏𑀲𑀦𑀸𑁇_  


(18.)

366. _𑀅𑀧𑁂𑀢𑀬𑀁 𑀘𑀓𑁆𑀔𑀼𑀫𑀸 𑀏𑀓𑀭𑀸𑀚𑀸,_  
_𑀳𑀭𑀺𑀲𑁆𑀲𑀯𑀡𑁆𑀡𑁄 𑀧𑀣𑀯𑀺𑀧𑁆𑀧𑀪𑀸𑀲𑁄;_  
_𑀢𑀁 𑀢𑀁 𑀦𑀫𑀲𑁆𑀲𑀸𑀫𑀺 𑀳𑀭𑀺𑀲𑁆𑀲𑀯𑀡𑁆𑀡𑀁 𑀧𑀣𑀯𑀺𑀧𑁆𑀧𑀪𑀸𑀲𑀁,_  
_𑀢𑀬𑀸𑀚𑁆𑀚 𑀕𑀼𑀢𑁆𑀢𑀸 𑀯𑀺𑀳𑀭𑁂𑀫𑀼 𑀭𑀢𑁆𑀢𑀺𑀁𑁇_  


367. _𑀬𑁂 𑀩𑁆𑀭𑀸𑀳𑁆𑀫𑀡𑀸 𑀯𑁂𑀤𑀕𑀽 𑀲𑀩𑁆𑀩𑀥𑀫𑁆𑀫𑁂,_  
_𑀢𑁂 𑀫𑁂 𑀦𑀫𑁄 𑀢𑁂 𑀘 𑀫𑀁 𑀧𑀸𑀮𑀬𑀦𑁆𑀢𑀼;_  
_𑀦𑀫𑀢𑁆𑀣𑀼 𑀩𑀼𑀤𑁆𑀥𑀸𑀦𑀁 𑀦𑀫𑀢𑁆𑀣𑀼 𑀩𑁄𑀥𑀺𑀬𑀸,_  
_𑀦𑀫𑁄 𑀯𑀺𑀫𑀼𑀢𑁆𑀢𑀸𑀦𑀁 𑀦𑀫𑁄 𑀯𑀺𑀫𑀼𑀢𑁆𑀢𑀺𑀬𑀸;_  
_𑀇𑀫𑀁 𑀲𑁄 𑀧𑀭𑀺𑀢𑁆𑀢𑀁 𑀓𑀢𑁆𑀯𑀸,_  
_𑀫𑁄𑀭𑁄 𑀯𑀸𑀲𑀫𑀓𑀧𑁆𑀧𑀬𑀻”𑀢𑀺𑁇_  


---

368. 𑀫𑁄𑀭𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (2.1.8 Suhanujātaka)](/tipitaka/22J/2/2.1/2.1.8.md) / [Go to parent page (2.1 Daḷhavagga)](/tipitaka/22J/2/2.1.md) / [Go to next page (2.1.10 Vinīlajātaka)](/tipitaka/22J/2/2.1/2.1.10.md)


