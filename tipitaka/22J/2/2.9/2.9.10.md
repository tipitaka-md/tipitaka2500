
[Home](/) / [22J Jātakapāḷi](../../../22J.md) / [2 Dukanipāta](../../2.md) / [2.9 Upāhanavagga](../2.9.md)

# 2.9.10 Mahāpiṅgalajātaka

* Dukanipāta

* Upāhanavagga

* Mahāpiṅgalajātaka

(179.)

629\. _“Sabbo jano hiṃsito piṅgalena,_  
_Tasmiṃ mate paccayā vedayanti;_  
_Piyo nu te āsi akaṇhanetto,_  
_Kasmā nu tvaṃ rodasi dvārapāla”._  


(180.)

630\. _“Na me piyo āsi akaṇhanetto,_  
_Bhāyāmi paccāgamanāya tassa;_  
_Ito gato hiṃseyya maccurājaṃ,_  
_So hiṃsito āneyya puna idha”._  


(181.)

631\. _“Daḍḍho vāhasahassehi,_  
_sitto ghaṭasatehi so;_  
_Parikkhatā ca sā bhūmi,_  
_mā bhāyi nāgamissatī”ti._  


---

632\. Mahāpiṅgalajātakaṃ dasamaṃ.

  
Upāhanavaggo navamo.



---

633\. Tassuddānaṃ



634\. _Varupāhana khujja vikaṇṇakako,_  
_Asitābhuya pañcamavacchanakho;_  
_Dija pemavaruttamaekapadaṃ,_  
_Kumināmukha piṅgalakena dasāti._  


[Go to previous page (2.9.9 Haritamaṇḍūkajātaka)](2.9.9.md) / [Go to parent page (2.9 Upāhanavagga)](../2.9.md) / [Go to next page (2.10 Siṅgālavagga)](../2.10.md)


