
[Home](/) / [22J Jātakapāḷi](/tipitaka/22J.md) / [2 Dukanipāta](/tipitaka/22J/2.md) / [2.4 Asadisavagga](/tipitaka/22J/2/2.4.md)

# 2.4.3 Vālodakajātaka

### Dukanipāta

### Asadisavagga

### Vālodakajātaka

(65.)

444\. _“Vālodakaṃ apparasaṃ nihīnaṃ,_  
_Pitvā mado jāyati gadrabhānaṃ;_  
_Imañca pitvāna rasaṃ paṇītaṃ,_  
_Mado na sañjāyati sindhavānaṃ”._  


(66.)

445\. _“Appaṃ pivitvāna nihīnajacco,_  
_So majjatī tena janinda puṭṭho;_  
_Dhorayhasīlī ca kulamhi jāto,_  
_Na majjatī aggarasaṃ pivitvā”ti._  


---

446\. Vālodakajātakaṃ tatiyaṃ.



[Go to previous page (2.4.2 Saṅgāmāvacarajātaka)](/tipitaka/22J/2/2.4/2.4.2.md) / [Go to parent page (2.4 Asadisavagga)](/tipitaka/22J/2/2.4.md) / [Go to next page (2.4.4 Giridattajātaka)](/tipitaka/22J/2/2.4/2.4.4.md)


