---
title: 2.4.3 Vālodakajātaka
path: /tipitaka/22J/2/2.4/2.4.3
ref: 269076
breadcrumbs:
  - name: Home
    link: /
  - name: 22J Jātakapāḷi
    link: /tipitaka/22J
  - name: 2 Dukanipāta
    link: /tipitaka/22J/2
  - name: 2.4 Asadisavagga
    link: /tipitaka/22J/2/2.4
prevL: /tipitaka/22J/2/2.4/2.4.2
upL: /tipitaka/22J/2/2.4
nextL: /tipitaka/22J/2/2.4/2.4.4
---

# 2.4.3 Vālodakajātaka

### Dukanipāta

### Asadisavagga

### Vālodakajātaka

(65.)

444. _“Vālodakaṃ apparasaṃ nihīnaṃ,_  
_Pitvā mado jāyati gadrabhānaṃ;_  
_Imañca pitvāna rasaṃ paṇītaṃ,_  
_Mado na sañjāyati sindhavānaṃ”._  


(66.)

445. _“Appaṃ pivitvāna nihīnajacco,_  
_So majjatī tena janinda puṭṭho;_  
_Dhorayhasīlī ca kulamhi jāto,_  
_Na majjatī aggarasaṃ pivitvā”ti._  


===

446. Vālodakajātakaṃ tatiyaṃ.




