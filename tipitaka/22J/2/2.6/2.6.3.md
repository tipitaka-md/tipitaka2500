
[Home](/) / [22J Jātakapāḷi](/tipitaka/22J.md) / [2 Dukanipāta](/tipitaka/22J/2.md) / [2.6 Nataṃdaḷhavagga](/tipitaka/22J/2/2.6.md)

# 𑁨𑁇𑁬𑁇𑁩 𑀔𑀡𑁆𑀟𑀚𑀸𑀢𑀓

### 𑀤𑀼𑀓𑀦𑀺𑀧𑀸𑀢

### 𑀦𑀢𑀁𑀤𑀍𑀳𑀯𑀕𑁆𑀕

### 𑀔𑀡𑁆𑀟𑀚𑀸𑀢𑀓

(105.)

508\. _“𑀯𑀺𑀭𑀽𑀧𑀓𑁆𑀔𑁂𑀳𑀺 𑀫𑁂 𑀫𑁂𑀢𑁆𑀢𑀁,_  
_𑀫𑁂𑀢𑁆𑀢𑀁 𑀏𑀭𑀸𑀧𑀣𑁂𑀳𑀺 𑀫𑁂;_  
_𑀙𑀩𑁆𑀬𑀸𑀧𑀼𑀢𑁆𑀢𑁂𑀳𑀺 𑀫𑁂 𑀫𑁂𑀢𑁆𑀢𑀁,_  
_𑀫𑁂𑀢𑁆𑀢𑀁 𑀓𑀡𑁆𑀳𑀸𑀕𑁄𑀢𑀫𑀓𑁂𑀳𑀺 𑀘𑁇_  


509\. _𑀅𑀧𑀸𑀤𑀓𑁂𑀳𑀺 𑀫𑁂 𑀫𑁂𑀢𑁆𑀢𑀁,_  
_𑀫𑁂𑀢𑁆𑀢𑀁 𑀤𑁆𑀯𑀺𑀧𑀸𑀤𑀓𑁂𑀳𑀺 𑀫𑁂;_  
_𑀘𑀢𑀼𑀧𑁆𑀧𑀤𑁂𑀳𑀺 𑀫𑁂 𑀫𑁂𑀢𑁆𑀢𑀁,_  
_𑀫𑁂𑀢𑁆𑀢𑀁 𑀩𑀳𑀼𑀧𑁆𑀧𑀤𑁂𑀳𑀺 𑀫𑁂𑁇_  


510\. _𑀫𑀸 𑀫𑀁 𑀅𑀧𑀸𑀤𑀓𑁄 𑀳𑀺𑀁𑀲𑀺,_  
_𑀫𑀸 𑀫𑀁 𑀳𑀺𑀁𑀲𑀺 𑀤𑁆𑀯𑀺𑀧𑀸𑀤𑀓𑁄;_  
_𑀫𑀸 𑀫𑀁 𑀘𑀢𑀼𑀧𑁆𑀧𑀤𑁄 𑀳𑀺𑀁𑀲𑀺,_  
_𑀫𑀸 𑀫𑀁 𑀳𑀺𑀁𑀲𑀺 𑀩𑀳𑀼𑀧𑁆𑀧𑀤𑁄𑁇_  


511\. _𑀲𑀩𑁆𑀩𑁂 𑀲𑀢𑁆𑀢𑀸 𑀲𑀩𑁆𑀩𑁂 𑀧𑀸𑀡𑀸,_  
_𑀲𑀩𑁆𑀩𑁂 𑀪𑀽𑀢𑀸 𑀘 𑀓𑁂𑀯𑀮𑀸;_  
_𑀲𑀩𑁆𑀩𑁂 𑀪𑀤𑁆𑀭𑀸𑀦𑀺 𑀧𑀲𑁆𑀲𑀦𑁆𑀢𑀼,_  
_𑀫𑀸 𑀓𑀜𑁆𑀘𑀺 𑀧𑀸𑀧𑀫𑀸𑀕𑀫𑀸𑁇_  


(106.)

512\. _𑀅𑀧𑁆𑀧𑀫𑀸𑀡𑁄 𑀩𑀼𑀤𑁆𑀥𑁄,_  
_𑀅𑀧𑁆𑀧𑀫𑀸𑀡𑁄 𑀥𑀫𑁆𑀫𑁄;_  
_𑀅𑀧𑁆𑀧𑀫𑀸𑀡𑁄 𑀲𑀁𑀖𑁄,_  
_𑀧𑀫𑀸𑀡𑀯𑀦𑁆𑀢𑀸𑀦𑀺 𑀲𑀭𑀻𑀲𑀧𑀸𑀦𑀺;_  
_𑀅𑀳𑀺𑀯𑀺𑀘𑁆𑀙𑀺𑀓𑀲𑀢𑀧𑀤𑀻,_  
_𑀉𑀡𑁆𑀡𑀦𑀸𑀪𑀺 𑀲𑀭𑀩𑀽 𑀫𑀽𑀲𑀺𑀓𑀸𑁇_  


513\. _𑀓𑀢𑀸 𑀫𑁂 𑀭𑀓𑁆𑀔𑀸 𑀓𑀢𑀸 𑀫𑁂 𑀧𑀭𑀺𑀢𑁆𑀢𑀸,_  
_𑀧𑀝𑀺𑀓𑁆𑀓𑀫𑀦𑁆𑀢𑀼 𑀪𑀽𑀢𑀸𑀦𑀺;_  
_𑀲𑁄𑀳𑀁 𑀦𑀫𑁄 𑀪𑀕𑀯𑀢𑁄,_  
_𑀦𑀫𑁄 𑀲𑀢𑁆𑀢𑀦𑁆𑀦𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀸𑀦𑀦𑁆”𑀢𑀺𑁇_  


---

514\. 𑀔𑀡𑁆𑀟𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (2.6.2 Keḷisīlajātaka)](/tipitaka/22J/2/2.6/2.6.2.md) / [Go to parent page (2.6 Nataṃdaḷhavagga)](/tipitaka/22J/2/2.6.md) / [Go to next page (2.6.4 Vīrakajātaka)](/tipitaka/22J/2/2.6/2.6.4.md)


