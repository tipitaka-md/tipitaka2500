
[Home](/) / [22J Jātakapāḷi](/tipitaka/22J.md) / [15 Vīsatinipāta](/tipitaka/22J/15.md) / [15.1 Mātaṅgavagga](/tipitaka/22J/15/15.1.md)

# 𑁧𑁫𑁇𑁧𑁇𑁧 𑀫𑀸𑀢𑀗𑁆𑀕𑀚𑀸𑀢𑀓

### 𑀯𑀻𑀲𑀢𑀺𑀦𑀺𑀧𑀸𑀢

### 𑀫𑀸𑀢𑀗𑁆𑀕𑀯𑀕𑁆𑀕

### 𑀫𑀸𑀢𑀗𑁆𑀕𑀚𑀸𑀢𑀓

(1.)

2853\. _“𑀓𑀼𑀢𑁄 𑀦𑀼 𑀆𑀕𑀘𑁆𑀙𑀲𑀺 𑀤𑀼𑀫𑁆𑀫𑀯𑀸𑀲𑀻,_  
_𑀑𑀢𑀮𑁆𑀮𑀓𑁄 𑀧𑀁𑀲𑀼𑀧𑀺𑀲𑀸𑀘𑀓𑁄𑀯;_  
_𑀲𑀗𑁆𑀓𑀸𑀭𑀘𑁄𑀍𑀅𑀁 𑀧𑀝𑀺𑀫𑀼𑀜𑁆𑀘 𑀓𑀡𑁆𑀞𑁂,_  
_𑀓𑁄 𑀭𑁂 𑀢𑀼𑀯𑀁 𑀳𑁄𑀲𑀺 𑀅𑀤𑀓𑁆𑀔𑀺𑀡𑁂𑀬𑁆𑀬𑁄”𑁇_  


(2.)

2854\. _“𑀅𑀦𑁆𑀦𑀁 𑀢𑀯𑁂𑀤𑀁 𑀧𑀓𑀢𑀁 𑀬𑀲𑀲𑁆𑀲𑀺,_  
_𑀢𑀁 𑀔𑀚𑁆𑀚𑀭𑁂 𑀪𑀼𑀜𑁆𑀚𑀭𑁂 𑀧𑀺𑀬𑁆𑀬𑀭𑁂 𑀘;_  
_𑀚𑀸𑀦𑀸𑀲𑀺 𑀫𑀁 𑀢𑁆𑀯𑀁 𑀧𑀭𑀤𑀢𑁆𑀢𑀽𑀧𑀚𑀻𑀯𑀺𑀁,_  
_𑀉𑀢𑁆𑀢𑀺𑀝𑁆𑀞𑀧𑀺𑀡𑁆𑀟𑀁 𑀮𑀪𑀢𑀁 𑀲𑀧𑀸𑀓𑁄”𑁇_  


(3.)

2855\. _“𑀅𑀦𑁆𑀦𑀁 𑀫𑀫𑁂𑀤𑀁 𑀧𑀓𑀢𑀁 𑀩𑁆𑀭𑀸𑀳𑁆𑀫𑀡𑀸𑀦𑀁,_  
_𑀅𑀢𑁆𑀢𑀢𑁆𑀣𑀸𑀬 𑀲𑀤𑁆𑀤𑀳𑀢𑁄 𑀫𑀫𑁂𑀤𑀁;_  
_𑀅𑀧𑁂𑀳𑀺 𑀏𑀢𑁆𑀢𑁄 𑀓𑀺𑀫𑀺𑀥𑀝𑁆𑀞𑀺𑀢𑁄𑀲𑀺,_  
_𑀦 𑀫𑀸𑀤𑀺𑀲𑀸 𑀢𑀼𑀬𑁆𑀳𑀁 𑀤𑀤𑀦𑁆𑀢𑀺 𑀚𑀫𑁆𑀫”𑁇_  


(4.)

2856\. _“𑀣𑀮𑁂 𑀘 𑀦𑀺𑀦𑁆𑀦𑁂 𑀘 𑀯𑀧𑀦𑁆𑀢𑀺 𑀩𑀻𑀚𑀁,_  
_𑀅𑀦𑀽𑀧𑀔𑁂𑀢𑁆𑀢𑁂 𑀨𑀮𑀫𑀸𑀲𑀫𑀸𑀦𑀸;_  
_𑀏𑀢𑀸𑀬 𑀲𑀤𑁆𑀥𑀸𑀬 𑀤𑀤𑀸𑀳𑀺 𑀤𑀸𑀦𑀁,_  
_𑀅𑀧𑁆𑀧𑁂𑀯 𑀆𑀭𑀸𑀥𑀬𑁂 𑀤𑀓𑁆𑀔𑀺𑀡𑁂𑀬𑁆𑀬𑁂”𑁇_  


(5.)

2857\. _“𑀔𑁂𑀢𑁆𑀢𑀸𑀦𑀺 𑀫𑀬𑁆𑀳𑀁 𑀯𑀺𑀤𑀺𑀢𑀸𑀦𑀺 𑀮𑁄𑀓𑁂,_  
_𑀬𑁂𑀲𑀸𑀳𑀁 𑀩𑀻𑀚𑀸𑀦𑀺 𑀧𑀢𑀺𑀝𑁆𑀞𑀧𑁂𑀫𑀺;_  
_𑀬𑁂 𑀩𑁆𑀭𑀸𑀳𑁆𑀫𑀡𑀸 𑀚𑀸𑀢𑀺𑀫𑀦𑁆𑀢𑀽𑀧𑀧𑀦𑁆𑀦𑀸,_  
_𑀢𑀸𑀦𑀻𑀥 𑀔𑁂𑀢𑁆𑀢𑀸𑀦𑀺 𑀲𑀼𑀧𑁂𑀲𑀮𑀸𑀦𑀺”𑁇_  


(6.)

2858\. _“𑀚𑀸𑀢𑀺𑀫𑀤𑁄 𑀘 𑀅𑀢𑀺𑀫𑀸𑀦𑀺𑀢𑀸 𑀘,_  
_𑀮𑁄𑀪𑁄 𑀘 𑀤𑁄𑀲𑁄 𑀘 𑀫𑀤𑁄 𑀘 𑀫𑁄𑀳𑁄;_  
_𑀏𑀢𑁂 𑀅𑀕𑀼𑀡𑀸 𑀬𑁂𑀲𑀼 𑀘 𑀲𑀦𑁆𑀢𑀺 𑀲𑀩𑁆𑀩𑁂,_  
_𑀢𑀸𑀦𑀻𑀥 𑀔𑁂𑀢𑁆𑀢𑀸𑀦𑀺 𑀅𑀧𑁂𑀲𑀮𑀸𑀦𑀺𑁇_  


(7.)

2859\. _𑀚𑀸𑀢𑀺𑀫𑀤𑁄 𑀘 𑀅𑀢𑀺𑀫𑀸𑀦𑀺𑀢𑀸 𑀘,_  
_𑀮𑁄𑀪𑁄 𑀘 𑀤𑁄𑀲𑁄 𑀘 𑀫𑀤𑁄 𑀘 𑀫𑁄𑀳𑁄;_  
_𑀏𑀢𑁂 𑀅𑀕𑀼𑀡𑀸 𑀬𑁂𑀲𑀼 𑀦 𑀲𑀦𑁆𑀢𑀺 𑀲𑀩𑁆𑀩𑁂,_  
_𑀢𑀸𑀦𑀻𑀥 𑀔𑁂𑀢𑁆𑀢𑀸𑀦𑀺 𑀲𑀼𑀧𑁂𑀲𑀮𑀸𑀦𑀺”𑁇_  


(8.)

2860\. _“𑀓𑁆𑀯𑁂𑀢𑁆𑀣 𑀕𑀢𑀸 𑀉𑀧𑀚𑁄𑀢𑀺𑀬𑁄 𑀘,_  
_𑀉𑀧𑀚𑁆𑀛𑀸𑀬𑁄 𑀘 𑀅𑀣 𑀯𑀸 𑀕𑀡𑁆𑀟𑀓𑀼𑀘𑁆𑀙𑀺;_  
_𑀇𑀫𑀲𑁆𑀲 𑀤𑀡𑁆𑀟𑀜𑁆𑀘 𑀯𑀥𑀜𑁆𑀘 𑀤𑀢𑁆𑀯𑀸,_  
_𑀕𑀮𑁂 𑀕𑀳𑁂𑀢𑁆𑀯𑀸 𑀔𑀮𑀬𑀸𑀣 𑀚𑀫𑁆𑀫𑀁”𑁇_  


(9.)

2861\. _“𑀕𑀺𑀭𑀺𑀁 𑀦𑀔𑁂𑀦 𑀔𑀡𑀲𑀺,_  
_𑀅𑀬𑁄 𑀤𑀦𑁆𑀢𑁂𑀳𑀺 𑀔𑀸𑀤𑀲𑀺;_  
_𑀚𑀸𑀢𑀯𑁂𑀤𑀁 𑀧𑀤𑀳𑀲𑀺,_  
_𑀬𑁄 𑀇𑀲𑀺𑀁 𑀧𑀭𑀺𑀪𑀸𑀲𑀲𑀺”𑁇_  


(10.)

2862\. _“𑀇𑀤𑀁 𑀯𑀢𑁆𑀯𑀸𑀦 𑀫𑀸𑀢𑀗𑁆𑀕𑁄,_  
_𑀇𑀲𑀺 𑀲𑀘𑁆𑀘𑀧𑀭𑀓𑁆𑀓𑀫𑁄;_  
_𑀅𑀦𑁆𑀢𑀮𑀺𑀓𑁆𑀔𑀲𑁆𑀫𑀺𑀁 𑀧𑀓𑁆𑀓𑀸𑀫𑀺,_  
_𑀩𑁆𑀭𑀸𑀳𑁆𑀫𑀡𑀸𑀦𑀁 𑀉𑀤𑀺𑀓𑁆𑀔𑀢𑀁”𑁇_  


(11.)

2863\. _“𑀆𑀯𑁂𑀮𑁆𑀮𑀺𑀢𑀁 𑀧𑀺𑀝𑁆𑀞𑀺𑀢𑁄 𑀉𑀢𑁆𑀢𑀫𑀗𑁆𑀕𑀁,_  
_𑀩𑀸𑀳𑀼𑀁 𑀧𑀲𑀸𑀭𑁂𑀢𑀺 𑀅𑀓𑀫𑁆𑀫𑀦𑁂𑀬𑁆𑀬𑀁;_  
_𑀲𑁂𑀢𑀸𑀦𑀺 𑀅𑀓𑁆𑀔𑀻𑀦𑀺 𑀬𑀣𑀸 𑀫𑀢𑀲𑁆𑀲,_  
_𑀓𑁄 𑀫𑁂 𑀇𑀫𑀁 𑀧𑀼𑀢𑁆𑀢𑀫𑀓𑀸𑀲𑀺 𑀏𑀯𑀁”𑁇_  


(12.)

2864\. _“𑀇𑀥𑀸𑀕𑀫𑀸 𑀲𑀫𑀡𑁄 𑀤𑀼𑀫𑁆𑀫𑀯𑀸𑀲𑀻,_  
_𑀑𑀢𑀮𑁆𑀮𑀓𑁄 𑀧𑀁𑀲𑀼𑀧𑀺𑀲𑀸𑀘𑀓𑁄𑀯;_  
_𑀲𑀗𑁆𑀓𑀸𑀭𑀘𑁄𑀍𑀅𑀁 𑀧𑀝𑀺𑀫𑀼𑀜𑁆𑀘 𑀓𑀡𑁆𑀞𑁂,_  
_𑀲𑁄 𑀢𑁂 𑀇𑀫𑀁 𑀧𑀼𑀢𑁆𑀢𑀫𑀓𑀸𑀲𑀺 𑀏𑀯𑀁”𑁇_  


(13.)

2865\. _“𑀓𑀢𑀫𑀁 𑀤𑀺𑀲𑀁 𑀅𑀕𑀫𑀸 𑀪𑀽𑀭𑀺𑀧𑀜𑁆𑀜𑁄,_  
_𑀅𑀓𑁆𑀔𑀸𑀣 𑀫𑁂 𑀫𑀸𑀡𑀯𑀸 𑀏𑀢𑀫𑀢𑁆𑀣𑀁;_  
_𑀕𑀦𑁆𑀢𑁆𑀯𑀸𑀦 𑀢𑀁 𑀧𑀝𑀺𑀓𑀭𑁂𑀫𑀼 𑀅𑀘𑁆𑀘𑀬𑀁,_  
_𑀅𑀧𑁆𑀧𑁂𑀯 𑀦𑀁 𑀧𑀼𑀢𑁆𑀢 𑀮𑀪𑁂𑀫𑀼 𑀚𑀻𑀯𑀺𑀢𑀁”𑁇_  


(14.)

2866\. _“𑀯𑁂𑀳𑀸𑀬𑀲𑀁 𑀅𑀕𑀫𑀸 𑀪𑀽𑀭𑀺𑀧𑀜𑁆𑀜𑁄,_  
_𑀧𑀣𑀤𑁆𑀥𑀼𑀦𑁄 𑀧𑀦𑁆𑀦𑀭𑀲𑁂𑀯 𑀘𑀦𑁆𑀤𑁄;_  
_𑀅𑀧𑀺 𑀘𑀸𑀧𑀺 𑀲𑁄 𑀧𑀼𑀭𑀺𑀫𑀤𑀺𑀲𑀁 𑀅𑀕𑀘𑁆𑀙𑀺,_  
_𑀲𑀘𑁆𑀘𑀧𑁆𑀧𑀝𑀺𑀜𑁆𑀜𑁄 𑀇𑀲𑀺 𑀲𑀸𑀥𑀼𑀭𑀽𑀧𑁄”𑁇_  


(15.)

2867\. _“𑀆𑀯𑁂𑀮𑁆𑀮𑀺𑀢𑀁 𑀧𑀺𑀝𑁆𑀞𑀺𑀢𑁄 𑀉𑀢𑁆𑀢𑀫𑀗𑁆𑀕𑀁,_  
_𑀩𑀸𑀳𑀼𑀁 𑀧𑀲𑀸𑀭𑁂𑀢𑀺 𑀅𑀓𑀫𑁆𑀫𑀦𑁂𑀬𑁆𑀬𑀁;_  
_𑀲𑁂𑀢𑀸𑀦𑀺 𑀅𑀓𑁆𑀔𑀻𑀦𑀺 𑀬𑀣𑀸 𑀫𑀢𑀲𑁆𑀲,_  
_𑀓𑁄 𑀫𑁂 𑀇𑀫𑀁 𑀧𑀼𑀢𑁆𑀢𑀫𑀓𑀸𑀲𑀺 𑀏𑀯𑀁”𑁇_  


(16.)

2868\. _“𑀬𑀓𑁆𑀔𑀸 𑀳𑀯𑁂 𑀲𑀦𑁆𑀢𑀺 𑀫𑀳𑀸𑀦𑀼𑀪𑀸𑀯𑀸,_  
_𑀅𑀦𑁆𑀯𑀸𑀕𑀢𑀸 𑀇𑀲𑀬𑁄 𑀲𑀸𑀥𑀼𑀭𑀽𑀧𑀸;_  
_𑀢𑁂 𑀤𑀼𑀝𑁆𑀞𑀘𑀺𑀢𑁆𑀢𑀁 𑀓𑀼𑀧𑀺𑀢𑀁 𑀯𑀺𑀤𑀺𑀢𑁆𑀯𑀸,_  
_𑀬𑀓𑁆𑀔𑀸 𑀳𑀺 𑀢𑁂 𑀧𑀼𑀢𑁆𑀢𑀫𑀓𑀁𑀲𑀼 𑀏𑀯𑀁”𑁇_  


(17.)

2869\. _“𑀬𑀓𑁆𑀔𑀸 𑀘 𑀫𑁂 𑀧𑀼𑀢𑁆𑀢𑀫𑀓𑀁𑀲𑀼 𑀏𑀯𑀁,_  
_𑀢𑁆𑀯𑀜𑁆𑀜𑁂𑀯 𑀫𑁂 𑀫𑀸 𑀓𑀼𑀤𑁆𑀥𑁄 𑀩𑁆𑀭𑀳𑁆𑀫𑀘𑀸𑀭𑀺;_  
_𑀢𑀼𑀫𑁆𑀳𑁂𑀯 𑀧𑀸𑀤𑁂 𑀲𑀭𑀡𑀁 𑀕𑀢𑀸𑀲𑁆𑀫𑀺,_  
_𑀅𑀦𑁆𑀯𑀸𑀕𑀢𑀸 𑀧𑀼𑀢𑁆𑀢𑀲𑁄𑀓𑁂𑀦 𑀪𑀺𑀓𑁆𑀔𑀼”𑁇_  


(18.)

2870\. _“𑀢𑀤𑁂𑀯 𑀳𑀺 𑀏𑀢𑀭𑀳𑀺 𑀘 𑀫𑀬𑁆𑀳𑀁,_  
_𑀫𑀦𑁄𑀧𑀤𑁄𑀲𑁄 𑀦 𑀫𑀫𑀢𑁆𑀣𑀺 𑀓𑁄𑀘𑀺;_  
_𑀧𑀼𑀢𑁆𑀢𑁄 𑀘 𑀢𑁂 𑀯𑁂𑀤𑀫𑀤𑁂𑀦 𑀫𑀢𑁆𑀢𑁄,_  
_𑀅𑀢𑁆𑀣𑀁 𑀦 𑀚𑀸𑀦𑀸𑀢𑀺 𑀅𑀥𑀺𑀘𑁆𑀘 𑀯𑁂𑀤𑁂”𑁇_  


(19.)

2871\. _“𑀅𑀤𑁆𑀥𑀸 𑀳𑀯𑁂 𑀪𑀺𑀓𑁆𑀔𑀼 𑀫𑀼𑀳𑀼𑀢𑁆𑀢𑀓𑁂𑀦,_  
_𑀲𑀫𑁆𑀫𑀼𑀬𑁆𑀳𑀢𑁂𑀯 𑀧𑀼𑀭𑀺𑀲𑀲𑁆𑀲 𑀲𑀜𑁆𑀜𑀸;_  
_𑀏𑀓𑀸𑀧𑀭𑀸𑀥𑀁 𑀔𑀫 𑀪𑀽𑀭𑀺𑀧𑀜𑁆𑀜,_  
_𑀦 𑀧𑀡𑁆𑀟𑀺𑀢𑀸 𑀓𑁄𑀥𑀩𑀮𑀸 𑀪𑀯𑀦𑁆𑀢𑀺”𑁇_  


(20.)

2872\. _“𑀇𑀤𑀜𑁆𑀘 𑀫𑀬𑁆𑀳𑀁 𑀉𑀢𑁆𑀢𑀺𑀝𑁆𑀞𑀧𑀺𑀡𑁆𑀟𑀁,_  
_𑀢𑀯 𑀫𑀡𑁆𑀟𑀩𑁆𑀬𑁄 𑀪𑀼𑀜𑁆𑀚𑀢𑀼 𑀅𑀧𑁆𑀧𑀧𑀜𑁆𑀜𑁄;_  
_𑀬𑀓𑁆𑀔𑀸 𑀘 𑀢𑁂 𑀦𑀁 𑀦 𑀯𑀺𑀳𑁂𑀞𑀬𑁂𑀬𑁆𑀬𑀼𑀁,_  
_𑀧𑀼𑀢𑁆𑀢𑁄 𑀘 𑀢𑁂 𑀳𑁂𑀲𑁆𑀲𑀢𑀺 𑀲𑁄 𑀅𑀭𑁄𑀕𑁄”𑁇_  


(21.)

2873\. _“𑀫𑀡𑁆𑀟𑀩𑁆𑀬 𑀩𑀸𑀮𑁄𑀲𑀺 𑀧𑀭𑀺𑀢𑁆𑀢𑀧𑀜𑁆𑀜𑁄,_  
_𑀬𑁄 𑀧𑀼𑀜𑁆𑀜𑀔𑁂𑀢𑁆𑀢𑀸𑀦𑀫𑀓𑁄𑀯𑀺𑀤𑁄𑀲𑀺;_  
_𑀫𑀳𑀓𑁆𑀓𑀲𑀸𑀯𑁂𑀲𑀼 𑀤𑀤𑀸𑀲𑀺 𑀤𑀸𑀦𑀁,_  
_𑀓𑀺𑀮𑀺𑀝𑁆𑀞𑀓𑀫𑁆𑀫𑁂𑀲𑀼 𑀅𑀲𑀜𑁆𑀜𑀢𑁂𑀲𑀼𑁇_  


(22.)

2874\. _𑀚𑀝𑀸 𑀘 𑀓𑁂𑀲𑀸 𑀅𑀚𑀺𑀦𑀸 𑀦𑀺𑀯𑀢𑁆𑀣𑀸,_  
_𑀚𑀭𑀽𑀤𑀧𑀸𑀦𑀁𑀯 𑀫𑀼𑀔𑀁 𑀧𑀭𑀽𑀍𑀳𑀁;_  
_𑀧𑀚𑀁 𑀇𑀫𑀁 𑀧𑀲𑁆𑀲𑀣 𑀤𑀼𑀫𑁆𑀫𑀭𑀽𑀧𑀁,_  
_𑀦 𑀚𑀝𑀸𑀚𑀺𑀦𑀁 𑀢𑀸𑀬𑀢𑀺 𑀅𑀧𑁆𑀧𑀧𑀜𑁆𑀜𑀁𑁇_  


(23.)

2875\. _𑀬𑁂𑀲𑀁 𑀭𑀸𑀕𑁄 𑀘 𑀤𑁄𑀲𑁄 𑀘,_  
_𑀅𑀯𑀺𑀚𑁆𑀚𑀸 𑀘 𑀯𑀺𑀭𑀸𑀚𑀺𑀢𑀸;_  
_𑀔𑀻𑀡𑀸𑀲𑀯𑀸 𑀅𑀭𑀳𑀦𑁆𑀢𑁄,_  
_𑀢𑁂𑀲𑀼 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀦𑁆”𑀢𑀺𑁇_  


---

2876\. 𑀫𑀸𑀢𑀗𑁆𑀕𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (15.1 Mātaṅgavagga)](/tipitaka/22J/15/15.1.md) / [Go to parent page (15.1 Mātaṅgavagga)](/tipitaka/22J/15/15.1.md) / [Go to next page (15.1.2 Cittasambhūtajātaka)](/tipitaka/22J/15/15.1/15.1.2.md)


