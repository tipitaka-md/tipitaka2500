
[Home](/) / [22J Jātakapāḷi](/tipitaka/22J.md) / [15 Vīsatinipāta](/tipitaka/22J/15.md) / [15.1 Mātaṅgavagga](/tipitaka/22J/15/15.1.md)

# 𑁧𑁫𑁇𑁧𑁇𑁪 𑀲𑀺𑀭𑀻𑀫𑀦𑁆𑀢𑀚𑀸𑀢𑀓

### 𑀯𑀻𑀲𑀢𑀺𑀦𑀺𑀧𑀸𑀢

### 𑀫𑀸𑀢𑀗𑁆𑀕𑀯𑀕𑁆𑀕

### 𑀲𑀺𑀭𑀻𑀫𑀦𑁆𑀢𑀚𑀸𑀢𑀓

(83.)

2938. _“𑀧𑀜𑁆𑀜𑀸𑀬𑀼𑀧𑁂𑀢𑀁 𑀲𑀺𑀭𑀺𑀬𑀸 𑀯𑀺𑀳𑀻𑀦𑀁,_  
_𑀬𑀲𑀲𑁆𑀲𑀺𑀦𑀁 𑀯𑀸𑀧𑀺 𑀅𑀧𑁂𑀢𑀧𑀜𑁆𑀜𑀁;_  
_𑀧𑀼𑀘𑁆𑀙𑀸𑀫𑀺 𑀢𑀁 𑀲𑁂𑀦𑀓 𑀏𑀢𑀫𑀢𑁆𑀣𑀁,_  
_𑀓𑀫𑁂𑀢𑁆𑀣 𑀲𑁂𑀬𑁆𑀬𑁄 𑀓𑀼𑀲𑀮𑀸 𑀯𑀤𑀦𑁆𑀢𑀺”𑁇_  


(84.)

2939. _“𑀥𑀻𑀭𑀸 𑀘 𑀩𑀸𑀮𑀸 𑀘 𑀳𑀯𑁂 𑀚𑀦𑀺𑀦𑁆𑀤,_  
_𑀲𑀺𑀧𑁆𑀧𑀽𑀧𑀧𑀦𑁆𑀦𑀸 𑀘 𑀅𑀲𑀺𑀧𑁆𑀧𑀺𑀦𑁄 𑀘;_  
_𑀲𑀼𑀚𑀸𑀢𑀺𑀫𑀦𑁆𑀢𑁄𑀧𑀺 𑀅𑀚𑀸𑀢𑀺𑀫𑀲𑁆𑀲,_  
_𑀬𑀲𑀲𑁆𑀲𑀺𑀦𑁄 𑀧𑁂𑀲𑀓𑀭𑀸 𑀪𑀯𑀦𑁆𑀢𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(85.)

2940. _“𑀢𑀼𑀯𑀫𑁆𑀧𑀺 𑀧𑀼𑀘𑁆𑀙𑀸𑀫𑀺 𑀅𑀦𑁄𑀫𑀧𑀜𑁆𑀜,_  
_𑀫𑀳𑁄𑀲𑀥 𑀓𑁂𑀯𑀮𑀥𑀫𑁆𑀫𑀤𑀲𑁆𑀲𑀺;_  
_𑀩𑀸𑀮𑀁 𑀬𑀲𑀲𑁆𑀲𑀺𑀁 𑀧𑀡𑁆𑀟𑀺𑀢𑀁 𑀅𑀧𑁆𑀧𑀪𑁄𑀕𑀁,_  
_𑀓𑀫𑁂𑀢𑁆𑀣 𑀲𑁂𑀬𑁆𑀬𑁄 𑀓𑀼𑀲𑀮𑀸 𑀯𑀤𑀦𑁆𑀢𑀺”𑁇_  


(86.)

2941. _“𑀧𑀸𑀧𑀸𑀦𑀺 𑀓𑀫𑁆𑀫𑀸𑀦𑀺 𑀓𑀭𑁄𑀢𑀺 𑀩𑀸𑀮𑁄,_  
_𑀇𑀥𑀫𑁂𑀯 𑀲𑁂𑀬𑁆𑀬𑁄 𑀇𑀢𑀺 𑀫𑀜𑁆𑀜𑀫𑀸𑀦𑁄;_  
_𑀇𑀥𑀮𑁄𑀓𑀤𑀲𑁆𑀲𑀻 𑀧𑀭𑀮𑁄𑀓𑀫𑀤𑀲𑁆𑀲𑀻,_  
_𑀉𑀪𑀬𑀢𑁆𑀣 𑀩𑀸𑀮𑁄 𑀓𑀮𑀺𑀫𑀕𑁆𑀕𑀳𑁂𑀲𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(87.)

2942. _“𑀦 𑀲𑀺𑀧𑁆𑀧𑀫𑁂𑀢𑀁 𑀯𑀺𑀤𑀥𑀸𑀢𑀺 𑀪𑁄𑀕𑀁,_  
_𑀦 𑀩𑀦𑁆𑀥𑀼𑀯𑀸 𑀦 𑀲𑀭𑀻𑀭𑀯𑀡𑁆𑀡𑁄 𑀬𑁄;_  
_𑀧𑀲𑁆𑀲𑁂𑀍𑀅𑀫𑀽𑀕𑀁 𑀲𑀼𑀔𑀫𑁂𑀥𑀫𑀸𑀦𑀁,_  
_𑀲𑀺𑀭𑀻 𑀳𑀺 𑀦𑀁 𑀪𑀚𑀢𑁂 𑀕𑁄𑀭𑀯𑀺𑀦𑁆𑀤𑀁;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(88.)

2943. _“𑀮𑀤𑁆𑀥𑀸 𑀲𑀼𑀔𑀁 𑀫𑀚𑁆𑀚𑀢𑀺 𑀅𑀧𑁆𑀧𑀧𑀜𑁆𑀜𑁄,_  
_𑀤𑀼𑀓𑁆𑀔𑁂𑀦 𑀨𑀼𑀝𑁆𑀞𑁄𑀧𑀺 𑀧𑀫𑁄𑀳𑀫𑁂𑀢𑀺;_  
_𑀆𑀕𑀦𑁆𑀢𑀼𑀦𑀸 𑀤𑀼𑀓𑁆𑀔𑀲𑀼𑀔𑁂𑀦 𑀨𑀼𑀝𑁆𑀞𑁄,_  
_𑀧𑀯𑁂𑀥𑀢𑀺 𑀯𑀸𑀭𑀺𑀘𑀭𑁄𑀯 𑀖𑀫𑁆𑀫𑁂;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(89.)

2944. _“𑀤𑀼𑀫𑀁 𑀬𑀣𑀸 𑀲𑀸𑀤𑀼𑀨𑀮𑀁 𑀅𑀭𑀜𑁆𑀜𑁂,_  
_𑀲𑀫𑀦𑁆𑀢𑀢𑁄 𑀲𑀫𑀪𑀺𑀲𑀭𑀦𑁆𑀢𑀺 𑀧𑀓𑁆𑀔𑀻;_  
_𑀏𑀯𑀫𑁆𑀧𑀺 𑀅𑀟𑁆𑀠𑀁 𑀲𑀥𑀦𑀁 𑀲𑀪𑁄𑀕𑀁,_  
_𑀩𑀳𑀼𑀚𑁆𑀚𑀦𑁄 𑀪𑀚𑀢𑀺 𑀅𑀢𑁆𑀣𑀳𑁂𑀢𑀼;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(90.)

2945. _“𑀦 𑀲𑀸𑀥𑀼 𑀩𑀮𑀯𑀸 𑀩𑀸𑀮𑁄,_  
_𑀲𑀸𑀳𑀲𑀸 𑀯𑀺𑀦𑁆𑀤𑀢𑁂 𑀥𑀦𑀁;_  
_𑀓𑀦𑁆𑀤𑀦𑁆𑀢𑀫𑁂𑀢𑀁 𑀤𑀼𑀫𑁆𑀫𑁂𑀥𑀁,_  
_𑀓𑀟𑁆𑀠𑀦𑁆𑀢𑀺 𑀦𑀺𑀭𑀬𑀁 𑀪𑀼𑀲𑀁;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(91.)

2946. _“𑀬𑀸 𑀓𑀸𑀘𑀺 𑀦𑀚𑁆𑀚𑁄 𑀕𑀗𑁆𑀕𑀫𑀪𑀺𑀲𑁆𑀲𑀯𑀦𑁆𑀢𑀺,_  
_𑀲𑀩𑁆𑀩𑀸𑀯 𑀢𑀸 𑀦𑀸𑀫𑀕𑁄𑀢𑁆𑀢𑀁 𑀚𑀳𑀦𑁆𑀢𑀺;_  
_𑀕𑀗𑁆𑀕𑀸 𑀲𑀫𑀼𑀤𑁆𑀤𑀁 𑀧𑀝𑀺𑀧𑀚𑁆𑀚𑀫𑀸𑀦𑀸,_  
_𑀦 𑀔𑀸𑀬𑀢𑁂 𑀇𑀤𑁆𑀥𑀺𑀁 𑀧𑀜𑁆𑀜𑁄𑀧𑀺 𑀮𑁄𑀓𑁂;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(92.)

2947. _“𑀬𑀫𑁂𑀢𑀫𑀓𑁆𑀔𑀸 𑀉𑀤𑀥𑀺𑀁 𑀫𑀳𑀦𑁆𑀢𑀁,_  
_𑀲𑀯𑀦𑁆𑀢𑀺 𑀦𑀚𑁆𑀚𑁄 𑀲𑀩𑁆𑀩𑀓𑀸𑀮𑀫𑀲𑀗𑁆𑀔𑁆𑀬𑀁;_  
_𑀲𑁄 𑀲𑀸𑀕𑀭𑁄 𑀦𑀺𑀘𑁆𑀘𑀫𑀼𑀍𑀆𑀭𑀯𑁂𑀕𑁄,_  
_𑀯𑁂𑀮𑀁 𑀦 𑀅𑀘𑁆𑀘𑁂𑀢𑀺 𑀫𑀳𑀸𑀲𑀫𑀼𑀤𑁆𑀤𑁄𑁇_  


(93.)

2948. _𑀏𑀯𑀫𑁆𑀧𑀺 𑀩𑀸𑀮𑀲𑁆𑀲 𑀧𑀚𑀧𑁆𑀧𑀺𑀢𑀸𑀦𑀺,_  
_𑀧𑀜𑁆𑀜𑀁 𑀦 𑀅𑀘𑁆𑀘𑁂𑀢𑀺 𑀲𑀺𑀭𑀻 𑀓𑀤𑀸𑀘𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(94.)

2949. _“𑀅𑀲𑀜𑁆𑀜𑀢𑁄 𑀘𑁂𑀧𑀺 𑀧𑀭𑁂𑀲𑀫𑀢𑁆𑀣𑀁,_  
_𑀪𑀡𑀸𑀢𑀺 𑀲𑀦𑁆𑀥𑀸𑀦𑀕𑀢𑁄 𑀬𑀲𑀲𑁆𑀲𑀻;_  
_𑀢𑀲𑁆𑀲𑁂𑀯 𑀢𑀁 𑀭𑀽𑀳𑀢𑀺 𑀜𑀸𑀢𑀺𑀫𑀚𑁆𑀛𑁂,_  
_𑀲𑀺𑀭𑀻 𑀳𑀺 𑀦𑀁 𑀓𑀸𑀭𑀬𑀢𑁂 𑀦 𑀧𑀜𑁆𑀜𑀸;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(95.)

2950. _“𑀧𑀭𑀲𑁆𑀲 𑀯𑀸 𑀅𑀢𑁆𑀢𑀦𑁄 𑀯𑀸𑀧𑀺 𑀳𑁂𑀢𑀼,_  
_𑀩𑀸𑀮𑁄 𑀫𑀼𑀲𑀸 𑀪𑀸𑀲𑀢𑀺 𑀅𑀧𑁆𑀧𑀧𑀜𑁆𑀜𑁄;_  
_𑀲𑁄 𑀦𑀺𑀦𑁆𑀤𑀺𑀢𑁄 𑀳𑁄𑀢𑀺 𑀲𑀪𑀸𑀬 𑀫𑀚𑁆𑀛𑁂,_  
_𑀧𑀘𑁆𑀙𑀸𑀧𑀺 𑀲𑁄 𑀤𑀼𑀕𑁆𑀕𑀢𑀺𑀕𑀸𑀫𑀻 𑀳𑁄𑀢𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(96.)

2951. _“𑀅𑀢𑁆𑀣𑀫𑁆𑀧𑀺 𑀘𑁂 𑀪𑀸𑀲𑀢𑀺 𑀪𑀽𑀭𑀺𑀧𑀜𑁆𑀜𑁄,_  
_𑀅𑀦𑀸𑀍𑀳𑀺𑀬𑁄 𑀅𑀧𑁆𑀧𑀥𑀦𑁄 𑀤𑀮𑀺𑀤𑁆𑀤𑁄;_  
_𑀦 𑀢𑀲𑁆𑀲 𑀢𑀁 𑀭𑀽𑀳𑀢𑀺 𑀜𑀸𑀢𑀺𑀫𑀚𑁆𑀛𑁂,_  
_𑀲𑀺𑀭𑀻 𑀘 𑀧𑀜𑁆𑀜𑀸𑀡𑀯𑀢𑁄 𑀦 𑀳𑁄𑀢𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(97.)

2952. _“𑀧𑀭𑀲𑁆𑀲 𑀯𑀸 𑀅𑀢𑁆𑀢𑀦𑁄 𑀯𑀸𑀧𑀺 𑀳𑁂𑀢𑀼,_  
_𑀦 𑀪𑀸𑀲𑀢𑀺 𑀅𑀮𑀺𑀓𑀁 𑀪𑀽𑀭𑀺𑀧𑀜𑁆𑀜𑁄;_  
_𑀲𑁄 𑀧𑀽𑀚𑀺𑀢𑁄 𑀳𑁄𑀢𑀺 𑀲𑀪𑀸𑀬 𑀫𑀚𑁆𑀛𑁂,_  
_𑀧𑀘𑁆𑀙𑀸𑀧𑀺 𑀲𑁄 𑀲𑀼𑀕𑁆𑀕𑀢𑀺𑀕𑀸𑀫𑀻 𑀳𑁄𑀢𑀺;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(98.)

2953. _“𑀳𑀢𑁆𑀣𑀻 𑀕𑀯𑀲𑁆𑀲𑀸 𑀫𑀡𑀺𑀓𑀼𑀡𑁆𑀟𑀮𑀸 𑀘,_  
_𑀣𑀺𑀬𑁄 𑀘 𑀇𑀤𑁆𑀥𑁂𑀲𑀼 𑀓𑀼𑀮𑁂𑀲𑀼 𑀚𑀸𑀢𑀸;_  
_𑀲𑀩𑁆𑀩𑀸𑀯 𑀢𑀸 𑀉𑀧𑀪𑁄𑀕𑀸 𑀪𑀯𑀦𑁆𑀢𑀺,_  
_𑀇𑀤𑁆𑀥𑀲𑁆𑀲 𑀧𑁄𑀲𑀲𑁆𑀲 𑀅𑀦𑀺𑀤𑁆𑀥𑀺𑀫𑀦𑁆𑀢𑁄;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(99.)

2954. _“𑀅𑀲𑀁𑀯𑀺𑀳𑀺𑀢𑀓𑀫𑁆𑀫𑀦𑁆𑀢𑀁,_  
_𑀩𑀸𑀮𑀁 𑀤𑀼𑀫𑁆𑀫𑁂𑀥𑀫𑀦𑁆𑀢𑀺𑀦𑀁;_  
_𑀲𑀺𑀭𑀻 𑀚𑀳𑀢𑀺 𑀤𑀼𑀫𑁆𑀫𑁂𑀥𑀁,_  
_𑀚𑀺𑀡𑁆𑀡𑀁𑀯 𑀉𑀭𑀕𑁄 𑀢𑀘𑀁;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄”𑁇_  


(100.)

2955. _“𑀧𑀜𑁆𑀘 𑀧𑀡𑁆𑀟𑀺𑀢𑀸 𑀫𑀬𑀁 𑀪𑀤𑁆𑀤𑀦𑁆𑀢𑁂,_  
_𑀲𑀩𑁆𑀩𑁂 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸;_  
_𑀢𑁆𑀯𑀁 𑀦𑁄 𑀅𑀪𑀺𑀪𑀼𑀬𑁆𑀬 𑀇𑀲𑁆𑀲𑀭𑁄𑀲𑀺,_  
_𑀲𑀓𑁆𑀓𑁄𑀯 𑀪𑀽𑀢𑀧𑀢𑀺 𑀤𑁂𑀯𑀭𑀸𑀚𑀸;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄 𑀦𑀺𑀳𑀻𑀦𑁄 𑀲𑀺𑀭𑀻𑀫𑀸𑀯 𑀲𑁂𑀬𑁆𑀬𑁄”𑁇_  


(101.)

2956. _“𑀤𑀸𑀲𑁄𑀯 𑀧𑀜𑁆𑀜𑀲𑁆𑀲 𑀬𑀲𑀲𑁆𑀲𑀺 𑀩𑀸𑀮𑁄,_  
_𑀅𑀢𑁆𑀣𑁂𑀲𑀼 𑀚𑀸𑀢𑁂𑀲𑀼 𑀢𑀣𑀸𑀯𑀺𑀥𑁂𑀲𑀼;_  
_𑀬𑀁 𑀧𑀡𑁆𑀟𑀺𑀢𑁄 𑀦𑀺𑀧𑀼𑀡𑀁 𑀲𑀁𑀯𑀺𑀥𑁂𑀢𑀺,_  
_𑀲𑀫𑁆𑀫𑁄𑀳𑀫𑀸𑀧𑀚𑁆𑀚𑀢𑀺 𑀢𑀢𑁆𑀣 𑀩𑀸𑀮𑁄;_  
_𑀏𑀢𑀫𑁆𑀧𑀺 𑀤𑀺𑀲𑁆𑀯𑀸𑀦 𑀅𑀳𑀁 𑀯𑀤𑀸𑀫𑀺,_  
_𑀧𑀜𑁆𑀜𑁄𑀯 𑀲𑁂𑀬𑁆𑀬𑁄 𑀦 𑀬𑀲𑀲𑁆𑀲𑀺 𑀩𑀸𑀮𑁄𑁇_  


(102.)

2957. _𑀅𑀤𑁆𑀥𑀸 𑀳𑀺 𑀧𑀜𑁆𑀜𑀸𑀯 𑀲𑀢𑀁 𑀧𑀲𑀢𑁆𑀣𑀸,_  
_𑀓𑀦𑁆𑀢𑀸 𑀲𑀺𑀭𑀻 𑀪𑁄𑀕𑀭𑀢𑀸 𑀫𑀦𑀼𑀲𑁆𑀲𑀸;_  
_𑀜𑀸𑀡𑀜𑁆𑀘 𑀩𑀼𑀤𑁆𑀥𑀸𑀦𑀫𑀢𑀼𑀮𑁆𑀬𑀭𑀽𑀧𑀁,_  
_𑀧𑀜𑁆𑀜𑀁 𑀦 𑀅𑀘𑁆𑀘𑁂𑀢𑀺 𑀲𑀺𑀭𑀻 𑀓𑀤𑀸𑀘𑀺”𑁇_  


(103.)

2958. _“𑀬𑀁 𑀢𑀁 𑀅𑀧𑀼𑀘𑁆𑀙𑀺𑀫𑁆𑀳 𑀅𑀓𑀺𑀢𑁆𑀢𑀬𑀻 𑀦𑁄,_  
_𑀫𑀳𑁄𑀲𑀥 𑀓𑁂𑀯𑀮𑀥𑀫𑁆𑀫𑀤𑀲𑁆𑀲𑀻;_  
_𑀕𑀯𑀁 𑀲𑀳𑀲𑁆𑀲𑀁 𑀉𑀲𑀪𑀜𑁆𑀘 𑀦𑀸𑀕𑀁,_  
_𑀆𑀚𑀜𑁆𑀜𑀬𑀼𑀢𑁆𑀢𑁂 𑀘 𑀭𑀣𑁂 𑀤𑀲 𑀇𑀫𑁂;_  
_𑀧𑀜𑁆𑀳𑀲𑁆𑀲 𑀯𑁂𑀬𑁆𑀬𑀸𑀓𑀭𑀡𑁂𑀦 𑀢𑀼𑀝𑁆𑀞𑁄,_  
_𑀤𑀤𑀸𑀫𑀺 𑀢𑁂 𑀕𑀸𑀫𑀯𑀭𑀸𑀦𑀺 𑀲𑁄𑀍𑀅𑀲𑀸”𑀢𑀺𑁇_  


---

2959. 𑀲𑀺𑀭𑀻𑀫𑀦𑁆𑀢𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (15.1.3 Sivijātaka)](/tipitaka/22J/15/15.1/15.1.3.md) / [Go to parent page (15.1 Mātaṅgavagga)](/tipitaka/22J/15/15.1.md) / [Go to next page (15.1.5 Rohaṇamigajātaka)](/tipitaka/22J/15/15.1/15.1.5.md)


