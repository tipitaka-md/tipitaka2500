
[Home](/) / [22J Jātakapāḷi](../...md) / [7 Sattakanipāta](...md) / [7.2 Gandhāravagga](../22J/7/7.2.md)

# 𑁭𑁇𑁨𑁇𑁫 𑀲𑁄𑀫𑀤𑀢𑁆𑀢𑀚𑀸𑀢𑀓

* 𑀲𑀢𑁆𑀢𑀓𑀦𑀺𑀧𑀸𑀢

* 𑀕𑀦𑁆𑀥𑀸𑀭𑀯𑀕𑁆𑀕

* 𑀲𑁄𑀫𑀤𑀢𑁆𑀢𑀚𑀸𑀢𑀓

(105.)

1605\. _“𑀬𑁄 𑀫𑀁 𑀧𑀼𑀭𑁂 𑀧𑀘𑁆𑀘𑀼𑀟𑁆𑀟𑁂𑀢𑀺,_  
_𑀅𑀭𑀜𑁆𑀜𑁂 𑀤𑀽𑀭𑀫𑀸𑀬𑀢𑁄;_  
_𑀲𑁄 𑀦 𑀤𑀺𑀲𑁆𑀲𑀢𑀺 𑀫𑀸𑀢𑀗𑁆𑀕𑁄,_  
_𑀲𑁄𑀫𑀤𑀢𑁆𑀢𑁄 𑀓𑀼𑀳𑀺𑀁 𑀕𑀢𑁄𑁇_  


(106.)

1606\. _𑀅𑀬𑀁 𑀯𑀸 𑀲𑁄 𑀫𑀢𑁄 𑀲𑁂𑀢𑀺,_  
_𑀅𑀮𑁆𑀮𑀲𑀺𑀗𑁆𑀕𑀁𑀯 𑀯𑀘𑁆𑀙𑀺𑀢𑁄;_  
_𑀪𑀼𑀫𑁆𑀬𑀸 𑀦𑀺𑀧𑀢𑀺𑀢𑁄 𑀲𑁂𑀢𑀺,_  
_𑀅𑀫𑀭𑀸 𑀯𑀢 𑀓𑀼𑀜𑁆𑀚𑀭𑁄”𑁇_  


(107.)

1607\. _“𑀅𑀦𑀕𑀸𑀭𑀺𑀬𑀼𑀧𑁂𑀢𑀲𑁆𑀲,_  
_𑀯𑀺𑀧𑁆𑀧𑀫𑀼𑀢𑁆𑀢𑀲𑁆𑀲 𑀢𑁂 𑀲𑀢𑁄;_  
_𑀲𑀫𑀡𑀲𑁆𑀲 𑀦 𑀢𑀁 𑀲𑀸𑀥𑀼,_  
_𑀬𑀁 𑀧𑁂𑀢𑀫𑀦𑀼𑀲𑁄𑀘𑀲𑀺”𑁇_  


(108.)

1608\. _“𑀲𑀁𑀯𑀸𑀲𑁂𑀦 𑀳𑀯𑁂 𑀲𑀓𑁆𑀓,_  
_𑀫𑀦𑀼𑀲𑁆𑀲𑀲𑁆𑀲 𑀫𑀺𑀕𑀲𑁆𑀲 𑀯𑀸;_  
_𑀳𑀤𑀬𑁂 𑀚𑀸𑀬𑀢𑁂 𑀧𑁂𑀫𑀁,_  
_𑀢𑀁 𑀦 𑀲𑀓𑁆𑀓𑀸 𑀅𑀲𑁄𑀘𑀺𑀢𑀼𑀁”𑁇_  


(109.)

1609\. _“𑀫𑀢𑀁 𑀫𑀭𑀺𑀲𑁆𑀲𑀁 𑀭𑁄𑀤𑀦𑁆𑀢𑀺,_  
_𑀬𑁂 𑀭𑀼𑀤𑀦𑁆𑀢𑀺 𑀮𑀧𑀦𑁆𑀢𑀺 𑀘;_  
_𑀢𑀲𑁆𑀫𑀸 𑀢𑁆𑀯𑀁 𑀇𑀲𑀺 𑀫𑀸 𑀭𑁄𑀤𑀺,_  
_𑀭𑁄𑀤𑀺𑀢𑀁 𑀫𑁄𑀖𑀫𑀸𑀳𑀼 𑀲𑀦𑁆𑀢𑁄𑁇_  


(110.)

1610\. _𑀓𑀦𑁆𑀤𑀺𑀢𑁂𑀦 𑀳𑀯𑁂 𑀩𑁆𑀭𑀳𑁆𑀫𑁂,_  
_𑀫𑀢𑁄 𑀧𑁂𑀢𑁄 𑀲𑀫𑀼𑀝𑁆𑀞𑀳𑁂;_  
_𑀲𑀩𑁆𑀩𑁂 𑀲𑀗𑁆𑀕𑀫𑁆𑀫 𑀭𑁄𑀤𑀸𑀫,_  
_𑀅𑀜𑁆𑀜𑀫𑀜𑁆𑀜𑀲𑁆𑀲 𑀜𑀸𑀢𑀓𑁂”𑁇_  


(111.)

1611\. _“𑀆𑀤𑀺𑀢𑁆𑀢𑀁 𑀯𑀢 𑀫𑀁 𑀲𑀦𑁆𑀢𑀁,_  
_𑀖𑀢𑀲𑀺𑀢𑁆𑀢𑀁𑀯 𑀧𑀸𑀯𑀓𑀁;_  
_𑀯𑀸𑀭𑀺𑀦𑀸 𑀯𑀺𑀬 𑀑𑀲𑀺𑀜𑁆𑀘𑀁,_  
_𑀲𑀩𑁆𑀩𑀁 𑀦𑀺𑀩𑁆𑀩𑀸𑀧𑀬𑁂 𑀤𑀭𑀁𑁇_  


(112.)

1612\. _𑀅𑀩𑁆𑀩𑀳𑀻 𑀯𑀢 𑀫𑁂 𑀲𑀮𑁆𑀮𑀁,_  
_𑀬𑀫𑀸𑀲𑀺 𑀳𑀤𑀬𑀲𑁆𑀲𑀺𑀢𑀁;_  
_𑀬𑁄 𑀫𑁂 𑀲𑁄𑀓𑀧𑀭𑁂𑀢𑀲𑁆𑀲,_  
_𑀧𑀼𑀢𑁆𑀢𑀲𑁄𑀓𑀁 𑀅𑀧𑀸𑀦𑀼𑀤𑀺𑁇_  


(113.)

1613\. _𑀲𑁄𑀳𑀁 𑀅𑀩𑁆𑀩𑀽𑀍𑀳𑀲𑀮𑁆𑀮𑁄𑀲𑁆𑀫𑀺,_  
_𑀯𑀻𑀢𑀲𑁄𑀓𑁄 𑀅𑀦𑀸𑀯𑀺𑀮𑁄;_  
_𑀦 𑀲𑁄𑀘𑀸𑀫𑀺 𑀦 𑀭𑁄𑀤𑀸𑀫𑀺,_  
_𑀢𑀯 𑀲𑀼𑀢𑁆𑀯𑀸𑀦 𑀯𑀸𑀲𑀯𑀸”𑀢𑀺𑁇_  


---

1614\. 𑀲𑁄𑀫𑀤𑀢𑁆𑀢𑀚𑀸𑀢𑀓𑀁 𑀧𑀜𑁆𑀘𑀫𑀁𑁇



[Go to previous page (7.2.4 Daḷhadhammajātaka)](7.2.4.md) / [Go to parent page (7.2 Gandhāravagga)](../22J/7/7.2.md) / [Go to next page (7.2.6 Susīmajātaka)](7.2.6.md)


