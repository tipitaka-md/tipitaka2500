
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.2 Gandhāravagga](../7.2.md)

# 𑁭𑁇𑁨𑁇𑁪 𑀤𑀍𑀳𑀥𑀫𑁆𑀫𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀕𑀦𑁆𑀥𑀸𑀭𑀯𑀕𑁆𑀕

### 𑀤𑀍𑀳𑀥𑀫𑁆𑀫𑀚𑀸𑀢𑀓

(98.)

1597\. _“𑀅𑀳𑀜𑁆𑀘𑁂 𑀤𑀍𑀳𑀥𑀫𑁆𑀫𑀲𑁆𑀲,_  
_𑀯𑀳𑀦𑁆𑀢𑀻 𑀦𑀸𑀪𑀺𑀭𑀸𑀥𑀬𑀺𑀁;_  
_𑀥𑀭𑀦𑁆𑀢𑀻 𑀉𑀭𑀲𑀺 𑀲𑀮𑁆𑀮𑀁,_  
_𑀬𑀼𑀤𑁆𑀥𑁂 𑀯𑀺𑀓𑁆𑀓𑀦𑁆𑀢𑀘𑀸𑀭𑀺𑀦𑀻𑁇_  


(99.)

1598\. _𑀦𑀽𑀦 𑀭𑀸𑀚𑀸 𑀦 𑀚𑀸𑀦𑀸𑀢𑀺,_  
_𑀫𑀫 𑀯𑀺𑀓𑁆𑀓𑀫𑀧𑁄𑀭𑀺𑀲𑀁;_  
_𑀲𑀗𑁆𑀕𑀸𑀫𑁂 𑀲𑀼𑀓𑀢𑀦𑁆𑀢𑀸𑀦𑀺,_  
_𑀤𑀽𑀢𑀯𑀺𑀧𑁆𑀧𑀳𑀺𑀢𑀸𑀦𑀺 𑀘𑁇_  


(100.)

1599\. _𑀲𑀸 𑀦𑀽𑀦𑀸𑀳𑀁 𑀫𑀭𑀺𑀲𑁆𑀲𑀸𑀫𑀺,_  
_𑀅𑀩𑀦𑁆𑀥𑀼 𑀅𑀧𑀭𑀸𑀬𑀺𑀦𑀻;_  
_𑀢𑀤𑀸 𑀳𑀺 𑀓𑀼𑀫𑁆𑀪𑀓𑀸𑀭𑀲𑁆𑀲,_  
_𑀤𑀺𑀦𑁆𑀦𑀸 𑀙𑀓𑀡𑀳𑀸𑀭𑀺𑀓𑀸”𑁇_  


(101.)

1600\. _“𑀬𑀸𑀯𑀢𑀸𑀲𑀻𑀲𑀢𑀻 𑀧𑁄𑀲𑁄,_  
_𑀢𑀸𑀯𑀤𑁂𑀯 𑀧𑀯𑀻𑀡𑀢𑀺;_  
_𑀅𑀢𑁆𑀣𑀸𑀧𑀸𑀬𑁂 𑀚𑀳𑀦𑁆𑀢𑀺 𑀦𑀁,_  
_𑀑𑀝𑁆𑀞𑀺𑀩𑁆𑀬𑀸𑀥𑀺𑀁𑀯 𑀔𑀢𑁆𑀢𑀺𑀬𑁄𑁇_  


(102.)

1601\. _𑀬𑁄 𑀧𑀼𑀩𑁆𑀩𑁂 𑀓𑀢𑀓𑀮𑁆𑀬𑀸𑀡𑁄,_  
_𑀓𑀢𑀢𑁆𑀣𑁄 𑀦𑀸𑀯𑀩𑀼𑀚𑁆𑀛𑀢𑀺;_  
_𑀅𑀢𑁆𑀣𑀸 𑀢𑀲𑁆𑀲 𑀧𑀮𑀼𑀚𑁆𑀚𑀦𑁆𑀢𑀺,_  
_𑀬𑁂 𑀳𑁄𑀦𑁆𑀢𑀺 𑀅𑀪𑀺𑀧𑀢𑁆𑀣𑀺𑀢𑀸𑁇_  


(103.)

1602\. _𑀬𑁄 𑀧𑀼𑀩𑁆𑀩𑁂 𑀓𑀢𑀓𑀮𑁆𑀬𑀸𑀡𑁄,_  
_𑀓𑀢𑀢𑁆𑀣𑁄 𑀫𑀦𑀼𑀩𑀼𑀚𑁆𑀛𑀢𑀺;_  
_𑀅𑀢𑁆𑀣𑀸 𑀢𑀲𑁆𑀲 𑀧𑀯𑀟𑁆𑀠𑀦𑁆𑀢𑀺,_  
_𑀬𑁂 𑀳𑁄𑀦𑁆𑀢𑀺 𑀅𑀪𑀺𑀧𑀢𑁆𑀣𑀺𑀢𑀸𑁇_  


(104.)

1603\. _𑀢𑀁 𑀯𑁄 𑀯𑀤𑀸𑀫𑀺 𑀪𑀤𑁆𑀤𑀦𑁆𑀢𑁂,_  
_𑀬𑀸𑀯𑀦𑁆𑀢𑁂𑀢𑁆𑀣 𑀲𑀫𑀸𑀕𑀢𑀸;_  
_𑀲𑀩𑁆𑀩𑁂 𑀓𑀢𑀜𑁆𑀜𑀼𑀦𑁄 𑀳𑁄𑀣,_  
_𑀘𑀺𑀭𑀁 𑀲𑀕𑁆𑀕𑀫𑁆𑀳𑀺 𑀞𑀲𑁆𑀲𑀣𑀸”𑀢𑀺𑁇_  


---

1604\. 𑀤𑀍𑀳𑀥𑀫𑁆𑀫𑀚𑀸𑀢𑀓𑀁 𑀘𑀢𑀼𑀢𑁆𑀣𑀁𑁇



[Go to previous page (7.2.3 Kumbhakārajātaka)](7.2.3.md) / [Go to parent page (7.2 Gandhāravagga)](../7.2.md) / [Go to next page (7.2.5 Somadattajātaka)](7.2.5.md)


