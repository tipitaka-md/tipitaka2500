
[Home](/) / [22J Jātakapāḷi](/tipitaka/22J.md) / [7 Sattakanipāta](/tipitaka/22J/7.md) / [7.2 Gandhāravagga](/tipitaka/22J/7/7.2.md)

# 𑁭𑁇𑁨𑁇𑁮 𑀥𑀽𑀫𑀓𑀸𑀭𑀺𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀕𑀦𑁆𑀥𑀸𑀭𑀯𑀕𑁆𑀕

### 𑀥𑀽𑀫𑀓𑀸𑀭𑀺𑀚𑀸𑀢𑀓

(128.)

1631. _“𑀭𑀸𑀚𑀸 𑀅𑀧𑀼𑀘𑁆𑀙𑀺 𑀯𑀺𑀥𑀼𑀭𑀁,_  
_𑀥𑀫𑁆𑀫𑀓𑀸𑀫𑁄 𑀬𑀼𑀥𑀺𑀝𑁆𑀞𑀺𑀮𑁄;_  
_𑀅𑀧𑀺 𑀩𑁆𑀭𑀸𑀳𑁆𑀫𑀡 𑀚𑀸𑀦𑀸𑀲𑀺,_  
_𑀓𑁄 𑀏𑀓𑁄 𑀩𑀳𑀼 𑀲𑁄𑀘𑀢𑀺”𑁇_  


(129.)

1632. _“𑀩𑁆𑀭𑀸𑀳𑁆𑀫𑀡𑁄 𑀅𑀚𑀬𑀽𑀣𑁂𑀦,_  
_𑀧𑀳𑀽𑀢𑁂𑀥𑁄 𑀯𑀦𑁂 𑀯𑀲𑀁;_  
_𑀥𑀽𑀫𑀁 𑀅𑀓𑀸𑀲𑀺 𑀯𑀸𑀲𑁂𑀝𑁆𑀞𑁄,_  
_𑀭𑀢𑁆𑀢𑀺𑀦𑁆𑀤𑀺𑀯𑀫𑀢𑀦𑁆𑀤𑀺𑀢𑁄𑁇_  


(130.)

1633. _𑀢𑀲𑁆𑀲 𑀢𑀁 𑀥𑀽𑀫𑀕𑀦𑁆𑀥𑁂𑀦,_  
_𑀲𑀭𑀪𑀸 𑀫𑀓𑀲𑀟𑁆𑀟𑀺𑀢𑀸;_  
_𑀯𑀲𑁆𑀲𑀸𑀯𑀸𑀲𑀁 𑀉𑀧𑀸𑀕𑀘𑁆𑀙𑀼𑀁,_  
_𑀥𑀽𑀫𑀓𑀸𑀭𑀺𑀲𑁆𑀲 𑀲𑀦𑁆𑀢𑀺𑀓𑁂𑁇_  


(131.)

1634. _𑀲𑀭𑀪𑁂𑀲𑀼 𑀫𑀦𑀁 𑀓𑀢𑁆𑀯𑀸,_  
_𑀅𑀚𑀸 𑀲𑁄 𑀦𑀸𑀯𑀩𑀼𑀚𑁆𑀛𑀣;_  
_𑀆𑀕𑀘𑁆𑀙𑀦𑁆𑀢𑀻 𑀯𑀚𑀦𑁆𑀢𑀻 𑀯𑀸,_  
_𑀢𑀲𑁆𑀲 𑀢𑀸 𑀯𑀺𑀦𑀲𑀼𑀁 𑀅𑀚𑀸𑁇_  


(132.)

1635. _𑀲𑀭𑀪𑀸 𑀲𑀭𑀤𑁂 𑀓𑀸𑀮𑁂,_  
_𑀧𑀳𑀻𑀦𑀫𑀓𑀲𑁂 𑀯𑀦𑁂;_  
_𑀧𑀸𑀯𑀺𑀲𑀼𑀁 𑀕𑀺𑀭𑀺𑀤𑀼𑀕𑁆𑀕𑀸𑀦𑀺,_  
_𑀦𑀤𑀻𑀦𑀁 𑀧𑀪𑀯𑀸𑀦𑀺 𑀘𑁇_  


(133.)

1636. _𑀲𑀭𑀪𑁂 𑀘 𑀕𑀢𑁂 𑀤𑀺𑀲𑁆𑀯𑀸,_  
_𑀅𑀚𑀸 𑀘 𑀯𑀺𑀪𑀯𑀁 𑀕𑀢𑀸;_  
_𑀓𑀺𑀲𑁄 𑀘 𑀯𑀺𑀯𑀡𑁆𑀡𑁄 𑀘𑀸𑀲𑀺,_  
_𑀧𑀡𑁆𑀟𑀼𑀭𑁄𑀕𑀻 𑀘 𑀩𑁆𑀭𑀸𑀳𑁆𑀫𑀡𑁄𑁇_  


(134.)

1637. _𑀏𑀯𑀁 𑀬𑁄 𑀲𑀁 𑀦𑀺𑀭𑀁𑀓𑀢𑁆𑀯𑀸,_  
_𑀆𑀕𑀦𑁆𑀢𑀼𑀁 𑀓𑀼𑀭𑀼𑀢𑁂 𑀧𑀺𑀬𑀁;_  
_𑀲𑁄 𑀏𑀓𑁄 𑀩𑀳𑀼 𑀲𑁄𑀘𑀢𑀺,_  
_𑀥𑀽𑀫𑀓𑀸𑀭𑀻𑀯 𑀩𑁆𑀭𑀸𑀳𑁆𑀫𑀡𑁄”𑀢𑀺𑁇_  


---

1638. 𑀥𑀽𑀫𑀓𑀸𑀭𑀺𑀚𑀸𑀢𑀓𑀁 𑀅𑀝𑁆𑀞𑀫𑀁𑁇



[Go to previous page (7.2.7 Koṭasimbalijātaka)](/tipitaka/22J/7/7.2/7.2.7.md) / [Go to parent page (7.2 Gandhāravagga)](/tipitaka/22J/7/7.2.md) / [Go to next page (7.2.9 Jāgarajātaka)](/tipitaka/22J/7/7.2/7.2.9.md)


