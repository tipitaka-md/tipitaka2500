
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.2 Gandhāravagga](../7.2.md)

# 𑁭𑁇𑁨𑁇𑁬 𑀲𑀼𑀲𑀻𑀫𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀕𑀦𑁆𑀥𑀸𑀭𑀯𑀕𑁆𑀕

### 𑀲𑀼𑀲𑀻𑀫𑀚𑀸𑀢𑀓

(114.)

1615\. _“𑀓𑀸𑀍𑀆𑀦𑀺 𑀓𑁂𑀲𑀸𑀦𑀺 𑀧𑀼𑀭𑁂 𑀅𑀳𑁂𑀲𑀼𑀁,_  
_𑀚𑀸𑀢𑀸𑀦𑀺 𑀲𑀻𑀲𑀫𑁆𑀳𑀺 𑀬𑀣𑀸𑀧𑀤𑁂𑀲𑁂;_  
_𑀢𑀸𑀦𑀚𑁆𑀚 𑀲𑁂𑀢𑀸𑀦𑀺 𑀲𑀼𑀲𑀻𑀫 𑀤𑀺𑀲𑁆𑀯𑀸,_  
_𑀥𑀫𑁆𑀫𑀁 𑀘𑀭 𑀩𑁆𑀭𑀳𑁆𑀫𑀘𑀭𑀺𑀬𑀲𑁆𑀲 𑀓𑀸𑀮𑁄”𑁇_  


(115.)

1616\. _“𑀫𑀫𑁂𑀯 𑀤𑁂𑀯 𑀧𑀮𑀺𑀢𑀁 𑀦 𑀢𑀼𑀬𑁆𑀳𑀁,_  
_𑀫𑀫𑁂𑀯 𑀲𑀻𑀲𑀁 𑀫𑀫 𑀉𑀢𑁆𑀢𑀫𑀗𑁆𑀕𑀁;_  
_‘𑀅𑀢𑁆𑀣𑀁 𑀓𑀭𑀺𑀲𑁆𑀲𑀦𑁆’𑀢𑀺 𑀫𑀼𑀲𑀸 𑀅𑀪𑀸𑀡𑀺𑀁,_  
_𑀏𑀓𑀸𑀧𑀭𑀸𑀥𑀁 𑀔𑀫 𑀭𑀸𑀚𑀲𑁂𑀝𑁆𑀞𑁇_  


(116.)

1617\. _𑀤𑀳𑀭𑁄 𑀢𑀼𑀯𑀁 𑀤𑀲𑁆𑀲𑀦𑀺𑀬𑁄𑀲𑀺 𑀭𑀸𑀚,_  
_𑀧𑀞𑀫𑀼𑀕𑁆𑀕𑀢𑁄 𑀳𑁄𑀲𑀺 𑀬𑀣𑀸 𑀓𑀍𑀈𑀭𑁄;_  
_𑀭𑀚𑁆𑀚𑀜𑁆𑀘 𑀓𑀸𑀭𑁂𑀳𑀺 𑀫𑀫𑀜𑁆𑀘 𑀧𑀲𑁆𑀲,_  
_𑀫𑀸 𑀓𑀸𑀮𑀺𑀓𑀁 𑀅𑀦𑀼𑀥𑀸𑀯𑀻 𑀚𑀦𑀺𑀦𑁆𑀤”𑁇_  


(117.)

1618\. _“𑀧𑀲𑁆𑀲𑀸𑀫𑀺 𑀯𑁄𑀳𑀁 𑀤𑀳𑀭𑀺𑀁 𑀓𑀼𑀫𑀸𑀭𑀺𑀁,_  
_𑀲𑀸𑀫𑀝𑁆𑀞𑀧𑀲𑁆𑀲𑀁 𑀲𑀼𑀢𑀦𑀼𑀁 𑀲𑀼𑀫𑀚𑁆𑀛𑀁;_  
_𑀓𑀸𑀍𑀅𑀧𑁆𑀧𑀯𑀸𑀍𑀆𑀯 𑀧𑀯𑁂𑀮𑁆𑀮𑀫𑀸𑀦𑀸,_  
_𑀧𑀮𑁄𑀪𑀬𑀦𑁆𑀢𑀻𑀯 𑀦𑀭𑁂𑀲𑀼 𑀕𑀘𑁆𑀙𑀢𑀺𑁇_  


(118.)

1619\. _𑀢𑀫𑁂𑀦 𑀧𑀲𑁆𑀲𑀸𑀫𑀺𑀧𑀭𑁂𑀦 𑀦𑀸𑀭𑀺𑀁,_  
_𑀆𑀲𑀻𑀢𑀺𑀓𑀁 𑀦𑀸𑀯𑀼𑀢𑀺𑀓𑀁 𑀯 𑀚𑀘𑁆𑀘𑀸;_  
_𑀤𑀡𑁆𑀟𑀁 𑀕𑀳𑁂𑀢𑁆𑀯𑀸𑀦 𑀧𑀯𑁂𑀥𑀫𑀸𑀦𑀁,_  
_𑀕𑁄𑀧𑀸𑀦𑀲𑀻𑀪𑁄𑀕𑁆𑀕𑀲𑀫𑀁 𑀘𑀭𑀦𑁆𑀢𑀺𑀁𑁇_  


(119.)

1620\. _𑀲𑁄𑀳𑀁 𑀢𑀫𑁂𑀯𑀸𑀦𑀼𑀯𑀺𑀘𑀺𑀦𑁆𑀢𑀬𑀦𑁆𑀢𑁄,_  
_𑀏𑀓𑁄 𑀲𑀬𑀸𑀫𑀺 𑀲𑀬𑀦𑀲𑁆𑀲 𑀫𑀚𑁆𑀛𑁂;_  
_‘𑀅𑀳𑀫𑁆𑀧𑀺 𑀏𑀯𑀁’ 𑀇𑀢𑀺 𑀧𑁂𑀓𑁆𑀔𑀫𑀸𑀦𑁄,_  
_𑀦 𑀕𑀳𑁂 𑀭𑀫𑁂 𑀩𑁆𑀭𑀳𑁆𑀫𑀘𑀭𑀺𑀬𑀲𑁆𑀲 𑀓𑀸𑀮𑁄𑁇_  


(120.)

1621\. _𑀭𑀚𑁆𑀚𑀼𑀯𑀸𑀮𑀫𑁆𑀩𑀦𑀻 𑀘𑁂𑀲𑀸,_  
_𑀬𑀸 𑀕𑁂𑀳𑁂 𑀯𑀲𑀢𑁄 𑀭𑀢𑀺;_  
_𑀏𑀯𑀫𑁆𑀧𑀺 𑀙𑁂𑀢𑁆𑀯𑀸𑀦 𑀯𑀚𑀦𑁆𑀢𑀺 𑀥𑀻𑀭𑀸,_  
_𑀅𑀦𑀧𑁂𑀓𑁆𑀔𑀺𑀦𑁄 𑀓𑀸𑀫𑀲𑀼𑀔𑀁 𑀧𑀳𑀸𑀬𑀸”𑀢𑀺𑁇_  


---

1622\. 𑀲𑀼𑀲𑀻𑀫𑀚𑀸𑀢𑀓𑀁 𑀙𑀝𑁆𑀞𑀁𑁇



[Go to previous page (7.2.5 Somadattajātaka)](7.2.5.md) / [Go to parent page (7.2 Gandhāravagga)](../7.2.md) / [Go to next page (7.2.7 Koṭasimbalijātaka)](7.2.7.md)


