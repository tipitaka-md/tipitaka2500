
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.2 Gandhāravagga](../7.2.md)

# 𑁭𑁇𑁨𑁇𑁯 𑀚𑀸𑀕𑀭𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀕𑀦𑁆𑀥𑀸𑀭𑀯𑀕𑁆𑀕

### 𑀚𑀸𑀕𑀭𑀚𑀸𑀢𑀓

(135.)

1639\. _“𑀓𑁄𑀥 𑀚𑀸𑀕𑀭𑀢𑀁 𑀲𑀼𑀢𑁆𑀢𑁄,_  
_𑀓𑁄𑀥 𑀲𑀼𑀢𑁆𑀢𑁂𑀲𑀼 𑀚𑀸𑀕𑀭𑁄;_  
_𑀓𑁄 𑀫𑀫𑁂𑀢𑀁 𑀯𑀺𑀚𑀸𑀦𑀸𑀢𑀺,_  
_𑀓𑁄 𑀢𑀁 𑀧𑀝𑀺𑀪𑀡𑀸𑀢𑀺 𑀫𑁂”𑁇_  


(136.)

1640\. _“𑀅𑀳𑀁 𑀚𑀸𑀕𑀭𑀢𑀁 𑀲𑀼𑀢𑁆𑀢𑁄,_  
_𑀅𑀳𑀁 𑀲𑀼𑀢𑁆𑀢𑁂𑀲𑀼 𑀚𑀸𑀕𑀭𑁄;_  
_𑀅𑀳𑀫𑁂𑀢𑀁 𑀯𑀺𑀚𑀸𑀦𑀸𑀫𑀺,_  
_𑀅𑀳𑀁 𑀧𑀝𑀺𑀪𑀡𑀸𑀫𑀺 𑀢𑁂”𑁇_  


(137.)

1641\. _“𑀓𑀣𑀁 𑀚𑀸𑀕𑀭𑀢𑀁 𑀲𑀼𑀢𑁆𑀢𑁄,_  
_𑀓𑀣𑀁 𑀲𑀼𑀢𑁆𑀢𑁂𑀲𑀼 𑀚𑀸𑀕𑀭𑁄;_  
_𑀓𑀣𑀁 𑀏𑀢𑀁 𑀯𑀺𑀚𑀸𑀦𑀸𑀲𑀺,_  
_𑀓𑀣𑀁 𑀧𑀝𑀺𑀪𑀡𑀸𑀲𑀺 𑀫𑁂”𑁇_  


(138.)

1642\. _“𑀬𑁂 𑀥𑀫𑁆𑀫𑀁 𑀦𑀧𑁆𑀧𑀚𑀸𑀦𑀦𑁆𑀢𑀺,_  
_𑀲𑀁𑀬𑀫𑁄𑀢𑀺 𑀤𑀫𑁄𑀢𑀺 𑀘;_  
_𑀢𑁂𑀲𑀼 𑀲𑀼𑀧𑁆𑀧𑀫𑀸𑀦𑁂𑀲𑀼,_  
_𑀅𑀳𑀁 𑀚𑀕𑁆𑀕𑀸𑀫𑀺 𑀤𑁂𑀯𑀢𑁂𑁇_  


(139.)

1643\. _𑀬𑁂𑀲𑀁 𑀭𑀸𑀕𑁄 𑀘 𑀤𑁄𑀲𑁄 𑀘,_  
_𑀅𑀯𑀺𑀚𑁆𑀚𑀸 𑀘 𑀯𑀺𑀭𑀸𑀚𑀺𑀢𑀸;_  
_𑀢𑁂𑀲𑀼 𑀚𑀸𑀕𑀭𑀫𑀸𑀦𑁂𑀲𑀼,_  
_𑀅𑀳𑀁 𑀲𑀼𑀢𑁆𑀢𑁄𑀲𑁆𑀫𑀺 𑀤𑁂𑀯𑀢𑁂𑁇_  


(140.)

1644\. _𑀏𑀯𑀁 𑀚𑀸𑀕𑀭𑀢𑀁 𑀲𑀼𑀢𑁆𑀢𑁄,_  
_𑀏𑀯𑀁 𑀲𑀼𑀢𑁆𑀢𑁂𑀲𑀼 𑀚𑀸𑀕𑀭𑁄;_  
_𑀏𑀯𑀫𑁂𑀢𑀁 𑀯𑀺𑀚𑀸𑀦𑀸𑀫𑀺,_  
_𑀏𑀯𑀁 𑀧𑀝𑀺𑀪𑀡𑀸𑀫𑀺 𑀢𑁂”𑁇_  


(141.)

1645\. _“𑀲𑀸𑀥𑀼 𑀚𑀸𑀕𑀭𑀢𑀁 𑀲𑀼𑀢𑁆𑀢𑁄,_  
_𑀲𑀸𑀥𑀼 𑀲𑀼𑀢𑁆𑀢𑁂𑀲𑀼 𑀚𑀸𑀕𑀭𑁄;_  
_𑀲𑀸𑀥𑀼𑀫𑁂𑀢𑀁 𑀯𑀺𑀚𑀸𑀦𑀸𑀲𑀺,_  
_𑀲𑀸𑀥𑀼 𑀧𑀝𑀺𑀪𑀡𑀸𑀲𑀺 𑀫𑁂”𑀢𑀺𑁇_  


---

1646\. 𑀚𑀸𑀕𑀭𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (7.2.8 Dhūmakārijātaka)](7.2.8.md) / [Go to parent page (7.2 Gandhāravagga)](../7.2.md) / [Go to next page (7.2.10 Kummāsapiṇḍijātaka)](7.2.10.md)


