
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.2 Gandhāravagga](../7.2.md)

# 7.2.9 Jāgarajātaka

* Sattakanipāta

* Gandhāravagga

* Jāgarajātaka

(135.)

1639\. _“Kodha jāgarataṃ sutto,_  
_kodha suttesu jāgaro;_  
_Ko mametaṃ vijānāti,_  
_ko taṃ paṭibhaṇāti me”._  


(136.)

1640\. _“Ahaṃ jāgarataṃ sutto,_  
_ahaṃ suttesu jāgaro;_  
_Ahametaṃ vijānāmi,_  
_ahaṃ paṭibhaṇāmi te”._  


(137.)

1641\. _“Kathaṃ jāgarataṃ sutto,_  
_kathaṃ suttesu jāgaro;_  
_Kathaṃ etaṃ vijānāsi,_  
_kathaṃ paṭibhaṇāsi me”._  


(138.)

1642\. _“Ye dhammaṃ nappajānanti,_  
_saṃyamoti damoti ca;_  
_Tesu suppamānesu,_  
_ahaṃ jaggāmi devate._  


(139.)

1643\. _Yesaṃ rāgo ca doso ca,_  
_avijjā ca virājitā;_  
_Tesu jāgaramānesu,_  
_ahaṃ suttosmi devate._  


(140.)

1644\. _Evaṃ jāgarataṃ sutto,_  
_evaṃ suttesu jāgaro;_  
_Evametaṃ vijānāmi,_  
_evaṃ paṭibhaṇāmi te”._  


(141.)

1645\. _“Sādhu jāgarataṃ sutto,_  
_sādhu suttesu jāgaro;_  
_Sādhumetaṃ vijānāsi,_  
_sādhu paṭibhaṇāsi me”ti._  


---

1646\. Jāgarajātakaṃ navamaṃ.



[Go to previous page (7.2.8 Dhūmakārijātaka)](7.2.8.md) / [Go to parent page (7.2 Gandhāravagga)](../7.2.md) / [Go to next page (7.2.10 Kummāsapiṇḍijātaka)](7.2.10.md)


