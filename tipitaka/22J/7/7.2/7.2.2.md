
[Home](/) / [22J Jātakapāḷi](/tipitaka/22J.md) / [7 Sattakanipāta](/tipitaka/22J/7.md) / [7.2 Gandhāravagga](/tipitaka/22J/7/7.2.md)

# 𑁭𑁇𑁨𑁇𑁨 𑀫𑀳𑀸𑀓𑀧𑀺𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀕𑀦𑁆𑀥𑀸𑀭𑀯𑀕𑁆𑀕

### 𑀫𑀳𑀸𑀓𑀧𑀺𑀚𑀸𑀢𑀓

(83.)

1580\. _“𑀅𑀢𑁆𑀢𑀸𑀦𑀁 𑀲𑀗𑁆𑀓𑀫𑀁 𑀓𑀢𑁆𑀯𑀸,_  
_𑀬𑁄 𑀲𑁄𑀢𑁆𑀣𑀺𑀁 𑀲𑀫𑀢𑀸𑀭𑀬𑀺;_  
_𑀓𑀺𑀁 𑀢𑁆𑀯𑀁 𑀢𑁂𑀲𑀁 𑀓𑀺𑀫𑁂 𑀢𑀼𑀬𑁆𑀳𑀁,_  
_𑀳𑁄𑀦𑁆𑀢𑀺 𑀏𑀢𑁂 𑀫𑀳𑀸𑀓𑀧𑀺”𑁇_  


(84.)

1581\. _“𑀭𑀸𑀚𑀸𑀳𑀁 𑀇𑀲𑁆𑀲𑀭𑁄 𑀢𑁂𑀲𑀁,_  
_𑀬𑀽𑀣𑀲𑁆𑀲 𑀧𑀭𑀺𑀳𑀸𑀭𑀓𑁄;_  
_𑀢𑁂𑀲𑀁 𑀲𑁄𑀓𑀧𑀭𑁂𑀢𑀸𑀦𑀁,_  
_𑀪𑀻𑀢𑀸𑀦𑀁 𑀢𑁂 𑀅𑀭𑀺𑀦𑁆𑀤𑀫𑁇_  


(85.)

1582\. _𑀉𑀮𑁆𑀮𑀗𑁆𑀖𑀬𑀺𑀢𑁆𑀯𑀸 𑀅𑀢𑁆𑀢𑀸𑀦𑀁,_  
_𑀯𑀺𑀲𑁆𑀲𑀝𑁆𑀞𑀥𑀦𑀼𑀦𑁄 𑀲𑀢𑀁;_  
_𑀢𑀢𑁄 𑀅𑀧𑀭𑀧𑀸𑀤𑁂𑀲𑀼,_  
_𑀤𑀍𑀳𑀁 𑀩𑀦𑁆𑀥𑀁 𑀮𑀢𑀸𑀕𑀼𑀡𑀁𑁇_  


(86.)

1583\. _𑀙𑀺𑀦𑁆𑀦𑀩𑁆𑀪𑀫𑀺𑀯 𑀯𑀸𑀢𑁂𑀦,_  
_𑀦𑀼𑀡𑁆𑀡𑁄 𑀭𑀼𑀓𑁆𑀔𑀁 𑀉𑀧𑀸𑀕𑀫𑀺𑀁;_  
_𑀲𑁄𑀳𑀁 𑀅𑀧𑁆𑀧𑀪𑀯𑀁 𑀢𑀢𑁆𑀣,_  
_𑀲𑀸𑀔𑀁 𑀳𑀢𑁆𑀣𑁂𑀳𑀺 𑀅𑀕𑁆𑀕𑀳𑀺𑀁𑁇_  


(87.)

1584\. _𑀢𑀁 𑀫𑀁 𑀯𑀺𑀬𑀸𑀬𑀢𑀁 𑀲𑀦𑁆𑀢𑀁,_  
_𑀲𑀸𑀔𑀸𑀬 𑀘 𑀮𑀢𑀸𑀬 𑀘;_  
_𑀲𑀫𑀦𑀼𑀓𑁆𑀓𑀫𑀦𑁆𑀢𑀸 𑀧𑀸𑀤𑁂𑀳𑀺,_  
_𑀲𑁄𑀢𑁆𑀣𑀺𑀁 𑀲𑀸𑀔𑀸𑀫𑀺𑀕𑀸 𑀕𑀢𑀸𑁇_  


(88.)

1585\. _𑀢𑀁 𑀫𑀁 𑀦 𑀢𑀧𑀢𑁂 𑀩𑀦𑁆𑀥𑁄,_  
_𑀫𑀢𑁄 𑀫𑁂 𑀦 𑀢𑀧𑁂𑀲𑁆𑀲𑀢𑀺;_  
_𑀲𑀼𑀔𑀫𑀸𑀳𑀭𑀺𑀢𑀁 𑀢𑁂𑀲𑀁,_  
_𑀬𑁂𑀲𑀁 𑀭𑀚𑁆𑀚𑀫𑀓𑀸𑀭𑀬𑀺𑀁𑁇_  


(89.)

1586\. _𑀏𑀲𑀸 𑀢𑁂 𑀉𑀧𑀫𑀸 𑀭𑀸𑀚,_  
_𑀢𑀁 𑀲𑀼𑀡𑁄𑀳𑀺 𑀅𑀭𑀺𑀦𑁆𑀤𑀫;_  
_𑀭𑀜𑁆𑀜𑀸 𑀭𑀝𑁆𑀞𑀲𑁆𑀲 𑀬𑁄𑀕𑁆𑀕𑀲𑁆𑀲,_  
_𑀩𑀮𑀲𑁆𑀲 𑀦𑀺𑀕𑀫𑀲𑁆𑀲 𑀘;_  
_𑀲𑀩𑁆𑀩𑁂𑀲𑀁 𑀲𑀼𑀔𑀫𑁂𑀝𑁆𑀞𑀩𑁆𑀩𑀁,_  
_𑀔𑀢𑁆𑀢𑀺𑀬𑁂𑀦 𑀧𑀚𑀸𑀦𑀢𑀸”𑀢𑀺𑁇_  


---

1587\. 𑀫𑀳𑀸𑀓𑀧𑀺𑀚𑀸𑀢𑀓𑀁 𑀤𑀼𑀢𑀺𑀬𑀁𑁇



[Go to previous page (7.2.1 Gandhārajātaka)](/tipitaka/22J/7/7.2/7.2.1.md) / [Go to parent page (7.2 Gandhāravagga)](/tipitaka/22J/7/7.2.md) / [Go to next page (7.2.3 Kumbhakārajātaka)](/tipitaka/22J/7/7.2/7.2.3.md)


