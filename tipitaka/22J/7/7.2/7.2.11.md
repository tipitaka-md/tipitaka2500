
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.2 Gandhāravagga](../7.2.md)

# 𑁭𑁇𑁨𑁇𑁧𑁧 𑀧𑀭𑀦𑁆𑀢𑀧𑀚𑀸𑀢𑀓

* 𑀲𑀢𑁆𑀢𑀓𑀦𑀺𑀧𑀸𑀢

* 𑀕𑀦𑁆𑀥𑀸𑀭𑀯𑀕𑁆𑀕

* 𑀧𑀭𑀦𑁆𑀢𑀧𑀚𑀸𑀢𑀓

(154.)

1660\. _“𑀆𑀕𑀫𑀺𑀲𑁆𑀲𑀢𑀺 𑀫𑁂 𑀧𑀸𑀧𑀁,_  
_𑀆𑀕𑀫𑀺𑀲𑁆𑀲𑀢𑀺 𑀫𑁂 𑀪𑀬𑀁;_  
_𑀢𑀤𑀸 𑀳𑀺 𑀘𑀮𑀺𑀢𑀸 𑀲𑀸𑀔𑀸,_  
_𑀫𑀦𑀼𑀲𑁆𑀲𑁂𑀦 𑀫𑀺𑀕𑁂𑀦 𑀯𑀸”𑁇_  


(155.)

1661\. _“𑀪𑀻𑀭𑀼𑀬𑀸 𑀦𑀽𑀦 𑀫𑁂 𑀓𑀸𑀫𑁄,_  
_𑀅𑀯𑀺𑀤𑀽𑀭𑁂 𑀯𑀲𑀦𑁆𑀢𑀺𑀬𑀸;_  
_𑀓𑀭𑀺𑀲𑁆𑀲𑀢𑀺 𑀓𑀺𑀲𑀁 𑀧𑀡𑁆𑀟𑀼𑀁,_  
_𑀲𑀸𑀯 𑀲𑀸𑀔𑀸 𑀧𑀭𑀦𑁆𑀢𑀧𑀁𑁇_  


(156.)

1662\. _𑀲𑁄𑀘𑀬𑀺𑀲𑁆𑀲𑀢𑀺 𑀫𑀁 𑀓𑀦𑁆𑀢𑀸,_  
_𑀕𑀸𑀫𑁂 𑀯𑀲𑀫𑀦𑀺𑀦𑁆𑀤𑀺𑀢𑀸;_  
_𑀓𑀭𑀺𑀲𑁆𑀲𑀢𑀺 𑀓𑀺𑀲𑀁 𑀧𑀡𑁆𑀟𑀼𑀁,_  
_𑀲𑀸𑀯 𑀲𑀸𑀔𑀸 𑀧𑀭𑀦𑁆𑀢𑀧𑀁𑁇_  


(157.)

1663\. _𑀢𑀬𑀸 𑀫𑀁 𑀅𑀲𑀺𑀢𑀸𑀧𑀗𑁆𑀕𑀺,_  
_𑀲𑀺𑀢𑀸𑀦𑀺 𑀪𑀡𑀺𑀢𑀸𑀦𑀺 𑀘;_  
_𑀓𑀺𑀲𑀁 𑀧𑀡𑁆𑀟𑀼𑀁 𑀓𑀭𑀺𑀲𑁆𑀲𑀦𑁆𑀢𑀺,_  
_𑀲𑀸𑀯 𑀲𑀸𑀔𑀸 𑀧𑀭𑀦𑁆𑀢𑀧𑀁”𑁇_  


(158.)

1664\. _“𑀅𑀕𑀫𑀸 𑀦𑀽𑀦 𑀲𑁄 𑀲𑀤𑁆𑀤𑁄,_  
_𑀅𑀲𑀁𑀲𑀺 𑀦𑀽𑀦 𑀲𑁄 𑀢𑀯;_  
_𑀅𑀓𑁆𑀔𑀸𑀢𑀁 𑀦𑀽𑀦 𑀢𑀁 𑀢𑁂𑀦,_  
_𑀬𑁄 𑀢𑀁 𑀲𑀸𑀔𑀫𑀓𑀫𑁆𑀧𑀬𑀺𑁇_  


(159.)

1665\. _𑀇𑀤𑀁 𑀔𑁄 𑀢𑀁 𑀲𑀫𑀸𑀕𑀫𑁆𑀫,_  
_𑀫𑀫 𑀩𑀸𑀮𑀲𑁆𑀲 𑀘𑀺𑀦𑁆𑀢𑀺𑀢𑀁;_  
_𑀢𑀤𑀸 𑀳𑀺 𑀘𑀮𑀺𑀢𑀸 𑀲𑀸𑀔𑀸,_  
_𑀫𑀦𑀼𑀲𑁆𑀲𑁂𑀦 𑀫𑀺𑀕𑁂𑀦 𑀯𑀸”𑁇_  


(160.)

1666\. _“𑀢𑀣𑁂𑀯 𑀢𑁆𑀯𑀁 𑀅𑀯𑁂𑀤𑁂𑀲𑀺,_  
_𑀅𑀯𑀜𑁆𑀘𑀺 𑀧𑀺𑀢𑀭𑀁 𑀫𑀫;_  
_𑀳𑀦𑁆𑀢𑁆𑀯𑀸 𑀲𑀸𑀔𑀸𑀳𑀺 𑀙𑀸𑀤𑁂𑀦𑁆𑀢𑁄,_  
_𑀆𑀕𑀫𑀺𑀲𑁆𑀲𑀢𑀺 𑀫𑁂 𑀪𑀬𑀦𑁆”𑀢𑀺𑁇 (𑁧𑁧𑁪𑁦)_  


---

1667\. 𑀧𑀭𑀦𑁆𑀢𑀧𑀚𑀸𑀢𑀓𑀁 𑀏𑀓𑀸𑀤𑀲𑀫𑀁𑁇

  
𑀕𑀦𑁆𑀥𑀸𑀭𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



---

1668\. 𑀢𑀲𑁆𑀲𑀼𑀤𑁆𑀤𑀸𑀦𑀁



1669\. _𑀯𑀭𑀕𑀸𑀫 𑀫𑀳𑀸𑀓𑀧𑀺 𑀪𑀕𑁆𑀕𑀯 𑀘,_  
_𑀤𑀍𑀳𑀥𑀫𑁆𑀫 𑀲𑀓𑀼𑀜𑁆𑀚𑀭 𑀓𑁂𑀲𑀯𑀭𑁄;_  
_𑀉𑀭𑀕𑁄 𑀯𑀺𑀥𑀼𑀭𑁄 𑀧𑀼𑀦 𑀚𑀸𑀕𑀭𑀢𑀁,_  
_𑀅𑀣 𑀓𑁄𑀲𑀮𑀸𑀥𑀺𑀧 𑀧𑀭𑀦𑁆𑀢𑀧 𑀘𑀸𑀢𑀺𑁇_  


---

1670\. 𑀅𑀣 𑀯𑀕𑁆𑀕𑀼𑀤𑁆𑀤𑀸𑀦𑀁



1671\. _𑀅𑀣 𑀲𑀢𑁆𑀢𑀦𑀺𑀧𑀸𑀢𑀫𑁆𑀳𑀺,_  
_𑀯𑀕𑁆𑀕𑀁 𑀫𑁂 𑀪𑀡𑀢𑁄 𑀲𑀼𑀡;_  
_𑀓𑀼𑀓𑁆𑀓𑀼 𑀘 𑀧𑀼𑀦 𑀕𑀦𑁆𑀥𑀸𑀭𑁄,_  
_𑀤𑁆𑀯𑁂𑀯 𑀯𑀼𑀢𑁆𑀢𑀸 𑀫𑀳𑁂𑀲𑀺𑀦𑀸𑀢𑀺𑁇_  


---

1672\. 𑀲𑀢𑁆𑀢𑀓𑀦𑀺𑀧𑀸𑀢𑀁 𑀦𑀺𑀝𑁆𑀞𑀺𑀢𑀁𑁇



[Go to previous page (7.2.10 Kummāsapiṇḍijātaka)](7.2.10.md) / [Go to parent page (7.2 Gandhāravagga)](../7.2.md) / [Go to next page (8 Aṭṭhakanipāta)](../../8.md)


