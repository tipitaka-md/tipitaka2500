
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.1 Kukkuvagga](../7.1.md)

# 𑁭𑁇𑁧𑁇𑁧 𑀓𑀼𑀓𑁆𑀓𑀼𑀚𑀸𑀢𑀓

* 𑀲𑀢𑁆𑀢𑀓𑀦𑀺𑀧𑀸𑀢

* 𑀓𑀼𑀓𑁆𑀓𑀼𑀯𑀕𑁆𑀕

* 𑀓𑀼𑀓𑁆𑀓𑀼𑀚𑀸𑀢𑀓

(1.)

1485\. _“𑀤𑀺𑀬𑀟𑁆𑀠𑀓𑀼𑀓𑁆𑀓𑀽 𑀉𑀤𑀬𑁂𑀦 𑀓𑀡𑁆𑀡𑀺𑀓𑀸,_  
_𑀯𑀺𑀤𑀢𑁆𑀣𑀺𑀬𑁄 𑀅𑀝𑁆𑀞 𑀧𑀭𑀺𑀓𑁆𑀔𑀺𑀧𑀦𑁆𑀢𑀺 𑀦𑀁;_  
_𑀲𑀸 𑀲𑀺𑀁𑀲𑀧𑀸 𑀲𑀸𑀭𑀫𑀬𑀸 𑀅𑀨𑁂𑀕𑁆𑀕𑀼𑀓𑀸,_  
_𑀓𑀼𑀳𑀺𑀁 𑀞𑀺𑀢𑀸 𑀉𑀧𑁆𑀧𑀭𑀺𑀢𑁄 𑀦 𑀥𑀁𑀲𑀢𑀺”𑁇_  


(2.)

1486\. _“𑀬𑀸 𑀢𑀺𑀁𑀲𑀢𑀺 𑀲𑀸𑀭𑀫𑀬𑀸 𑀅𑀦𑀼𑀚𑁆𑀚𑀼𑀓𑀸,_  
_𑀧𑀭𑀺𑀓𑀺𑀭𑀺𑀬 𑀕𑁄𑀧𑀸𑀦𑀲𑀺𑀬𑁄 𑀲𑀫𑀁 𑀞𑀺𑀢𑀸;_  
_𑀢𑀸𑀳𑀺 𑀲𑀼𑀲𑀗𑁆𑀕𑀳𑀺𑀢𑀸 𑀩𑀮𑀲𑀸 𑀧𑀻𑀍𑀇𑀢𑀸,_  
_𑀲𑀫𑀁 𑀞𑀺𑀢𑀸 𑀉𑀧𑁆𑀧𑀭𑀺𑀢𑁄 𑀦 𑀥𑀁𑀲𑀢𑀺𑁇_  


(3.)

1487\. _𑀏𑀯𑀫𑁆𑀧𑀺 𑀫𑀺𑀢𑁆𑀢𑁂𑀳𑀺 𑀤𑀍𑀳𑁂𑀳𑀺 𑀧𑀡𑁆𑀟𑀺𑀢𑁄,_  
_𑀅𑀪𑁂𑀚𑁆𑀚𑀭𑀽𑀧𑁂𑀳𑀺 𑀲𑀼𑀘𑀻𑀳𑀺 𑀫𑀦𑁆𑀢𑀺𑀪𑀺;_  
_𑀲𑀼𑀲𑀗𑁆𑀕𑀳𑀻𑀢𑁄 𑀲𑀺𑀭𑀺𑀬𑀸 𑀦 𑀥𑀁𑀲𑀢𑀺,_  
_𑀕𑁄𑀧𑀸𑀦𑀲𑀻 𑀪𑀸𑀭𑀯𑀳𑀸𑀯 𑀓𑀡𑁆𑀡𑀺𑀓𑀸𑁇_  


(4.)

1488\. _𑀔𑀭𑀢𑁆𑀢𑀘𑀁 𑀩𑁂𑀮𑁆𑀮𑀁 𑀬𑀣𑀸𑀧𑀺 𑀲𑀢𑁆𑀣𑀯𑀸,_  
_𑀅𑀦𑀸𑀫𑀲𑀦𑁆𑀢𑁄𑀧𑀺 𑀓𑀭𑁄𑀢𑀺 𑀢𑀺𑀢𑁆𑀢𑀓𑀁;_  
_𑀲𑀫𑀸𑀳𑀭𑀁 𑀲𑀸𑀤𑀼𑀁 𑀓𑀭𑁄𑀢𑀺 𑀧𑀢𑁆𑀣𑀺𑀯,_  
_𑀅𑀲𑀸𑀤𑀼𑀁 𑀓𑀬𑀺𑀭𑀸 𑀢𑀦𑀼𑀩𑀦𑁆𑀥𑀫𑀼𑀤𑁆𑀥𑀭𑀁𑁇_  


(5.)

1489\. _𑀏𑀯𑀫𑁆𑀧𑀺 𑀕𑀸𑀫𑀦𑀺𑀕𑀫𑁂𑀲𑀼 𑀧𑀡𑁆𑀟𑀺𑀢𑁄,_  
_𑀅𑀲𑀸𑀳𑀲𑀁 𑀭𑀸𑀚𑀥𑀦𑀸𑀦𑀺 𑀲𑀁𑀖𑀭𑀁;_  
_𑀥𑀫𑁆𑀫𑀸𑀦𑀼𑀯𑀢𑁆𑀢𑀻 𑀧𑀝𑀺𑀧𑀚𑁆𑀚𑀫𑀸𑀦𑁄,_  
_𑀲 𑀨𑀸𑀢𑀺 𑀓𑀬𑀺𑀭𑀸 𑀅𑀯𑀺𑀳𑁂𑀞𑀬𑀁 𑀧𑀭𑀁𑁇_  


(6.)

1490\. _𑀑𑀤𑀸𑀢𑀫𑀽𑀮𑀁 𑀲𑀼𑀘𑀺𑀯𑀸𑀭𑀺𑀲𑀫𑁆𑀪𑀯𑀁,_  
_𑀚𑀸𑀢𑀁 𑀬𑀣𑀸 𑀧𑁄𑀓𑁆𑀔𑀭𑀡𑀻𑀲𑀼 𑀅𑀫𑁆𑀩𑀼𑀚𑀁;_  
_𑀧𑀤𑀼𑀫𑀁 𑀬𑀣𑀸 𑀅𑀕𑁆𑀕𑀺𑀦𑀺𑀓𑀸𑀲𑀺𑀨𑀸𑀮𑀺𑀫𑀁,_  
_𑀦 𑀓𑀤𑁆𑀤𑀫𑁄 𑀦 𑀭𑀚𑁄 𑀦 𑀯𑀸𑀭𑀺 𑀮𑀺𑀫𑁆𑀧𑀢𑀺𑁇_  


(7.)

1491\. _𑀏𑀯𑀫𑁆𑀧𑀺 𑀯𑁄𑀳𑀸𑀭𑀲𑀼𑀘𑀺𑀁 𑀅𑀲𑀸𑀳𑀲𑀁,_  
_𑀯𑀺𑀲𑀼𑀤𑁆𑀥𑀓𑀫𑁆𑀫𑀦𑁆𑀢𑀫𑀧𑁂𑀢𑀧𑀸𑀧𑀓𑀁;_  
_𑀦 𑀮𑀺𑀫𑁆𑀧𑀢𑀺 𑀓𑀫𑁆𑀫𑀓𑀺𑀮𑁂𑀲 𑀢𑀸𑀤𑀺𑀲𑁄,_  
_𑀚𑀸𑀢𑀁 𑀬𑀣𑀸 𑀧𑁄𑀓𑁆𑀔𑀭𑀡𑀻𑀲𑀼 𑀅𑀫𑁆𑀩𑀼𑀚𑀦𑁆”𑀢𑀺𑁇_  


---

1492\. 𑀓𑀼𑀓𑁆𑀓𑀼𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (7.1 Kukkuvagga)](../7.1.md) / [Go to parent page (7.1 Kukkuvagga)](../7.1.md) / [Go to next page (7.1.2 Manojajātaka)](7.1.2.md)


