
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.1 Kukkuvagga](../7.1.md)

# 7.1.4 Mātuposakagijjhajātaka

* Sattakanipāta

* Kukkuvagga

* Mātuposakagijjhajātaka

(22.)

1509\. _“Te kathaṃ nu karissanti,_  
_vuddhā giridarīsayā;_  
_Ahaṃ baddhosmi pāsena,_  
_nilīyassa vasaṃ gato”._  


(23.)

1510\. _“Kiṃ gijjha paridevasi,_  
_kā nu te paridevanā;_  
_Na me suto vā diṭṭho vā,_  
_bhāsanto mānusiṃ dijo”._  


(24.)

1511\. _“Bharāmi mātāpitaro,_  
_vuddhe giridarīsaye;_  
_Te kathaṃ nu karissanti,_  
_ahaṃ vasaṃ gato tava”._  


(25.)

1512\. _“Yannu gijjho yojanasataṃ,_  
_kuṇapāni avekkhati;_  
_Kasmā jālañca pāsañca,_  
_āsajjāpi na bujjhasi”._  


(26.)

1513\. _“Yadā parābhavo hoti,_  
_poso jīvitasaṅkhaye;_  
_Atha jālañca pāsañca,_  
_āsajjāpi na bujjhati”._  


(27.)

1514\. _“Bharassu mātāpitaro,_  
_vuddhe giridarīsaye;_  
_Mayā tvaṃ samanuññāto,_  
_sotthiṃ passāhi ñātake”._  


(28.)

1515\. _“Evaṃ luddaka nandassu,_  
_saha sabbehi ñātibhi;_  
_Bharissaṃ mātāpitaro,_  
_vuddhe giridarīsaye”ti._  


---

1516\. Mātuposakagijjhajātakaṃ catutthaṃ.



[Go to previous page (7.1.3 Sutanujātaka)](7.1.3.md) / [Go to parent page (7.1 Kukkuvagga)](../7.1.md) / [Go to next page (7.1.5 Dabbhapupphajātaka)](7.1.5.md)


