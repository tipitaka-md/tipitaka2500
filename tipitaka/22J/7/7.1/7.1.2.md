
[Home](/) / [22J Jātakapāḷi](/tipitaka/22J.md) / [7 Sattakanipāta](/tipitaka/22J/7.md) / [7.1 Kukkuvagga](/tipitaka/22J/7/7.1.md)

# 𑁭𑁇𑁧𑁇𑁨 𑀫𑀦𑁄𑀚𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀓𑀼𑀓𑁆𑀓𑀼𑀯𑀕𑁆𑀕

### 𑀫𑀦𑁄𑀚𑀚𑀸𑀢𑀓

(8.)

1493. _“𑀬𑀣𑀸 𑀘𑀸𑀧𑁄 𑀦𑀺𑀦𑁆𑀦𑀫𑀢𑀺,_  
_𑀚𑀺𑀬𑀸 𑀘𑀸𑀧𑀺 𑀦𑀺𑀓𑀽𑀚𑀢𑀺;_  
_𑀳𑀜𑁆𑀜𑀢𑁂 𑀦𑀽𑀦 𑀫𑀦𑁄𑀚𑁄,_  
_𑀫𑀺𑀕𑀭𑀸𑀚𑀸 𑀲𑀔𑀸 𑀫𑀫𑁇_  


(9.)

1494. _𑀳𑀦𑁆𑀤 𑀤𑀸𑀦𑀺 𑀯𑀦𑀦𑁆𑀢𑀸𑀦𑀺,_  
_𑀧𑀓𑁆𑀓𑀫𑀸𑀫𑀺 𑀬𑀣𑀸𑀲𑀼𑀔𑀁;_  
_𑀦𑁂𑀢𑀸𑀤𑀺𑀲𑀸 𑀲𑀔𑀸 𑀳𑁄𑀦𑁆𑀢𑀺,_  
_𑀮𑀩𑁆𑀪𑀸 𑀫𑁂 𑀚𑀻𑀯𑀢𑁄 𑀲𑀔𑀸”𑁇_  


(10.)

1495. _“𑀦 𑀧𑀸𑀧𑀚𑀦𑀲𑀁𑀲𑁂𑀯𑀻,_  
_𑀅𑀘𑁆𑀘𑀦𑁆𑀢𑀁 𑀲𑀼𑀔𑀫𑁂𑀥𑀢𑀺;_  
_𑀫𑀦𑁄𑀚𑀁 𑀧𑀲𑁆𑀲 𑀲𑁂𑀫𑀸𑀦𑀁,_  
_𑀕𑀺𑀭𑀺𑀬𑀲𑁆𑀲𑀸𑀦𑀼𑀲𑀸𑀲𑀦𑀻”𑁇_  


(11.)

1496. _“𑀦 𑀧𑀸𑀧𑀲𑀫𑁆𑀧𑀯𑀗𑁆𑀓𑁂𑀦,_  
_𑀫𑀸𑀢𑀸 𑀧𑀼𑀢𑁆𑀢𑁂𑀦 𑀦𑀦𑁆𑀤𑀢𑀺;_  
_𑀫𑀦𑁄𑀚𑀁 𑀧𑀲𑁆𑀲 𑀲𑁂𑀫𑀸𑀦𑀁,_  
_𑀅𑀘𑁆𑀙𑀦𑁆𑀦𑀁 𑀲𑀫𑁆𑀳𑀺 𑀮𑁄𑀳𑀺𑀢𑁂”𑁇_  


(12.)

1497. _“𑀏𑀯𑀫𑀸𑀧𑀚𑁆𑀚𑀢𑁂 𑀧𑁄𑀲𑁄,_  
_𑀧𑀸𑀧𑀺𑀬𑁄 𑀘 𑀦𑀺𑀕𑀘𑁆𑀙𑀢𑀺;_  
_𑀬𑁄 𑀯𑁂 𑀳𑀺𑀢𑀸𑀦𑀁 𑀯𑀘𑀦𑀁,_  
_𑀦 𑀓𑀭𑁄𑀢𑀺 𑀅𑀢𑁆𑀣𑀤𑀲𑁆𑀲𑀺𑀦𑀁”𑁇_  


(13.)

1498. _“𑀏𑀯𑀜𑁆𑀘 𑀲𑁄 𑀳𑁄𑀢𑀺 𑀢𑀢𑁄 𑀘 𑀧𑀸𑀧𑀺𑀬𑁄,_  
_𑀬𑁄 𑀉𑀢𑁆𑀢𑀫𑁄 𑀅𑀥𑀫𑀚𑀦𑀽𑀧𑀲𑁂𑀯𑀻;_  
_𑀧𑀲𑁆𑀲𑀼𑀢𑁆𑀢𑀫𑀁 𑀅𑀥𑀫𑀚𑀦𑀽𑀧𑀲𑁂𑀯𑀺𑀢𑀁,_  
_𑀫𑀺𑀕𑀸𑀥𑀺𑀧𑀁 𑀲𑀭𑀯𑀭𑀯𑁂𑀕𑀦𑀺𑀤𑁆𑀥𑀼𑀢𑀁”𑁇_  


(14.)

1499. _“𑀦𑀺𑀳𑀻𑀬𑀢𑀺 𑀧𑀼𑀭𑀺𑀲𑁄 𑀦𑀺𑀳𑀻𑀦𑀲𑁂𑀯𑀻,_  
_𑀦 𑀘 𑀳𑀸𑀬𑁂𑀣 𑀓𑀤𑀸𑀘𑀺 𑀢𑀼𑀮𑁆𑀬𑀲𑁂𑀯𑀻;_  
_𑀲𑁂𑀝𑁆𑀞𑀫𑀼𑀧𑀕𑀫𑀁 𑀉𑀤𑁂𑀢𑀺 𑀔𑀺𑀧𑁆𑀧𑀁,_  
_𑀢𑀲𑁆𑀫𑀸𑀢𑁆𑀢𑀦𑀸 𑀉𑀢𑁆𑀢𑀭𑀺𑀢𑀭𑀁 𑀪𑀚𑁂𑀣𑀸”𑀢𑀺𑁇_  


---

1500. 𑀫𑀦𑁄𑀚𑀚𑀸𑀢𑀓𑀁 𑀤𑀼𑀢𑀺𑀬𑀁𑁇



[Go to previous page (7.1.1 Kukkujātaka)](/tipitaka/22J/7/7.1/7.1.1.md) / [Go to parent page (7.1 Kukkuvagga)](/tipitaka/22J/7/7.1.md) / [Go to next page (7.1.3 Sutanujātaka)](/tipitaka/22J/7/7.1/7.1.3.md)


