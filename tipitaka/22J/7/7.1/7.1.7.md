
[Home](/) / [22J Jātakapāḷi](../...md) / [7 Sattakanipāta](...md) / [7.1 Kukkuvagga](../22J/7/7.1.md)

# 𑁭𑁇𑁧𑁇𑁭 𑀲𑀢𑁆𑀢𑀼𑀪𑀲𑁆𑀢𑀚𑀸𑀢𑀓

* 𑀲𑀢𑁆𑀢𑀓𑀦𑀺𑀧𑀸𑀢

* 𑀓𑀼𑀓𑁆𑀓𑀼𑀯𑀕𑁆𑀕

* 𑀲𑀢𑁆𑀢𑀼𑀪𑀲𑁆𑀢𑀚𑀸𑀢𑀓

(46.)

1536\. _“𑀯𑀺𑀩𑁆𑀪𑀦𑁆𑀢𑀘𑀺𑀢𑁆𑀢𑁄 𑀓𑀼𑀧𑀺𑀢𑀺𑀦𑁆𑀤𑁆𑀭𑀺𑀬𑁄𑀲𑀺,_  
_𑀦𑁂𑀢𑁆𑀢𑁂𑀳𑀺 𑀢𑁂 𑀯𑀸𑀭𑀺𑀕𑀡𑀸 𑀲𑀯𑀦𑁆𑀢𑀺;_  
_𑀓𑀺𑀁 𑀢𑁂 𑀦𑀝𑁆𑀞𑀁 𑀓𑀺𑀁 𑀧𑀦 𑀧𑀢𑁆𑀣𑀬𑀸𑀦𑁄,_  
_𑀇𑀥𑀸𑀕𑀫𑀸 𑀩𑁆𑀭𑀳𑁆𑀫𑁂 𑀢𑀤𑀺𑀗𑁆𑀖 𑀩𑁆𑀭𑀽𑀳𑀺”𑁇_  


(47.)

1537\. _“𑀫𑀺𑀬𑁆𑀬𑁂𑀣 𑀪𑀭𑀺𑀬𑀸 𑀯𑀚𑀢𑁄 𑀫𑀫𑀚𑁆𑀚,_  
_𑀅𑀕𑀘𑁆𑀙𑀢𑁄 𑀫𑀭𑀡𑀫𑀸𑀳 𑀬𑀓𑁆𑀔𑁄;_  
_𑀏𑀢𑁂𑀦 𑀤𑀼𑀓𑁆𑀔𑁂𑀦 𑀧𑀯𑁂𑀥𑀺𑀢𑁄𑀲𑁆𑀫𑀺,_  
_𑀅𑀓𑁆𑀔𑀸𑀳𑀺 𑀫𑁂 𑀲𑁂𑀦𑀓 𑀏𑀢𑀫𑀢𑁆𑀣𑀁”𑁇_  


(48.)

1538\. _“𑀩𑀳𑀽𑀦𑀺 𑀞𑀸𑀦𑀸𑀦𑀺 𑀯𑀺𑀘𑀺𑀦𑁆𑀢𑀬𑀺𑀢𑁆𑀯𑀸,_  
_𑀬𑀫𑁂𑀢𑁆𑀣 𑀯𑀓𑁆𑀔𑀸𑀫𑀺 𑀢𑀤𑁂𑀯 𑀲𑀘𑁆𑀘𑀁;_  
_𑀫𑀜𑁆𑀜𑀸𑀫𑀺 𑀢𑁂 𑀩𑁆𑀭𑀸𑀳𑁆𑀫𑀡 𑀲𑀢𑁆𑀢𑀼𑀪𑀲𑁆𑀢𑀁,_  
_𑀅𑀚𑀸𑀦𑀢𑁄 𑀓𑀡𑁆𑀳𑀲𑀧𑁆𑀧𑁄 𑀧𑀯𑀺𑀝𑁆𑀞𑁄𑁇_  


(49.)

1539\. _𑀆𑀤𑀸𑀬 𑀤𑀡𑁆𑀟𑀁 𑀧𑀭𑀺𑀲𑀼𑀫𑁆𑀪 𑀪𑀲𑁆𑀢𑀁,_  
_𑀧𑀲𑁆𑀲𑁂𑀍𑀅𑀫𑀽𑀕𑀁 𑀉𑀭𑀕𑀁 𑀤𑀼𑀚𑀺𑀯𑁆𑀳𑀁;_  
_𑀙𑀺𑀦𑁆𑀤𑀚𑁆𑀚 𑀓𑀗𑁆𑀔𑀁 𑀯𑀺𑀘𑀺𑀓𑀺𑀘𑁆𑀙𑀺𑀢𑀸𑀦𑀺,_  
_𑀪𑀼𑀚𑀗𑁆𑀕𑀫𑀁 𑀧𑀲𑁆𑀲 𑀧𑀫𑀼𑀜𑁆𑀘 𑀪𑀲𑁆𑀢𑀁”𑁇_  


(50.)

1540\. _𑀲𑀁𑀯𑀺𑀕𑁆𑀕𑀭𑀽𑀧𑁄 𑀧𑀭𑀺𑀲𑀸𑀬 𑀫𑀚𑁆𑀛𑁂,_  
_𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑀢𑁆𑀢𑀼𑀪𑀲𑁆𑀢𑀁 𑀧𑀫𑀼𑀜𑁆𑀘𑀺;_  
_𑀅𑀣 𑀦𑀺𑀓𑁆𑀔𑀫𑀺 𑀉𑀭𑀕𑁄 𑀉𑀕𑁆𑀕𑀢𑁂𑀚𑁄,_  
_𑀆𑀲𑀻𑀯𑀺𑀲𑁄 𑀲𑀧𑁆𑀧𑁄 𑀨𑀡𑀁 𑀓𑀭𑀺𑀢𑁆𑀯𑀸𑁇_  


(51.)

1541\. _“𑀲𑀼𑀮𑀤𑁆𑀥𑀮𑀸𑀪𑀸 𑀚𑀦𑀓𑀲𑁆𑀲 𑀭𑀜𑁆𑀜𑁄,_  
_𑀬𑁄 𑀧𑀲𑁆𑀲𑀢𑀻 𑀲𑁂𑀦𑀓𑀁 𑀲𑀸𑀥𑀼𑀧𑀜𑁆𑀜𑀁;_  
_𑀯𑀺𑀯𑀝𑁆𑀝𑀙𑀤𑁆𑀤𑁄 𑀦𑀼𑀲𑀺 𑀲𑀩𑁆𑀩𑀤𑀲𑁆𑀲𑀻,_  
_𑀜𑀸𑀡𑀁 𑀦𑀼 𑀢𑁂 𑀩𑁆𑀭𑀸𑀳𑁆𑀫𑀡 𑀪𑀺𑀁𑀲𑀭𑀽𑀧𑀁”𑁇_  


(52.)

1542\. _“𑀇𑀫𑀸𑀦𑀺 𑀫𑁂 𑀲𑀢𑁆𑀢𑀲𑀢𑀸𑀦𑀺 𑀅𑀢𑁆𑀣𑀺,_  
_𑀕𑀡𑁆𑀳𑀸𑀳𑀺 𑀲𑀩𑁆𑀩𑀸𑀦𑀺 𑀤𑀤𑀸𑀫𑀺 𑀢𑀼𑀬𑁆𑀳𑀁;_  
_𑀢𑀬𑀸 𑀳𑀺 𑀫𑁂 𑀚𑀻𑀯𑀺𑀢𑀫𑀚𑁆𑀚 𑀮𑀤𑁆𑀥𑀁,_  
_𑀅𑀣𑁄𑀧𑀺 𑀪𑀭𑀺𑀬𑀸𑀬 𑀫𑀓𑀸𑀲𑀺 𑀲𑁄𑀢𑁆𑀣𑀺𑀁”𑁇_  


(53.)

1543\. _“𑀦 𑀧𑀡𑁆𑀟𑀺𑀢𑀸 𑀯𑁂𑀢𑀦𑀫𑀸𑀤𑀺𑀬𑀦𑁆𑀢𑀺,_  
_𑀘𑀺𑀢𑁆𑀭𑀸𑀳𑀺 𑀕𑀸𑀣𑀸𑀳𑀺 𑀲𑀼𑀪𑀸𑀲𑀺𑀢𑀸𑀳𑀺;_  
_𑀇𑀢𑁄𑀧𑀺 𑀢𑁂 𑀩𑁆𑀭𑀳𑁆𑀫𑁂 𑀤𑀤𑀦𑁆𑀢𑀼 𑀯𑀺𑀢𑁆𑀢𑀁,_  
_𑀆𑀤𑀸𑀬 𑀢𑁆𑀯𑀁 𑀕𑀘𑁆𑀙 𑀲𑀓𑀁 𑀦𑀺𑀓𑁂𑀢𑀦𑁆”𑀢𑀺𑁇_  


---

1544\. 𑀲𑀢𑁆𑀢𑀼𑀪𑀲𑁆𑀢𑀚𑀸𑀢𑀓𑀁 𑀲𑀢𑁆𑀢𑀫𑀁𑁇



[Go to previous page (7.1.6 Paṇṇakajātaka)](7.1.6.md) / [Go to parent page (7.1 Kukkuvagga)](../22J/7/7.1.md) / [Go to next page (7.1.8 Aṭṭhisenakajātaka)](7.1.8.md)


