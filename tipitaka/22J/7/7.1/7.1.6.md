
[Home](/) / [22J Jātakapāḷi](/tipitaka/22J.md) / [7 Sattakanipāta](/tipitaka/22J/7.md) / [7.1 Kukkuvagga](/tipitaka/22J/7/7.1.md)

# 𑁭𑁇𑁧𑁇𑁬 𑀧𑀡𑁆𑀡𑀓𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀓𑀼𑀓𑁆𑀓𑀼𑀯𑀕𑁆𑀕

### 𑀧𑀡𑁆𑀡𑀓𑀚𑀸𑀢𑀓

(39.)

1528. _“𑀧𑀡𑁆𑀡𑀓𑀁 𑀢𑀺𑀔𑀺𑀡𑀥𑀸𑀭𑀁,_  
_𑀅𑀲𑀺𑀁 𑀲𑀫𑁆𑀧𑀦𑁆𑀦𑀧𑀸𑀬𑀺𑀦𑀁;_  
_𑀧𑀭𑀺𑀲𑀸𑀬𑀁 𑀧𑀼𑀭𑀺𑀲𑁄 𑀕𑀺𑀮𑀢𑀺,_  
_𑀓𑀺𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀬𑀤𑀜𑁆𑀜𑀁 𑀤𑀼𑀓𑁆𑀓𑀭𑀁 𑀞𑀸𑀦𑀁,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(40.)

1529. _“𑀕𑀺𑀮𑁂𑀬𑁆𑀬 𑀧𑀼𑀭𑀺𑀲𑁄 𑀮𑁄𑀪𑀸,_  
_𑀅𑀲𑀺𑀁 𑀲𑀫𑁆𑀧𑀦𑁆𑀦𑀧𑀸𑀬𑀺𑀦𑀁;_  
_𑀬𑁄 𑀘 𑀯𑀚𑁆𑀚𑀸 𑀤𑀤𑀸𑀫𑀻𑀢𑀺,_  
_𑀢𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀲𑀩𑁆𑀩𑀜𑁆𑀜𑀁 𑀲𑀼𑀓𑀭𑀁 𑀞𑀸𑀦𑀁,_  
_𑀏𑀯𑀁 𑀚𑀸𑀦𑀸𑀳𑀺 𑀫𑀤𑁆𑀤𑀯”𑁇_  


(41.)

1530. _“𑀩𑁆𑀬𑀸𑀓𑀸𑀲𑀺 𑀆𑀬𑀼𑀭𑁄 𑀧𑀜𑁆𑀳𑀁,_  
_𑀅𑀢𑁆𑀣𑀁 𑀥𑀫𑁆𑀫𑀲𑁆𑀲 𑀓𑁄𑀯𑀺𑀤𑁄;_  
_𑀧𑀼𑀓𑁆𑀓𑀼𑀲𑀁 𑀤𑀸𑀦𑀺 𑀧𑀼𑀘𑁆𑀙𑀸𑀫𑀺,_  
_𑀓𑀺𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀬𑀤𑀜𑁆𑀜𑀁 𑀤𑀼𑀓𑁆𑀓𑀭𑀁 𑀞𑀸𑀦𑀁,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(42.)

1531. _“𑀦 𑀯𑀸𑀘𑀫𑀼𑀧𑀚𑀻𑀯𑀦𑁆𑀢𑀺,_  
_𑀅𑀨𑀮𑀁 𑀕𑀺𑀭𑀫𑀼𑀤𑀻𑀭𑀺𑀢𑀁;_  
_𑀬𑁄 𑀘 𑀤𑀢𑁆𑀯𑀸 𑀅𑀯𑀸𑀓𑀬𑀺𑀭𑀸,_  
_𑀢𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀲𑀩𑁆𑀩𑀜𑁆𑀜𑀁 𑀲𑀼𑀓𑀭𑀁 𑀞𑀸𑀦𑀁,_  
_𑀏𑀯𑀁 𑀚𑀸𑀦𑀸𑀳𑀺 𑀫𑀤𑁆𑀤𑀯”𑁇_  


(43.)

1532. _“𑀩𑁆𑀬𑀸𑀓𑀸𑀲𑀺 𑀧𑀼𑀓𑁆𑀓𑀼𑀲𑁄 𑀧𑀜𑁆𑀳𑀁,_  
_𑀅𑀢𑁆𑀣𑀁 𑀥𑀫𑁆𑀫𑀲𑁆𑀲 𑀓𑁄𑀯𑀺𑀤𑁄;_  
_𑀲𑁂𑀦𑀓𑀁 𑀤𑀸𑀦𑀺 𑀧𑀼𑀘𑁆𑀙𑀸𑀫𑀺,_  
_𑀓𑀺𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀬𑀤𑀜𑁆𑀜𑀁 𑀤𑀼𑀓𑁆𑀓𑀭𑀁 𑀞𑀸𑀦𑀁,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(44.)

1533. _“𑀤𑀤𑁂𑀬𑁆𑀬 𑀧𑀼𑀭𑀺𑀲𑁄 𑀤𑀸𑀦𑀁,_  
_𑀅𑀧𑁆𑀧𑀁 𑀯𑀸 𑀬𑀤𑀺 𑀯𑀸 𑀩𑀳𑀼𑀁;_  
_𑀬𑁄 𑀘 𑀤𑀢𑁆𑀯𑀸 𑀦𑀸𑀦𑀼𑀢𑀧𑁆𑀧𑁂,_  
_𑀢𑀁 𑀤𑀼𑀓𑁆𑀓𑀭𑀢𑀭𑀁 𑀢𑀢𑁄;_  
_𑀲𑀩𑁆𑀩𑀜𑁆𑀜𑀁 𑀲𑀼𑀓𑀭𑀁 𑀞𑀸𑀦𑀁,_  
_𑀏𑀯𑀁 𑀚𑀸𑀦𑀸𑀳𑀺 𑀫𑀤𑁆𑀤𑀯”𑁇_  


(45.)

1534. _“𑀩𑁆𑀬𑀸𑀓𑀸𑀲𑀺 𑀆𑀬𑀼𑀭𑁄 𑀧𑀜𑁆𑀳𑀁,_  
_𑀅𑀣𑁄 𑀧𑀼𑀓𑁆𑀓𑀼𑀲𑀧𑁄𑀭𑀺𑀲𑁄;_  
_𑀲𑀩𑁆𑀩𑁂 𑀧𑀜𑁆𑀳𑁂 𑀅𑀢𑀺𑀪𑁄𑀢𑀺,_  
_𑀬𑀣𑀸 𑀪𑀸𑀲𑀢𑀺 𑀲𑁂𑀦𑀓𑁄”𑀢𑀺𑁇_  


---

1535. 𑀧𑀡𑁆𑀡𑀓𑀚𑀸𑀢𑀓𑀁 𑀙𑀝𑁆𑀞𑀁𑁇



[Go to previous page (7.1.5 Dabbhapupphajātaka)](/tipitaka/22J/7/7.1/7.1.5.md) / [Go to parent page (7.1 Kukkuvagga)](/tipitaka/22J/7/7.1.md) / [Go to next page (7.1.7 Sattubhastajātaka)](/tipitaka/22J/7/7.1/7.1.7.md)


