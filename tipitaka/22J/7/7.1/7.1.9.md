
[Home](/) / [22J Jātakapāḷi](/tipitaka/22J.md) / [7 Sattakanipāta](/tipitaka/22J/7.md) / [7.1 Kukkuvagga](/tipitaka/22J/7/7.1.md)

# 𑁭𑁇𑁧𑁇𑁯 𑀓𑀧𑀺𑀚𑀸𑀢𑀓

### 𑀲𑀢𑁆𑀢𑀓𑀦𑀺𑀧𑀸𑀢

### 𑀓𑀼𑀓𑁆𑀓𑀼𑀯𑀕𑁆𑀕

### 𑀓𑀧𑀺𑀚𑀸𑀢𑀓

(61.)

1553\. _“𑀬𑀢𑁆𑀣 𑀯𑁂𑀭𑀻 𑀦𑀺𑀯𑀲𑀢𑀺,_  
_𑀦 𑀯𑀲𑁂 𑀢𑀢𑁆𑀣 𑀧𑀡𑁆𑀟𑀺𑀢𑁄;_  
_𑀏𑀓𑀭𑀢𑁆𑀢𑀁 𑀤𑀺𑀭𑀢𑁆𑀢𑀁 𑀯𑀸,_  
_𑀤𑀼𑀓𑁆𑀔𑀁 𑀯𑀲𑀢𑀺 𑀯𑁂𑀭𑀺𑀲𑀼𑁇_  


(62.)

1554\. _𑀤𑀺𑀲𑁄 𑀯𑁂 𑀮𑀳𑀼𑀘𑀺𑀢𑁆𑀢𑀲𑁆𑀲,_  
_𑀧𑁄𑀲𑀲𑁆𑀲𑀸𑀦𑀼𑀯𑀺𑀥𑀻𑀬𑀢𑁄;_  
_𑀏𑀓𑀲𑁆𑀲 𑀓𑀧𑀺𑀦𑁄 𑀳𑁂𑀢𑀼,_  
_𑀬𑀽𑀣𑀲𑁆𑀲 𑀅𑀦𑀬𑁄 𑀓𑀢𑁄𑁇_  


(63.)

1555\. _𑀩𑀸𑀮𑁄𑀯 𑀧𑀡𑁆𑀟𑀺𑀢𑀫𑀸𑀦𑀻,_  
_𑀬𑀽𑀣𑀲𑁆𑀲 𑀧𑀭𑀺𑀳𑀸𑀭𑀓𑁄;_  
_𑀲𑀘𑀺𑀢𑁆𑀢𑀲𑁆𑀲 𑀯𑀲𑀁 𑀕𑀦𑁆𑀢𑁆𑀯𑀸,_  
_𑀲𑀬𑁂𑀣𑀸𑀬𑀁 𑀬𑀣𑀸 𑀓𑀧𑀺𑁇_  


(64.)

1556\. _𑀦 𑀲𑀸𑀥𑀼 𑀩𑀮𑀯𑀸 𑀩𑀸𑀮𑁄,_  
_𑀬𑀽𑀣𑀲𑁆𑀲 𑀧𑀭𑀺𑀳𑀸𑀭𑀓𑁄;_  
_𑀅𑀳𑀺𑀢𑁄 𑀪𑀯𑀢𑀺 𑀜𑀸𑀢𑀻𑀦𑀁,_  
_𑀲𑀓𑀼𑀡𑀸𑀦𑀁𑀯 𑀘𑁂𑀢𑀓𑁄𑁇_  


(65.)

1557\. _𑀥𑀻𑀭𑁄𑀯 𑀩𑀮𑀯𑀸 𑀲𑀸𑀥𑀼,_  
_𑀬𑀽𑀣𑀲𑁆𑀲 𑀧𑀭𑀺𑀳𑀸𑀭𑀓𑁄;_  
_𑀳𑀺𑀢𑁄 𑀪𑀯𑀢𑀺 𑀜𑀸𑀢𑀻𑀦𑀁,_  
_𑀢𑀺𑀤𑀲𑀸𑀦𑀁𑀯 𑀯𑀸𑀲𑀯𑁄𑁇_  


(66.)

1558\. _𑀬𑁄 𑀘 𑀲𑀻𑀮𑀜𑁆𑀘 𑀧𑀜𑁆𑀜𑀜𑁆𑀘,_  
_𑀲𑀼𑀢𑀜𑁆𑀘𑀢𑁆𑀢𑀦𑀺 𑀧𑀲𑁆𑀲𑀢𑀺;_  
_𑀉𑀪𑀺𑀦𑁆𑀦𑀫𑀢𑁆𑀣𑀁 𑀘𑀭𑀢𑀺,_  
_𑀅𑀢𑁆𑀢𑀦𑁄 𑀘 𑀧𑀭𑀲𑁆𑀲 𑀘𑁇_  


(67.)

1559\. _𑀢𑀲𑁆𑀫𑀸 𑀢𑀼𑀮𑁂𑀬𑁆𑀬 𑀫𑀢𑁆𑀢𑀸𑀦𑀁,_  
_𑀲𑀻𑀮𑀧𑀜𑁆𑀜𑀸𑀲𑀼𑀢𑀸𑀫𑀺𑀯;_  
_𑀕𑀡𑀁 𑀯𑀸 𑀧𑀭𑀺𑀳𑀭𑁂 𑀥𑀻𑀭𑁄,_  
_𑀏𑀓𑁄 𑀯𑀸𑀧𑀺 𑀧𑀭𑀺𑀩𑁆𑀩𑀚𑁂”𑀢𑀺𑁇_  


---

1560\. 𑀓𑀧𑀺𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (7.1.8 Aṭṭhisenakajātaka)](/tipitaka/22J/7/7.1/7.1.8.md) / [Go to parent page (7.1 Kukkuvagga)](/tipitaka/22J/7/7.1.md) / [Go to next page (7.1.10 Bakajātaka)](/tipitaka/22J/7/7.1/7.1.10.md)


