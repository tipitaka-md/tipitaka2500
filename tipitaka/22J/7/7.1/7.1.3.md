
[Home](/) / [22J Jātakapāḷi](../../../22J.md) / [7 Sattakanipāta](../../7.md) / [7.1 Kukkuvagga](../7.1.md)

# 𑁭𑁇𑁧𑁇𑁩 𑀲𑀼𑀢𑀦𑀼𑀚𑀸𑀢𑀓

* 𑀲𑀢𑁆𑀢𑀓𑀦𑀺𑀧𑀸𑀢

* 𑀓𑀼𑀓𑁆𑀓𑀼𑀯𑀕𑁆𑀕

* 𑀲𑀼𑀢𑀦𑀼𑀚𑀸𑀢𑀓

(15.)

1501\. _“𑀭𑀸𑀚𑀸 𑀢𑁂 𑀪𑀢𑁆𑀢𑀁 𑀧𑀸𑀳𑁂𑀲𑀺,_  
_𑀲𑀼𑀘𑀺𑀁 𑀫𑀁𑀲𑀽𑀧𑀲𑁂𑀘𑀦𑀁;_  
_𑀫𑀖𑀤𑁂𑀯𑀲𑁆𑀫𑀺𑀁 𑀅𑀥𑀺𑀯𑀢𑁆𑀣𑁂,_  
_𑀏𑀳𑀺 𑀦𑀺𑀓𑁆𑀔𑀫𑁆𑀫 𑀪𑀼𑀜𑁆𑀚𑀲𑀼”𑁇_  


(16.)

1502\. _“𑀏𑀳𑀺 𑀫𑀸𑀡𑀯 𑀑𑀭𑁂𑀦,_  
_𑀪𑀺𑀓𑁆𑀔𑀫𑀸𑀤𑀸𑀬 𑀲𑀽𑀧𑀺𑀢𑀁;_  
_𑀢𑁆𑀯𑀜𑁆𑀘 𑀫𑀸𑀡𑀯 𑀪𑀺𑀓𑁆𑀔𑀸 𑀘,_  
_𑀉𑀪𑁄 𑀪𑀓𑁆𑀔𑀸 𑀪𑀯𑀺𑀲𑁆𑀲𑀣”𑁇_  


(17.)

1503\. _“𑀅𑀧𑁆𑀧𑀓𑁂𑀦 𑀢𑀼𑀯𑀁 𑀬𑀓𑁆𑀔,_  
_𑀣𑀼𑀮𑁆𑀮𑀫𑀢𑁆𑀣𑀁 𑀚𑀳𑀺𑀲𑁆𑀲𑀲𑀺;_  
_𑀪𑀺𑀓𑁆𑀔𑀁 𑀢𑁂 𑀦𑀸𑀳𑀭𑀺𑀲𑁆𑀲𑀦𑁆𑀢𑀺,_  
_𑀚𑀦𑀸 𑀫𑀭𑀡𑀲𑀜𑁆𑀜𑀺𑀦𑁄𑁇_  


(18.)

1504\. _𑀮𑀤𑁆𑀥𑀸𑀬 𑀬𑀓𑁆𑀔𑀸 𑀢𑀯 𑀦𑀺𑀘𑁆𑀘𑀪𑀺𑀓𑁆𑀔𑀁,_  
_𑀲𑀼𑀘𑀺𑀁 𑀧𑀡𑀻𑀢𑀁 𑀭𑀲𑀲𑀸 𑀉𑀧𑁂𑀢𑀁;_  
_𑀪𑀺𑀓𑁆𑀔𑀜𑁆𑀘 𑀢𑁂 𑀆𑀳𑀭𑀺𑀬𑁄 𑀦𑀭𑁄 𑀇𑀥,_  
_𑀲𑀼𑀤𑀼𑀮𑁆𑀮𑀪𑁄 𑀳𑁂𑀳𑀺𑀢𑀺 𑀪𑀓𑁆𑀔𑀺𑀢𑁂 𑀫𑀬𑀺”𑁇_  


(19.)

1505\. _“𑀫𑀫𑁂𑀯 𑀲𑀼𑀢𑀦𑁄 𑀅𑀢𑁆𑀣𑁄,_  
_𑀬𑀣𑀸 𑀪𑀸𑀲𑀲𑀺 𑀫𑀸𑀡𑀯;_  
_𑀫𑀬𑀸 𑀢𑁆𑀯𑀁 𑀲𑀫𑀦𑀼𑀜𑁆𑀜𑀸𑀢𑁄,_  
_𑀲𑁄𑀢𑁆𑀣𑀺𑀁 𑀧𑀲𑁆𑀲𑀸𑀳𑀺 𑀫𑀸𑀢𑀭𑀁𑁇_  


(20.)

1506\. _𑀔𑀕𑁆𑀕𑀁 𑀙𑀢𑁆𑀢𑀜𑁆𑀘 𑀧𑀸𑀢𑀺𑀜𑁆𑀘,_  
_𑀕𑀘𑁆𑀙𑀫𑀸𑀤𑀸𑀬 𑀫𑀸𑀡𑀯;_  
_𑀲𑁄𑀢𑁆𑀣𑀺𑀁 𑀧𑀲𑁆𑀲𑀢𑀼 𑀢𑁂 𑀫𑀸𑀢𑀸,_  
_𑀢𑁆𑀯𑀜𑁆𑀘 𑀧𑀲𑁆𑀲𑀸𑀳𑀺 𑀫𑀸𑀢𑀭𑀁”𑁇_  


(21.)

1507\. _“𑀏𑀯𑀁 𑀬𑀓𑁆𑀔 𑀲𑀼𑀔𑀻 𑀳𑁄𑀳𑀺,_  
_𑀲𑀳 𑀲𑀩𑁆𑀩𑁂𑀳𑀺 𑀜𑀸𑀢𑀺𑀪𑀺;_  
_𑀥𑀦𑀜𑁆𑀘 𑀫𑁂 𑀅𑀥𑀺𑀕𑀢𑀁,_  
_𑀭𑀜𑁆𑀜𑁄 𑀘 𑀯𑀘𑀦𑀁 𑀓𑀢𑀦𑁆”𑀢𑀺𑁇_  


---

1508\. 𑀲𑀼𑀢𑀦𑀼𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (7.1.2 Manojajātaka)](7.1.2.md) / [Go to parent page (7.1 Kukkuvagga)](../7.1.md) / [Go to next page (7.1.4 Mātuposakagijjhajātaka)](7.1.4.md)


