
[Home](/) / [22J Jātakapāḷi](../...md) / [10 Dasakanipāta](...md) / [10.1 Catudvāravagga](../22J/10/10.1.md)

# 𑁧𑁦𑁇𑁧𑁇𑁧 𑀘𑀢𑀼𑀤𑁆𑀯𑀸𑀭𑀚𑀸𑀢𑀓

* 𑀤𑀲𑀓𑀦𑀺𑀧𑀸𑀢

* 𑀘𑀢𑀼𑀤𑁆𑀯𑀸𑀭𑀯𑀕𑁆𑀕

* 𑀘𑀢𑀼𑀤𑁆𑀯𑀸𑀭𑀚𑀸𑀢𑀓

(1.)

1909\. _“𑀘𑀢𑀼𑀤𑁆𑀯𑀸𑀭𑀫𑀺𑀤𑀁 𑀦𑀕𑀭𑀁,_  
_𑀆𑀬𑀲𑀁 𑀤𑀍𑀳𑀧𑀸𑀓𑀸𑀭𑀁;_  
_𑀑𑀭𑀼𑀤𑁆𑀥𑀧𑀝𑀺𑀭𑀼𑀤𑁆𑀥𑁄𑀲𑁆𑀫𑀺,_  
_𑀓𑀺𑀁 𑀧𑀸𑀧𑀁 𑀧𑀓𑀢𑀁 𑀫𑀬𑀸”𑁇_  


(2.)

1910\. _“𑀲𑀩𑁆𑀩𑁂 𑀅𑀧𑀺𑀳𑀺𑀢𑀸 𑀤𑁆𑀯𑀸𑀭𑀸,_  
_𑀑𑀭𑀼𑀤𑁆𑀥𑁄𑀲𑁆𑀫𑀺 𑀬𑀣𑀸 𑀤𑀺𑀚𑁄;_  
_𑀓𑀺𑀫𑀸𑀥𑀺𑀓𑀭𑀡𑀁 𑀬𑀓𑁆𑀔,_  
_𑀘𑀓𑁆𑀓𑀸𑀪𑀺𑀦𑀺𑀳𑀢𑁄 𑀅𑀳𑀁𑁇_  


(3.)

1911\. _𑀮𑀤𑁆𑀥𑀸 𑀲𑀢𑀲𑀳𑀲𑁆𑀲𑀸𑀦𑀺,_  
_𑀅𑀢𑀺𑀭𑁂𑀓𑀸𑀦𑀺 𑀯𑀻𑀲𑀢𑀺;_  
_𑀅𑀦𑀼𑀓𑀫𑁆𑀧𑀓𑀸𑀦𑀁 𑀜𑀸𑀢𑀻𑀦𑀁,_  
_𑀯𑀘𑀦𑀁 𑀲𑀫𑁆𑀫 𑀦𑀸𑀓𑀭𑀺𑁇_  


(4.)

1912\. _𑀮𑀗𑁆𑀖𑀺𑀁 𑀲𑀫𑀼𑀤𑁆𑀤𑀁 𑀧𑀓𑁆𑀔𑀦𑁆𑀤𑀺,_  
_𑀲𑀸𑀕𑀭𑀁 𑀅𑀧𑁆𑀧𑀲𑀺𑀤𑁆𑀥𑀺𑀓𑀁;_  
_𑀘𑀢𑀼𑀩𑁆𑀪𑀺 𑀅𑀝𑁆𑀞𑀚𑁆𑀛𑀕𑀫𑀸,_  
_𑀅𑀝𑁆𑀞𑀸𑀳𑀺𑀧𑀺 𑀘 𑀲𑁄𑀍𑀅𑀲𑁇_  


(5.)

1913\. _𑀲𑁄𑀍𑀅𑀲𑀸𑀳𑀺 𑀘 𑀩𑀸𑀢𑁆𑀢𑀺𑀁𑀲,_  
_𑀅𑀢𑁆𑀭𑀺𑀘𑁆𑀙𑀁 𑀘𑀓𑁆𑀓𑀫𑀸𑀲𑀤𑁄;_  
_𑀇𑀘𑁆𑀙𑀸𑀳𑀢𑀲𑁆𑀲 𑀧𑁄𑀲𑀲𑁆𑀲,_  
_𑀘𑀓𑁆𑀓𑀁 𑀪𑀫𑀢𑀺 𑀫𑀢𑁆𑀣𑀓𑁂𑁇_  


(6.)

1914\. _𑀉𑀧𑀭𑀺𑀯𑀺𑀲𑀸𑀮𑀸 𑀤𑀼𑀧𑁆𑀧𑀽𑀭𑀸,_  
_𑀇𑀘𑁆𑀙𑀸 𑀯𑀺𑀲𑀝𑀕𑀸𑀫𑀺𑀦𑀻;_  
_𑀬𑁂 𑀘 𑀢𑀁 𑀅𑀦𑀼𑀕𑀺𑀚𑁆𑀛𑀦𑁆𑀢𑀺,_  
_𑀢𑁂 𑀳𑁄𑀦𑁆𑀢𑀺 𑀘𑀓𑁆𑀓𑀥𑀸𑀭𑀺𑀦𑁄𑁇_  


(7.)

1915\. _𑀩𑀳𑀼𑀪𑀡𑁆𑀟𑀁 𑀅𑀯𑀳𑀸𑀬,_  
_𑀫𑀕𑁆𑀕𑀁 𑀅𑀧𑁆𑀧𑀝𑀺𑀯𑁂𑀓𑁆𑀔𑀺𑀬;_  
_𑀬𑁂𑀲𑀜𑁆𑀘𑁂𑀢𑀁 𑀅𑀲𑀗𑁆𑀔𑀸𑀢𑀁,_  
_𑀢𑁂 𑀳𑁄𑀦𑁆𑀢𑀺 𑀘𑀓𑁆𑀓𑀥𑀸𑀭𑀺𑀦𑁄𑁇_  


(8.)

1916\. _𑀓𑀫𑁆𑀫𑀁 𑀲𑀫𑁂𑀓𑁆𑀔𑁂 𑀯𑀺𑀧𑀼𑀮𑀜𑁆𑀘 𑀪𑁄𑀕𑀁,_  
_𑀇𑀘𑁆𑀙𑀁 𑀦 𑀲𑁂𑀯𑁂𑀬𑁆𑀬 𑀅𑀦𑀢𑁆𑀣𑀲𑀁𑀳𑀺𑀢𑀁;_  
_𑀓𑀭𑁂𑀬𑁆𑀬 𑀯𑀸𑀓𑁆𑀬𑀁 𑀅𑀦𑀼𑀓𑀫𑁆𑀧𑀓𑀸𑀦𑀁,_  
_𑀢𑀁 𑀢𑀸𑀤𑀺𑀲𑀁 𑀦𑀸𑀢𑀺𑀯𑀢𑁆𑀢𑁂𑀬𑁆𑀬 𑀘𑀓𑁆𑀓𑀁”𑁇_  


(9.)

1917\. _“𑀓𑀻𑀯𑀘𑀺𑀭𑀁 𑀦𑀼 𑀫𑁂 𑀬𑀓𑁆𑀔,_  
_𑀘𑀓𑁆𑀓𑀁 𑀲𑀺𑀭𑀲𑀺 𑀞𑀲𑁆𑀲𑀢𑀺;_  
_𑀓𑀢𑀺 𑀯𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(10.)

1918\. _“𑀅𑀢𑀺𑀲𑀭𑁄 𑀧𑀘𑁆𑀘𑀲𑀭𑁄,_  
_𑀫𑀺𑀢𑁆𑀢𑀯𑀺𑀦𑁆𑀤 𑀲𑀼𑀡𑁄𑀳𑀺 𑀫𑁂;_  
_𑀘𑀓𑁆𑀓𑀁 𑀢𑁂 𑀲𑀺𑀭𑀲𑀺 𑀫𑀸𑀯𑀺𑀤𑁆𑀥𑀁,_  
_𑀦 𑀢𑀁 𑀚𑀻𑀯𑀁 𑀧𑀫𑁄𑀓𑁆𑀔𑀲𑀻”𑀢𑀺𑁇_  


---

1919\. 𑀘𑀢𑀼𑀤𑁆𑀯𑀸𑀭𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (10.1 Catudvāravagga)](../22J/10/10.1.md) / [Go to parent page (10.1 Catudvāravagga)](../22J/10/10.1.md) / [Go to next page (10.1.2 Kaṇhajātaka)](10.1.2.md)


