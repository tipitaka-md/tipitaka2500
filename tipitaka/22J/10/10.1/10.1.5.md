
[Home](/) / [22J Jātakapāḷi](/tipitaka/22J.md) / [10 Dasakanipāta](/tipitaka/22J/10.md) / [10.1 Catudvāravagga](/tipitaka/22J/10/10.1.md)

# 𑁧𑁦𑁇𑁧𑁇𑁫 𑀘𑀽𑀍𑀅𑀩𑁄𑀥𑀺𑀚𑀸𑀢𑀓

### 𑀤𑀲𑀓𑀦𑀺𑀧𑀸𑀢

### 𑀘𑀢𑀼𑀤𑁆𑀯𑀸𑀭𑀯𑀕𑁆𑀕

### 𑀘𑀽𑀍𑀅𑀩𑁄𑀥𑀺𑀚𑀸𑀢𑀓

(49.)

1961\. _“𑀬𑁄 𑀢𑁂 𑀇𑀫𑀁 𑀯𑀺𑀲𑀸𑀮𑀓𑁆𑀔𑀺𑀁,_  
_𑀧𑀺𑀬𑀁 𑀲𑀫𑁆𑀫𑁆𑀳𑀺𑀢𑀪𑀸𑀲𑀺𑀦𑀺𑀁;_  
_𑀆𑀤𑀸𑀬 𑀩𑀮𑀸 𑀕𑀘𑁆𑀙𑁂𑀬𑁆𑀬,_  
_𑀓𑀺𑀁 𑀦𑀼 𑀓𑀬𑀺𑀭𑀸𑀲𑀺 𑀩𑁆𑀭𑀸𑀳𑁆𑀫𑀡”𑁇_  


(50.)

1962\. _“𑀉𑀧𑁆𑀧𑀚𑁆𑀚𑁂 𑀫𑁂 𑀦 𑀫𑀼𑀘𑁆𑀘𑁂𑀬𑁆𑀬,_  
_𑀦 𑀫𑁂 𑀫𑀼𑀘𑁆𑀘𑁂𑀬𑁆𑀬 𑀚𑀻𑀯𑀢𑁄;_  
_𑀭𑀚𑀁𑀯 𑀯𑀺𑀧𑀼𑀮𑀸 𑀯𑀼𑀝𑁆𑀞𑀺,_  
_𑀔𑀺𑀧𑁆𑀧𑀫𑁂𑀯 𑀦𑀺𑀯𑀸𑀭𑀬𑁂”𑁇_  


(51.)

1963\. _“𑀬𑀦𑁆𑀦𑀼 𑀧𑀼𑀩𑁆𑀩𑁂 𑀯𑀺𑀓𑀢𑁆𑀣𑀺𑀢𑁆𑀣𑁄,_  
_𑀩𑀮𑀫𑁆𑀳𑀺𑀯 𑀅𑀧𑀲𑁆𑀲𑀺𑀢𑁄;_  
_𑀲𑁆𑀯𑀚𑁆𑀚 𑀢𑀼𑀡𑁆𑀳𑀺𑀓𑀢𑁄 𑀤𑀸𑀦𑀺,_  
_𑀲𑀗𑁆𑀖𑀸𑀝𑀺𑀁 𑀲𑀺𑀩𑁆𑀩𑀫𑀘𑁆𑀙𑀲𑀺”𑁇_  


(52.)

1964\. _“𑀉𑀧𑁆𑀧𑀚𑁆𑀚𑀺 𑀫𑁂 𑀦 𑀫𑀼𑀘𑁆𑀘𑀺𑀢𑁆𑀣,_  
_𑀦 𑀫𑁂 𑀫𑀼𑀘𑁆𑀘𑀺𑀢𑁆𑀣 𑀚𑀻𑀯𑀢𑁄;_  
_𑀭𑀚𑀁𑀯 𑀯𑀺𑀧𑀼𑀮𑀸 𑀯𑀼𑀝𑁆𑀞𑀺,_  
_𑀔𑀺𑀧𑁆𑀧𑀫𑁂𑀯 𑀦𑀺𑀯𑀸𑀭𑀬𑀺𑀁”𑁇_  


(53.)

1965\. _“𑀓𑀺𑀁 𑀢𑁂 𑀉𑀧𑁆𑀧𑀚𑁆𑀚𑀺 𑀦𑁄 𑀫𑀼𑀘𑁆𑀘𑀺,_  
_𑀓𑀺𑀁 𑀢𑁂 𑀦 𑀫𑀼𑀘𑁆𑀘𑀺 𑀚𑀻𑀯𑀢𑁄;_  
_𑀭𑀚𑀁𑀯 𑀯𑀺𑀧𑀼𑀮𑀸 𑀯𑀼𑀝𑁆𑀞𑀺,_  
_𑀓𑀢𑀫𑀁 𑀢𑁆𑀯𑀁 𑀦𑀺𑀯𑀸𑀭𑀬𑀺”𑁇_  


(54.)

1966\. _“𑀬𑀫𑁆𑀳𑀺 𑀚𑀸𑀢𑁂 𑀦 𑀧𑀲𑁆𑀲𑀢𑀺,_  
_𑀅𑀚𑀸𑀢𑁂 𑀲𑀸𑀥𑀼 𑀧𑀲𑁆𑀲𑀢𑀺;_  
_𑀲𑁄 𑀫𑁂 𑀉𑀧𑁆𑀧𑀚𑁆𑀚𑀺 𑀦𑁄 𑀫𑀼𑀘𑁆𑀘𑀺,_  
_𑀓𑁄𑀥𑁄 𑀤𑀼𑀫𑁆𑀫𑁂𑀥𑀕𑁄𑀘𑀭𑁄𑁇_  


(55.)

1967\. _𑀬𑁂𑀦 𑀚𑀸𑀢𑁂𑀦 𑀦𑀦𑁆𑀤𑀦𑁆𑀢𑀺,_  
_𑀅𑀫𑀺𑀢𑁆𑀢𑀸 𑀤𑀼𑀓𑁆𑀔𑀫𑁂𑀲𑀺𑀦𑁄;_  
_𑀲𑁄 𑀫𑁂 𑀉𑀧𑁆𑀧𑀚𑁆𑀚𑀺 𑀦𑁄 𑀫𑀼𑀘𑁆𑀘𑀺,_  
_𑀓𑁄𑀥𑁄 𑀤𑀼𑀫𑁆𑀫𑁂𑀥𑀕𑁄𑀘𑀭𑁄𑁇_  


(56.)

1968\. _𑀬𑀲𑁆𑀫𑀺𑀜𑁆𑀘 𑀚𑀸𑀬𑀫𑀸𑀦𑀫𑁆𑀳𑀺,_  
_𑀲𑀤𑀢𑁆𑀣𑀁 𑀦𑀸𑀯𑀩𑀼𑀚𑁆𑀛𑀢𑀺;_  
_𑀲𑁄 𑀫𑁂 𑀉𑀧𑁆𑀧𑀚𑁆𑀚𑀺 𑀦𑁄 𑀫𑀼𑀘𑁆𑀘𑀺,_  
_𑀓𑁄𑀥𑁄 𑀤𑀼𑀫𑁆𑀫𑁂𑀥𑀕𑁄𑀘𑀭𑁄𑁇_  


(57.)

1969\. _𑀬𑁂𑀦𑀸𑀪𑀺𑀪𑀽𑀢𑁄 𑀓𑀼𑀲𑀮𑀁 𑀚𑀳𑀸𑀢𑀺,_  
_𑀧𑀭𑀓𑁆𑀓𑀭𑁂 𑀯𑀺𑀧𑀼𑀮𑀜𑁆𑀘𑀸𑀧𑀺 𑀅𑀢𑁆𑀣𑀁;_  
_𑀲 𑀪𑀻𑀫𑀲𑁂𑀦𑁄 𑀩𑀮𑀯𑀸 𑀧𑀫𑀤𑁆𑀤𑀻,_  
_𑀓𑁄𑀥𑁄 𑀫𑀳𑀸𑀭𑀸𑀚 𑀦 𑀫𑁂 𑀅𑀫𑀼𑀘𑁆𑀘𑀣𑁇_  


(58.)

1970\. _𑀓𑀝𑁆𑀞𑀲𑁆𑀫𑀺𑀁 𑀫𑀢𑁆𑀣𑀫𑀸𑀦𑀲𑁆𑀫𑀺𑀁,_  
_𑀧𑀸𑀯𑀓𑁄 𑀦𑀸𑀫 𑀚𑀸𑀬𑀢𑀺;_  
_𑀢𑀫𑁂𑀯 𑀓𑀝𑁆𑀞𑀁 𑀟𑀳𑀢𑀺,_  
_𑀬𑀲𑁆𑀫𑀸 𑀲𑁄 𑀚𑀸𑀬𑀢𑁂 𑀕𑀺𑀦𑀺𑁇_  


(59.)

1971\. _𑀏𑀯𑀁 𑀫𑀦𑁆𑀤𑀲𑁆𑀲 𑀧𑁄𑀲𑀲𑁆𑀲,_  
_𑀩𑀸𑀮𑀲𑁆𑀲 𑀅𑀯𑀺𑀚𑀸𑀦𑀢𑁄;_  
_𑀲𑀸𑀭𑀫𑁆𑀪𑀸 𑀚𑀸𑀬𑀢𑁂 𑀓𑁄𑀥𑁄,_  
_𑀲𑁄𑀧𑀺 𑀢𑁂𑀦𑁂𑀯 𑀟𑀬𑁆𑀳𑀢𑀺𑁇_  


(60.)

1972\. _𑀅𑀕𑁆𑀕𑀻𑀯 𑀢𑀺𑀡𑀓𑀝𑁆𑀞𑀲𑁆𑀫𑀺𑀁,_  
_𑀓𑁄𑀥𑁄 𑀬𑀲𑁆𑀲 𑀧𑀯𑀟𑁆𑀠𑀢𑀺;_  
_𑀦𑀺𑀳𑀻𑀬𑀢𑀺 𑀢𑀲𑁆𑀲 𑀬𑀲𑁄,_  
_𑀓𑀸𑀍𑀅𑀧𑀓𑁆𑀔𑁂𑀯 𑀘𑀦𑁆𑀤𑀺𑀫𑀸𑁇_  


(61.)

1973\. _𑀅𑀦𑁂𑀥𑁄 𑀥𑀽𑀫𑀓𑁂𑀢𑀽𑀯,_  
_𑀓𑁄𑀥𑁄 𑀬𑀲𑁆𑀲𑀽𑀧𑀲𑀫𑁆𑀫𑀢𑀺;_  
_𑀆𑀧𑀽𑀭𑀢𑀺 𑀢𑀲𑁆𑀲 𑀬𑀲𑁄,_  
_𑀲𑀼𑀓𑁆𑀓𑀧𑀓𑁆𑀔𑁂𑀯 𑀘𑀦𑁆𑀤𑀺𑀫𑀸”𑀢𑀺𑁇_  


---

1974\. 𑀘𑀽𑀍𑀅𑀩𑁄𑀥𑀺𑀚𑀸𑀢𑀓𑀁 𑀧𑀜𑁆𑀘𑀫𑀁𑁇



[Go to previous page (10.1.4 Saṅkhajātaka)](/tipitaka/22J/10/10.1/10.1.4.md) / [Go to parent page (10.1 Catudvāravagga)](/tipitaka/22J/10/10.1.md) / [Go to next page (10.1.6 Kaṇhadīpāyanajātaka)](/tipitaka/22J/10/10.1/10.1.6.md)


