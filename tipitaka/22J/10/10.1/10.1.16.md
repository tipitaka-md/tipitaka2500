
[Home](/) / [22J Jātakapāḷi](../...md) / [10 Dasakanipāta](...md) / [10.1 Catudvāravagga](../22J/10/10.1.md)

# 𑁧𑁦𑁇𑁧𑁇𑁧𑁬 𑀖𑀝𑀧𑀡𑁆𑀟𑀺𑀢𑀚𑀸𑀢𑀓

* 𑀤𑀲𑀓𑀦𑀺𑀧𑀸𑀢

* 𑀘𑀢𑀼𑀤𑁆𑀯𑀸𑀭𑀯𑀕𑁆𑀕

* 𑀖𑀝𑀧𑀡𑁆𑀟𑀺𑀢𑀚𑀸𑀢𑀓

(165.)

2088\. _“𑀉𑀝𑁆𑀞𑁂𑀳𑀺 𑀓𑀡𑁆𑀳 𑀓𑀺𑀁 𑀲𑁂𑀲𑀺,_  
_𑀓𑁄 𑀅𑀢𑁆𑀣𑁄 𑀲𑀼𑀧𑀦𑁂𑀦 𑀢𑁂;_  
_𑀬𑁄𑀧𑀺 𑀢𑀼𑀬𑁆𑀳𑀁 𑀲𑀓𑁄 𑀪𑀸𑀢𑀸,_  
_𑀳𑀤𑀬𑀁 𑀘𑀓𑁆𑀔𑀼 𑀘 𑀤𑀓𑁆𑀔𑀺𑀡𑀁;_  
_𑀢𑀲𑁆𑀲 𑀯𑀸𑀢𑀸 𑀩𑀮𑀻𑀬𑀦𑁆𑀢𑀺,_  
_𑀖𑀝𑁄 𑀚𑀧𑁆𑀧𑀢𑀺 𑀓𑁂𑀲𑀯”𑁇_  


(166.)

2089\. _“𑀢𑀲𑁆𑀲 𑀢𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀭𑁄𑀳𑀺𑀡𑁂𑀬𑁆𑀬𑀲𑁆𑀲 𑀓𑁂𑀲𑀯𑁄;_  
_𑀢𑀭𑀫𑀸𑀦𑀭𑀽𑀧𑁄 𑀯𑀼𑀝𑁆𑀞𑀸𑀲𑀺,_  
_𑀪𑀸𑀢𑀼𑀲𑁄𑀓𑁂𑀦 𑀅𑀝𑁆𑀝𑀺𑀢𑁄”𑁇_  


(167.)

2090\. _“𑀓𑀺𑀁 𑀦𑀼 𑀉𑀫𑁆𑀫𑀢𑁆𑀢𑀭𑀽𑀧𑁄𑀯,_  
_𑀓𑁂𑀯𑀮𑀁 𑀤𑁆𑀯𑀸𑀭𑀓𑀁 𑀇𑀫𑀁;_  
_𑀲𑀲𑁄 𑀲𑀲𑁄𑀢𑀺 𑀮𑀧𑀲𑀺,_  
_𑀓𑁄 𑀦𑀼 𑀢𑁂 𑀲𑀲𑀫𑀸𑀳𑀭𑀺”𑁇_  


(168.)

2091\. _“𑀲𑁄𑀯𑀡𑁆𑀡𑀫𑀬𑀁 𑀫𑀡𑀻𑀫𑀬𑀁,_  
_𑀮𑁄𑀳𑀫𑀬𑀁 𑀅𑀣 𑀭𑀽𑀧𑀺𑀬𑀸𑀫𑀬𑀁;_  
_𑀲𑀗𑁆𑀔𑀲𑀺𑀮𑀸𑀧𑀯𑀸𑀍𑀅𑀫𑀬𑀁,_  
_𑀓𑀸𑀭𑀬𑀺𑀲𑁆𑀲𑀸𑀫𑀺 𑀢𑁂 𑀲𑀲𑀁”𑁇_  


(169.)

2092\. _“𑀲𑀦𑁆𑀢𑀺 𑀅𑀜𑁆𑀜𑁂𑀧𑀺 𑀲𑀲𑀓𑀸,_  
_𑀅𑀭𑀜𑁆𑀜𑁂 𑀯𑀦𑀕𑁄𑀘𑀭𑀸;_  
_𑀢𑁂𑀧𑀺 𑀢𑁂 𑀆𑀦𑀬𑀺𑀲𑁆𑀲𑀸𑀫𑀺,_  
_𑀓𑀻𑀤𑀺𑀲𑀁 𑀲𑀲𑀫𑀺𑀘𑁆𑀙𑀲𑀺”𑁇_  


(170.)

2093\. _“𑀦 𑀘𑀸𑀳𑀫𑁂𑀢𑁂 𑀇𑀘𑁆𑀙𑀸𑀫𑀺,_  
_𑀬𑁂 𑀲𑀲𑀸 𑀧𑀣𑀯𑀺𑀲𑁆𑀲𑀺𑀢𑀸;_  
_𑀘𑀦𑁆𑀤𑀢𑁄 𑀲𑀲𑀫𑀺𑀘𑁆𑀙𑀸𑀫𑀺,_  
_𑀢𑀁 𑀫𑁂 𑀑𑀳𑀭 𑀓𑁂𑀲𑀯”𑁇_  


(171.)

2094\. _“𑀲𑁄 𑀦𑀽𑀦 𑀫𑀥𑀼𑀭𑀁 𑀜𑀸𑀢𑀺,_  
_𑀚𑀻𑀯𑀺𑀢𑀁 𑀯𑀺𑀚𑀳𑀺𑀲𑁆𑀲𑀲𑀺;_  
_𑀅𑀧𑀢𑁆𑀣𑀺𑀬𑀁 𑀬𑁄 𑀧𑀢𑁆𑀣𑀬𑀲𑀺,_  
_𑀘𑀦𑁆𑀤𑀢𑁄 𑀲𑀲𑀫𑀺𑀘𑁆𑀙𑀲𑀺”𑁇_  


(172.)

2095\. _“𑀏𑀯𑀜𑁆𑀘𑁂 𑀓𑀡𑁆𑀳 𑀚𑀸𑀦𑀸𑀲𑀺,_  
_𑀬𑀤𑀜𑁆𑀜𑀫𑀦𑀼𑀲𑀸𑀲𑀲𑀺;_  
_𑀓𑀲𑁆𑀫𑀸 𑀧𑀼𑀭𑁂 𑀫𑀢𑀁 𑀧𑀼𑀢𑁆𑀢𑀁,_  
_𑀅𑀚𑁆𑀚𑀸𑀧𑀺 𑀫𑀦𑀼𑀲𑁄𑀘𑀲𑀺”𑁇_  


(173.)

2096\. _“𑀬𑀁 𑀦 𑀮𑀩𑁆𑀪𑀸 𑀫𑀦𑀼𑀲𑁆𑀲𑁂𑀦,_  
_𑀅𑀫𑀦𑀼𑀲𑁆𑀲𑁂𑀦 𑀯𑀸 𑀧𑀼𑀦;_  
_𑀚𑀸𑀢𑁄 𑀫𑁂 𑀫𑀸 𑀫𑀭𑀻 𑀧𑀼𑀢𑁆𑀢𑁄,_  
_𑀓𑀼𑀢𑁄 𑀮𑀩𑁆𑀪𑀸 𑀅𑀮𑀩𑁆𑀪𑀺𑀬𑀁𑁇_  


(174.)

2097\. _𑀦 𑀫𑀦𑁆𑀢𑀸 𑀫𑀽𑀮𑀪𑁂𑀲𑀚𑁆𑀚𑀸,_  
_𑀑𑀲𑀥𑁂𑀳𑀺 𑀥𑀦𑁂𑀦 𑀯𑀸;_  
_𑀲𑀓𑁆𑀓𑀸 𑀆𑀦𑀬𑀺𑀢𑀼𑀁 𑀓𑀡𑁆𑀳,_  
_𑀬𑀁 𑀧𑁂𑀢𑀫𑀦𑀼𑀲𑁄𑀘𑀲𑀺”𑁇_  


(175.)

2098\. _“𑀬𑀲𑁆𑀲 𑀏𑀢𑀸𑀤𑀺𑀲𑀸 𑀅𑀲𑁆𑀲𑀼,_  
_𑀅𑀫𑀘𑁆𑀘𑀸 𑀧𑀼𑀭𑀺𑀲𑀧𑀡𑁆𑀟𑀺𑀢𑀸;_  
_𑀬𑀣𑀸 𑀦𑀺𑀚𑁆𑀛𑀸𑀧𑀬𑁂 𑀅𑀚𑁆𑀚,_  
_𑀖𑀝𑁄 𑀧𑀼𑀭𑀺𑀲𑀧𑀡𑁆𑀟𑀺𑀢𑁄𑁇_  


(176.)

2099\. _𑀆𑀤𑀺𑀢𑁆𑀢𑀁 𑀯𑀢 𑀫𑀁 𑀲𑀦𑁆𑀢𑀁,_  
_𑀖𑀢𑀲𑀺𑀢𑁆𑀢𑀁𑀯 𑀧𑀸𑀯𑀓𑀁;_  
_𑀯𑀸𑀭𑀺𑀦𑀸 𑀯𑀺𑀬 𑀑𑀲𑀺𑀜𑁆𑀘𑀁,_  
_𑀲𑀩𑁆𑀩𑀁 𑀦𑀺𑀩𑁆𑀩𑀸𑀧𑀬𑁂 𑀤𑀭𑀁𑁇_  


(177.)

2100\. _𑀅𑀩𑁆𑀩𑀳𑀻 𑀯𑀢 𑀫𑁂 𑀲𑀮𑁆𑀮𑀁,_  
_𑀬𑀫𑀸𑀲𑀺 𑀳𑀤𑀬𑀲𑁆𑀲𑀺𑀢𑀁;_  
_𑀬𑁄 𑀫𑁂 𑀲𑁄𑀓𑀧𑀭𑁂𑀢𑀲𑁆𑀲,_  
_𑀧𑀼𑀢𑁆𑀢𑀲𑁄𑀓𑀁 𑀅𑀧𑀸𑀦𑀼𑀤𑀺𑁇_  


(178.)

2101\. _𑀲𑁄𑀳𑀁 𑀅𑀩𑁆𑀩𑀽𑀍𑀳𑀲𑀮𑁆𑀮𑁄𑀲𑁆𑀫𑀺,_  
_𑀯𑀻𑀢𑀲𑁄𑀓𑁄 𑀅𑀦𑀸𑀯𑀺𑀮𑁄;_  
_𑀦 𑀲𑁄𑀘𑀸𑀫𑀺 𑀦 𑀭𑁄𑀤𑀸𑀫𑀺,_  
_𑀢𑀯 𑀲𑀼𑀢𑁆𑀯𑀸𑀦 𑀫𑀸𑀡𑀯”𑁇_  


(179.)

2102\. _“𑀏𑀯𑀁 𑀓𑀭𑁄𑀦𑁆𑀢𑀺 𑀲𑀧𑁆𑀧𑀜𑁆𑀜𑀸,_  
_𑀬𑁂 𑀳𑁄𑀦𑁆𑀢𑀺 𑀅𑀦𑀼𑀓𑀫𑁆𑀧𑀓𑀸;_  
_𑀦𑀺𑀯𑀢𑁆𑀢𑀬𑀦𑁆𑀢𑀺 𑀲𑁄𑀓𑀫𑁆𑀳𑀸,_  
_𑀖𑀝𑁄 𑀚𑁂𑀝𑁆𑀞𑀁𑀯 𑀪𑀸𑀢𑀭𑀦𑁆”𑀢𑀺𑁇 (𑁧𑁫𑁨𑁭)_  


---

2103\. 𑀖𑀝𑀧𑀡𑁆𑀟𑀺𑀢𑀚𑀸𑀢𑀓𑀁 𑀲𑁄𑀍𑀅𑀲𑀫𑀁𑁇



---

2104\. 𑀤𑀲𑀓𑀦𑀺𑀧𑀸𑀢𑀁 𑀦𑀺𑀝𑁆𑀞𑀺𑀢𑀁𑁇



---

2105\. 𑀢𑀲𑁆𑀲𑀼𑀤𑁆𑀤𑀸𑀦𑀁



2106\. _𑀤𑀍𑀳 𑀓𑀡𑁆𑀳 𑀥𑀦𑀜𑁆𑀚𑀬 𑀲𑀗𑁆𑀔𑀯𑀭𑁄,_  
_𑀭𑀚 𑀲𑀢𑁆𑀢𑀳 𑀓𑀲𑁆𑀲 𑀘 𑀢𑀓𑁆𑀓𑀮𑀺𑀦𑀸;_  
_𑀥𑀫𑁆𑀫𑀁 𑀓𑀼𑀓𑁆𑀓𑀼𑀝 𑀓𑀼𑀡𑁆𑀟𑀮𑀺 𑀪𑁄𑀚𑀦𑀤𑀸,_  
_𑀘𑀓𑁆𑀓𑀯𑀸𑀓 𑀲𑀼𑀪𑀽𑀭𑀺𑀲 𑀲𑁄𑀢𑁆𑀣𑀺 𑀖𑀝𑁄𑀢𑀺𑁇_  


[Go to previous page (10.1.15 Mahāmaṅgalajātaka)](10.1.15.md) / [Go to parent page (10.1 Catudvāravagga)](../22J/10/10.1.md) / [Go to next page (11 Ekādasakanipāta)](../../11.md)


