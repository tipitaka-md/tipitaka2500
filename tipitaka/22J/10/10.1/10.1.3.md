
[Home](/) / [22J Jātakapāḷi](/tipitaka/22J.md) / [10 Dasakanipāta](/tipitaka/22J/10.md) / [10.1 Catudvāravagga](/tipitaka/22J/10/10.1.md)

# 𑁧𑁦𑁇𑁧𑁇𑁩 𑀘𑀢𑀼𑀧𑁄𑀲𑀣𑀺𑀬𑀚𑀸𑀢𑀓

### 𑀤𑀲𑀓𑀦𑀺𑀧𑀸𑀢

### 𑀘𑀢𑀼𑀤𑁆𑀯𑀸𑀭𑀯𑀕𑁆𑀕

### 𑀘𑀢𑀼𑀧𑁄𑀲𑀣𑀺𑀬𑀚𑀸𑀢𑀓

(24.)

1934. _“𑀬𑁄 𑀓𑁄𑀧𑀦𑁂𑀬𑁆𑀬𑁂 𑀦 𑀓𑀭𑁄𑀢𑀺 𑀓𑁄𑀧𑀁,_  
_𑀦 𑀓𑀼𑀚𑁆𑀛𑀢𑀺 𑀲𑀧𑁆𑀧𑀼𑀭𑀺𑀲𑁄 𑀓𑀤𑀸𑀘𑀺;_  
_𑀓𑀼𑀤𑁆𑀥𑁄𑀧𑀺 𑀲𑁄 𑀦𑀸𑀯𑀺𑀓𑀭𑁄𑀢𑀺 𑀓𑁄𑀧𑀁,_  
_𑀢𑀁 𑀯𑁂 𑀦𑀭𑀁 𑀲𑀫𑀡𑀫𑀸𑀳𑀼 𑀮𑁄𑀓𑁂”𑁇_  


(25.)

1935. _“𑀊𑀦𑀽𑀤𑀭𑁄 𑀬𑁄 𑀲𑀳𑀢𑁂 𑀚𑀺𑀖𑀘𑁆𑀙𑀁,_  
_𑀤𑀦𑁆𑀢𑁄 𑀢𑀧𑀲𑁆𑀲𑀻 𑀫𑀺𑀢𑀧𑀸𑀦𑀪𑁄𑀚𑀦𑁄;_  
_𑀆𑀳𑀸𑀭𑀳𑁂𑀢𑀼 𑀦 𑀓𑀭𑁄𑀢𑀺 𑀧𑀸𑀧𑀁,_  
_𑀢𑀁 𑀯𑁂 𑀦𑀭𑀁 𑀲𑀫𑀡𑀫𑀸𑀳𑀼 𑀮𑁄𑀓𑁂”𑁇_  


(26.)

1936. _“𑀔𑀺𑀟𑁆𑀟𑀁 𑀭𑀢𑀺𑀁 𑀯𑀺𑀧𑁆𑀧𑀚𑀳𑀺𑀢𑁆𑀯𑀸𑀦 𑀲𑀩𑁆𑀩𑀁,_  
_𑀦 𑀘𑀸𑀮𑀺𑀓𑀁 𑀪𑀸𑀲𑀲𑀺 𑀓𑀺𑀜𑁆𑀘𑀺 𑀮𑁄𑀓𑁂;_  
_𑀯𑀺𑀪𑀽𑀲𑀝𑁆𑀞𑀸𑀦𑀸 𑀯𑀺𑀭𑀢𑁄 𑀫𑁂𑀣𑀼𑀦𑀲𑁆𑀫𑀸,_  
_𑀢𑀁 𑀯𑁂 𑀦𑀭𑀁 𑀲𑀫𑀡𑀫𑀸𑀳𑀼 𑀮𑁄𑀓𑁂”𑁇_  


(27.)

1937. _“𑀧𑀭𑀺𑀕𑁆𑀕𑀳𑀁 𑀮𑁄𑀪𑀥𑀫𑁆𑀫𑀜𑁆𑀘 𑀲𑀩𑁆𑀩𑀁,_  
_𑀬𑁄 𑀯𑁂 𑀧𑀭𑀺𑀜𑁆𑀜𑀸𑀬 𑀧𑀭𑀺𑀘𑁆𑀘𑀚𑁂𑀢𑀺;_  
_𑀤𑀦𑁆𑀢𑀁 𑀞𑀺𑀢𑀢𑁆𑀢𑀁 𑀅𑀫𑀫𑀁 𑀦𑀺𑀭𑀸𑀲𑀁,_  
_𑀢𑀁 𑀯𑁂 𑀦𑀭𑀁 𑀲𑀫𑀡𑀫𑀸𑀳𑀼 𑀮𑁄𑀓𑁂”𑁇_  


(28.)

1938. _“𑀧𑀼𑀘𑁆𑀙𑀸𑀫 𑀓𑀢𑁆𑀢𑀸𑀭𑀫𑀦𑁄𑀫𑀧𑀜𑁆𑀜𑀁,_  
_𑀓𑀣𑀸𑀲𑀼 𑀦𑁄 𑀯𑀺𑀕𑁆𑀕𑀳𑁄 𑀅𑀢𑁆𑀣𑀺 𑀚𑀸𑀢𑁄;_  
_𑀙𑀺𑀦𑁆𑀤𑀚𑁆𑀚 𑀓𑀗𑁆𑀔𑀁 𑀯𑀺𑀘𑀺𑀓𑀺𑀘𑁆𑀙𑀺𑀢𑀸𑀦𑀺,_  
_𑀢𑀤𑀚𑁆𑀚 𑀓𑀗𑁆𑀔𑀁 𑀯𑀺𑀢𑀭𑁂𑀫𑀼 𑀲𑀩𑁆𑀩𑁂”𑁇_  


(29.)

1939. _“𑀬𑁂 𑀧𑀡𑁆𑀟𑀺𑀢𑀸 𑀅𑀢𑁆𑀣𑀤𑀲𑀸 𑀪𑀯𑀦𑁆𑀢𑀺,_  
_𑀪𑀸𑀲𑀦𑁆𑀢𑀺 𑀢𑁂 𑀬𑁄𑀦𑀺𑀲𑁄 𑀢𑀢𑁆𑀣 𑀓𑀸𑀮𑁂;_  
_𑀓𑀣𑀁 𑀦𑀼 𑀓𑀣𑀸𑀦𑀁 𑀅𑀪𑀸𑀲𑀺𑀢𑀸𑀦𑀁,_  
_𑀅𑀢𑁆𑀣𑀁 𑀦𑀬𑁂𑀬𑁆𑀬𑀼𑀁 𑀓𑀼𑀲𑀮𑀸 𑀚𑀦𑀺𑀦𑁆𑀤𑀸𑁇_  


(30.)

1940. _𑀓𑀣𑀁 𑀳𑀯𑁂 𑀪𑀸𑀲𑀢𑀺 𑀦𑀸𑀕𑀭𑀸𑀚𑀸,_  
_𑀕𑀭𑀼𑀍𑀑 𑀧𑀦 𑀯𑁂𑀦𑀢𑁂𑀬𑁆𑀬𑁄 𑀓𑀺𑀫𑀸𑀳;_  
_𑀕𑀦𑁆𑀥𑀩𑁆𑀩𑀭𑀸𑀚𑀸 𑀧𑀦 𑀓𑀺𑀁 𑀯𑀤𑁂𑀲𑀺,_  
_𑀓𑀣𑀁 𑀧𑀦 𑀓𑀼𑀭𑀽𑀦𑀁 𑀭𑀸𑀚𑀲𑁂𑀝𑁆𑀞𑁄”𑁇_  


(31.)

1941. _“𑀔𑀦𑁆𑀢𑀺𑀁 𑀳𑀯𑁂 𑀪𑀸𑀲𑀢𑀺 𑀦𑀸𑀕𑀭𑀸𑀚𑀸,_  
_𑀅𑀧𑁆𑀧𑀸𑀳𑀸𑀭𑀁 𑀕𑀭𑀼𑀍𑀑 𑀯𑁂𑀦𑀢𑁂𑀬𑁆𑀬𑁄;_  
_𑀕𑀦𑁆𑀥𑀩𑁆𑀩𑀭𑀸𑀚𑀸 𑀭𑀢𑀺𑀯𑀺𑀧𑁆𑀧𑀳𑀸𑀦𑀁,_  
_𑀅𑀓𑀺𑀜𑁆𑀘𑀦𑀁 𑀓𑀼𑀭𑀽𑀦𑀁 𑀭𑀸𑀚𑀲𑁂𑀝𑁆𑀞𑁄”𑁇_  


(32.)

1942. _“𑀲𑀩𑁆𑀩𑀸𑀦𑀺 𑀏𑀢𑀸𑀦𑀺 𑀲𑀼𑀪𑀸𑀲𑀺𑀢𑀸𑀦𑀺,_  
_𑀦 𑀳𑁂𑀢𑁆𑀣 𑀤𑀼𑀩𑁆𑀪𑀸𑀲𑀺𑀢𑀫𑀢𑁆𑀣𑀺 𑀓𑀺𑀜𑁆𑀘𑀺;_  
_𑀬𑀲𑁆𑀫𑀺𑀜𑁆𑀘 𑀏𑀢𑀸𑀦𑀺 𑀧𑀢𑀺𑀝𑁆𑀞𑀺𑀢𑀸𑀦𑀺,_  
_𑀅𑀭𑀸𑀯 𑀦𑀸𑀪𑁆𑀬𑀸 𑀲𑀼𑀲𑀫𑁄𑀳𑀺𑀢𑀸𑀦𑀺;_  
_𑀘𑀢𑀼𑀩𑁆𑀪𑀺 𑀥𑀫𑁆𑀫𑁂𑀳𑀺 𑀲𑀫𑀗𑁆𑀕𑀺𑀪𑀽𑀢𑀁,_  
_𑀢𑀁 𑀯𑁂 𑀦𑀭𑀁 𑀲𑀫𑀡𑀫𑀸𑀳𑀼 𑀮𑁄𑀓𑁂”𑁇_  


(33.)

1943. _“𑀢𑀼𑀯𑀜𑁆𑀳𑀺 𑀲𑁂𑀝𑁆𑀞𑁄 𑀢𑁆𑀯𑀫𑀦𑀼𑀢𑁆𑀢𑀭𑁄𑀲𑀺,_  
_𑀢𑁆𑀯𑀁 𑀥𑀫𑁆𑀫𑀕𑀽 𑀥𑀫𑁆𑀫𑀯𑀺𑀤𑀽 𑀲𑀼𑀫𑁂𑀥𑁄;_  
_𑀧𑀜𑁆𑀜𑀸𑀬 𑀧𑀜𑁆𑀳𑀁 𑀲𑀫𑀥𑀺𑀕𑁆𑀕𑀳𑁂𑀢𑁆𑀯𑀸,_  
_𑀅𑀘𑁆𑀙𑁂𑀘𑁆𑀙𑀺 𑀥𑀻𑀭𑁄 𑀯𑀺𑀘𑀺𑀓𑀺𑀘𑁆𑀙𑀺𑀢𑀸𑀦𑀺;_  
_𑀅𑀘𑁆𑀙𑁂𑀘𑁆𑀙𑀺 𑀓𑀗𑁆𑀔𑀁 𑀯𑀺𑀘𑀺𑀓𑀺𑀘𑁆𑀙𑀺𑀢𑀸𑀦𑀺,_  
_𑀘𑀼𑀦𑁆𑀤𑁄 𑀬𑀣𑀸 𑀦𑀸𑀕𑀤𑀦𑁆𑀢𑀁 𑀔𑀭𑁂𑀦𑁇_  


(34.)

1944. _𑀦𑀻𑀮𑀼𑀧𑁆𑀧𑀮𑀸𑀪𑀁 𑀯𑀺𑀫𑀮𑀁 𑀅𑀦𑀕𑁆𑀖𑀁,_  
_𑀯𑀢𑁆𑀣𑀁 𑀇𑀤𑀁 𑀥𑀽𑀫𑀲𑀫𑀸𑀦𑀯𑀡𑁆𑀡𑀁;_  
_𑀧𑀜𑁆𑀳𑀲𑁆𑀲 𑀯𑁂𑀬𑁆𑀬𑀸𑀓𑀭𑀡𑁂𑀦 𑀢𑀼𑀝𑁆𑀞𑁄,_  
_𑀤𑀤𑀸𑀫𑀺 𑀢𑁂 𑀥𑀫𑁆𑀫𑀧𑀽𑀚𑀸𑀬 𑀥𑀻𑀭𑁇_  


(35.)

1945. _𑀲𑀼𑀯𑀡𑁆𑀡𑀫𑀸𑀮𑀁 𑀲𑀢𑀧𑀢𑁆𑀢𑀨𑀼𑀮𑁆𑀮𑀺𑀢𑀁,_  
_𑀲𑀓𑁂𑀲𑀭𑀁 𑀭𑀢𑁆𑀦𑀲𑀳𑀲𑁆𑀲𑀫𑀡𑁆𑀟𑀺𑀢𑀁;_  
_𑀧𑀜𑁆𑀳𑀲𑁆𑀲 𑀯𑁂𑀬𑁆𑀬𑀸𑀓𑀭𑀡𑁂𑀦 𑀢𑀼𑀝𑁆𑀞𑁄,_  
_𑀤𑀤𑀸𑀫𑀺 𑀢𑁂 𑀥𑀫𑁆𑀫𑀧𑀽𑀚𑀸𑀬 𑀥𑀻𑀭𑁇_  


(36.)

1946. _𑀫𑀡𑀺𑀁 𑀅𑀦𑀕𑁆𑀖𑀁 𑀭𑀼𑀘𑀺𑀭𑀁 𑀧𑀪𑀲𑁆𑀲𑀭𑀁,_  
_𑀓𑀡𑁆𑀞𑀸𑀯𑀲𑀢𑁆𑀢𑀁 𑀫𑀡𑀺𑀪𑀽𑀲𑀺𑀢𑀁 𑀫𑁂;_  
_𑀧𑀜𑁆𑀳𑀲𑁆𑀲 𑀯𑁂𑀬𑁆𑀬𑀸𑀓𑀭𑀡𑁂𑀦 𑀢𑀼𑀝𑁆𑀞𑁄,_  
_𑀤𑀤𑀸𑀫𑀺 𑀢𑁂 𑀥𑀫𑁆𑀫𑀧𑀽𑀚𑀸𑀬 𑀥𑀻𑀭𑁇_  


(37.)

1947. _𑀕𑀯𑀁 𑀲𑀳𑀲𑁆𑀲𑀁 𑀉𑀲𑀪𑀜𑁆𑀘 𑀦𑀸𑀕𑀁,_  
_𑀆𑀚𑀜𑁆𑀜𑀬𑀼𑀢𑁆𑀢𑁂 𑀘 𑀭𑀣𑁂 𑀤𑀲 𑀇𑀫𑁂;_  
_𑀧𑀜𑁆𑀳𑀲𑁆𑀲 𑀯𑁂𑀬𑁆𑀬𑀸𑀓𑀭𑀡𑁂𑀦 𑀢𑀼𑀝𑁆𑀞𑁄,_  
_𑀤𑀤𑀸𑀫𑀺 𑀢𑁂 𑀕𑀸𑀫𑀯𑀭𑀸𑀦𑀺 𑀲𑁄𑀍𑀅𑀲”𑁇_  


(38.)

1948. _“𑀲𑀸𑀭𑀺𑀧𑀼𑀢𑁆𑀢𑁄 𑀢𑀤𑀸 𑀦𑀸𑀕𑁄,_  
_𑀲𑀼𑀧𑀡𑁆𑀡𑁄 𑀧𑀦 𑀓𑁄𑀮𑀺𑀢𑁄;_  
_𑀕𑀦𑁆𑀥𑀩𑁆𑀩𑀭𑀸𑀚𑀸 𑀅𑀦𑀼𑀭𑀼𑀤𑁆𑀥𑁄,_  
_𑀭𑀸𑀚𑀸 𑀆𑀦𑀦𑁆𑀤𑀧𑀡𑁆𑀟𑀺𑀢𑁄;_  
_𑀯𑀺𑀥𑀼𑀭𑁄 𑀩𑁄𑀥𑀺𑀲𑀢𑁆𑀢𑁄 𑀘,_  
_𑀏𑀯𑀁 𑀥𑀸𑀭𑁂𑀣 𑀚𑀸𑀢𑀓𑀦𑁆”𑀢𑀺𑁇_  


---

1949. 𑀘𑀢𑀼𑀧𑁄𑀲𑀣𑀺𑀬𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (10.1.2 Kaṇhajātaka)](/tipitaka/22J/10/10.1/10.1.2.md) / [Go to parent page (10.1 Catudvāravagga)](/tipitaka/22J/10/10.1.md) / [Go to next page (10.1.4 Saṅkhajātaka)](/tipitaka/22J/10/10.1/10.1.4.md)


