
[Home](/) / [22J Jātakapāḷi](/tipitaka/22J.md) / [10 Dasakanipāta](/tipitaka/22J/10.md) / [10.1 Catudvāravagga](/tipitaka/22J/10/10.1.md)

# 𑁧𑁦𑁇𑁧𑁇𑁧𑁪 𑀪𑀽𑀭𑀺𑀧𑀜𑁆𑀜𑀚𑀸𑀢𑀓

### 𑀤𑀲𑀓𑀦𑀺𑀧𑀸𑀢

### 𑀘𑀢𑀼𑀤𑁆𑀯𑀸𑀭𑀯𑀕𑁆𑀕

### 𑀪𑀽𑀭𑀺𑀧𑀜𑁆𑀜𑀚𑀸𑀢𑀓

(145.)

2066\. _“𑀲𑀘𑁆𑀘𑀁 𑀓𑀺𑀭 𑀢𑁆𑀯𑀁 𑀅𑀧𑀺 𑀪𑀽𑀭𑀺𑀧𑀜𑁆𑀜,_  
_𑀬𑀸 𑀢𑀸𑀤𑀺𑀲𑀻 𑀲𑀻𑀭𑀺 𑀥𑀺𑀢𑀻 𑀫𑀢𑀻 𑀘;_  
_𑀦 𑀢𑀸𑀬𑀢𑁂𑀪𑀸𑀯𑀯𑀲𑀽𑀧𑀦𑀺𑀢𑀁,_  
_𑀬𑁄 𑀬𑀯𑀓𑀁 𑀪𑀼𑀜𑁆𑀚𑀲𑀺 𑀅𑀧𑁆𑀧𑀲𑀽𑀧𑀁”𑁇_  


(146.)

2067\. _“𑀲𑀼𑀔𑀁 𑀤𑀼𑀓𑁆𑀔𑁂𑀦 𑀧𑀭𑀺𑀧𑀸𑀘𑀬𑀦𑁆𑀢𑁄,_  
_𑀓𑀸𑀮𑀸 𑀓𑀸𑀮𑀁 𑀯𑀺𑀘𑀺𑀦𑀁 𑀙𑀦𑁆𑀤𑀙𑀦𑁆𑀦𑁄;_  
_𑀅𑀢𑁆𑀣𑀲𑁆𑀲 𑀤𑁆𑀯𑀸𑀭𑀸𑀦𑀺 𑀅𑀯𑀸𑀧𑀼𑀭𑀦𑁆𑀢𑁄,_  
_𑀢𑁂𑀦𑀸𑀳𑀁 𑀢𑀼𑀲𑁆𑀲𑀸𑀫𑀺 𑀬𑀯𑁄𑀤𑀦𑁂𑀦𑁇_  


(147.)

2068\. _𑀓𑀸𑀮𑀜𑁆𑀘 𑀜𑀢𑁆𑀯𑀸 𑀅𑀪𑀺𑀚𑀻𑀳𑀦𑀸𑀬,_  
_𑀫𑀦𑁆𑀢𑁂𑀳𑀺 𑀅𑀢𑁆𑀣𑀁 𑀧𑀭𑀺𑀧𑀸𑀘𑀬𑀺𑀢𑁆𑀯𑀸;_  
_𑀯𑀺𑀚𑀫𑁆𑀪𑀺𑀲𑁆𑀲𑀁 𑀲𑀻𑀳𑀯𑀺𑀚𑀫𑁆𑀪𑀺𑀢𑀸𑀦𑀺,_  
_𑀢𑀸𑀬𑀺𑀤𑁆𑀥𑀺𑀬𑀸 𑀤𑀓𑁆𑀔𑀲𑀺 𑀫𑀁 𑀧𑀼𑀦𑀸𑀧𑀺”𑁇_  


(148.)

2069\. _“𑀲𑀼𑀔𑀻𑀧𑀺 𑀳𑁂𑀓𑁂 𑀦 𑀓𑀭𑁄𑀦𑁆𑀢𑀺 𑀧𑀸𑀧𑀁,_  
_𑀅𑀯𑀡𑁆𑀡𑀲𑀁𑀲𑀕𑁆𑀕𑀪𑀬𑀸 𑀧𑀼𑀦𑁂𑀓𑁂;_  
_𑀧𑀳𑀽 𑀲𑀫𑀸𑀦𑁄 𑀯𑀺𑀧𑀼𑀮𑀢𑁆𑀣𑀘𑀺𑀦𑁆𑀢𑀻,_  
_𑀓𑀺𑀁𑀓𑀸𑀭𑀡𑀸 𑀫𑁂 𑀦 𑀓𑀭𑁄𑀲𑀺 𑀤𑀼𑀓𑁆𑀔𑀁”𑁇_  


(149.)

2070\. _“𑀦 𑀧𑀡𑁆𑀟𑀺𑀢𑀸 𑀅𑀢𑁆𑀢𑀲𑀼𑀔𑀲𑁆𑀲 𑀳𑁂𑀢𑀼,_  
_𑀧𑀸𑀧𑀸𑀦𑀺 𑀓𑀫𑁆𑀫𑀸𑀦𑀺 𑀲𑀫𑀸𑀘𑀭𑀦𑁆𑀢𑀺;_  
_𑀤𑀼𑀓𑁆𑀔𑁂𑀦 𑀨𑀼𑀝𑁆𑀞𑀸 𑀔𑀮𑀺𑀢𑀸𑀧𑀺 𑀲𑀦𑁆𑀢𑀸,_  
_𑀙𑀦𑁆𑀤𑀸 𑀘 𑀤𑁄𑀲𑀸 𑀦 𑀚𑀳𑀦𑁆𑀢𑀺 𑀥𑀫𑁆𑀫𑀁”𑁇_  


(150.)

2071\. _“𑀬𑁂𑀦 𑀓𑁂𑀦𑀘𑀺 𑀯𑀡𑁆𑀡𑁂𑀦,_  
_𑀫𑀼𑀤𑀼𑀦𑀸 𑀤𑀸𑀭𑀼𑀡𑁂𑀦 𑀯𑀸;_  
_𑀉𑀤𑁆𑀥𑀭𑁂 𑀤𑀻𑀦𑀫𑀢𑁆𑀢𑀸𑀦𑀁,_  
_𑀧𑀘𑁆𑀙𑀸 𑀥𑀫𑁆𑀫𑀁 𑀲𑀫𑀸𑀘𑀭𑁂”𑁇_  


(151.)

2072\. _“𑀬𑀲𑁆𑀲 𑀭𑀼𑀓𑁆𑀔𑀲𑁆𑀲 𑀙𑀸𑀬𑀸𑀬,_  
_𑀦𑀺𑀲𑀻𑀤𑁂𑀬𑁆𑀬 𑀲𑀬𑁂𑀬𑁆𑀬 𑀯𑀸;_  
_𑀦 𑀢𑀲𑁆𑀲 𑀲𑀸𑀔𑀁 𑀪𑀜𑁆𑀚𑁂𑀬𑁆𑀬,_  
_𑀫𑀺𑀢𑁆𑀢𑀤𑀼𑀩𑁆𑀪𑁄 𑀳𑀺 𑀧𑀸𑀧𑀓𑁄𑁇_  


(152.)

2073\. _𑀬𑀲𑁆𑀲𑀸𑀧𑀺 𑀥𑀫𑁆𑀫𑀁 𑀧𑀼𑀭𑀺𑀲𑁄 𑀯𑀺𑀚𑀜𑁆𑀜𑀸,_  
_𑀬𑁂 𑀘𑀲𑁆𑀲 𑀓𑀗𑁆𑀔𑀁 𑀯𑀺𑀦𑀬𑀦𑁆𑀢𑀺 𑀲𑀦𑁆𑀢𑁄;_  
_𑀢𑀁 𑀳𑀺𑀲𑁆𑀲 𑀤𑀻𑀧𑀜𑁆𑀘 𑀧𑀭𑀸𑀬𑀦𑀜𑁆𑀘,_  
_𑀦 𑀢𑁂𑀦 𑀫𑁂𑀢𑁆𑀢𑀺𑀁 𑀚𑀭𑀬𑁂𑀣 𑀧𑀜𑁆𑀜𑁄”𑁇_  


(153.)

2074\. _“𑀅𑀮𑀲𑁄 𑀕𑀺𑀳𑀻 𑀓𑀸𑀫𑀪𑁄𑀕𑀻 𑀦 𑀲𑀸𑀥𑀼,_  
_𑀅𑀲𑀜𑁆𑀜𑀢𑁄 𑀧𑀩𑁆𑀩𑀚𑀺𑀢𑁄 𑀦 𑀲𑀸𑀥𑀼;_  
_𑀭𑀸𑀚𑀸 𑀦 𑀲𑀸𑀥𑀼 𑀅𑀦𑀺𑀲𑀫𑁆𑀫𑀓𑀸𑀭𑀻,_  
_𑀬𑁄 𑀧𑀡𑁆𑀟𑀺𑀢𑁄 𑀓𑁄𑀥𑀦𑁄 𑀢𑀁 𑀦 𑀲𑀸𑀥𑀼𑁇_  


(154.)

2075\. _𑀦𑀺𑀲𑀫𑁆𑀫 𑀔𑀢𑁆𑀢𑀺𑀬𑁄 𑀓𑀬𑀺𑀭𑀸,_  
_𑀦𑀸𑀦𑀺𑀲𑀫𑁆𑀫 𑀤𑀺𑀲𑀫𑁆𑀧𑀢𑀺;_  
_𑀦𑀺𑀲𑀫𑁆𑀫𑀓𑀸𑀭𑀺𑀦𑁄 𑀭𑀸𑀚,_  
_𑀬𑀲𑁄 𑀓𑀺𑀢𑁆𑀢𑀺 𑀘 𑀯𑀟𑁆𑀠𑀢𑀻”𑀢𑀺𑁇_  


---

2076\. 𑀪𑀽𑀭𑀺𑀧𑀜𑁆𑀜𑀚𑀸𑀢𑀓𑀁 𑀘𑀼𑀤𑁆𑀤𑀲𑀫𑀁𑁇



[Go to previous page (10.1.13 Cakkavākajātaka)](/tipitaka/22J/10/10.1/10.1.13.md) / [Go to parent page (10.1 Catudvāravagga)](/tipitaka/22J/10/10.1.md) / [Go to next page (10.1.15 Mahāmaṅgalajātaka)](/tipitaka/22J/10/10.1/10.1.15.md)


