
[Home](/) / [22J Jātakapāḷi](../...md) / [14 Pakiṇṇakanipāta](...md) / [14.1 Sālikedāravagga](../22J/14/14.1.md)

# 𑁧𑁪𑁇𑁧𑁇𑁧𑁨 𑀤𑀲𑀩𑁆𑀭𑀸𑀳𑁆𑀫𑀡𑀚𑀸𑀢𑀓

* 𑀧𑀓𑀺𑀡𑁆𑀡𑀓𑀦𑀺𑀧𑀸𑀢

* 𑀲𑀸𑀮𑀺𑀓𑁂𑀤𑀸𑀭𑀯𑀕𑁆𑀕

* 𑀤𑀲𑀩𑁆𑀭𑀸𑀳𑁆𑀫𑀡𑀚𑀸𑀢𑀓

(222.)

2780\. _𑀭𑀸𑀚𑀸 𑀅𑀯𑁄𑀘 𑀯𑀺𑀥𑀼𑀭𑀁,_  
_𑀥𑀫𑁆𑀫𑀓𑀸𑀫𑁄 𑀬𑀼𑀥𑀺𑀝𑁆𑀞𑀺𑀮𑁄;_  
_“𑀩𑁆𑀭𑀸𑀳𑁆𑀫𑀡𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(223.)

2781\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(224.)

2782\. _“𑀤𑀼𑀮𑁆𑀮𑀪𑀸 𑀩𑁆𑀭𑀸𑀳𑁆𑀫𑀡𑀸 𑀤𑁂𑀯,_  
_𑀲𑀻𑀮𑀯𑀦𑁆𑀢𑁄 𑀩𑀳𑀼𑀲𑁆𑀲𑀼𑀢𑀸;_  
_𑀯𑀺𑀭𑀢𑀸 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀢𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁𑁇_  


(225.)

2783\. _𑀤𑀲 𑀔𑀮𑀼 𑀫𑀳𑀸𑀭𑀸𑀚,_  
_𑀬𑀸 𑀢𑀸 𑀩𑁆𑀭𑀸𑀳𑁆𑀫𑀡𑀚𑀸𑀢𑀺𑀬𑁄;_  
_𑀢𑁂𑀲𑀁 𑀯𑀺𑀪𑀗𑁆𑀕𑀁 𑀯𑀺𑀘𑀬𑀁,_  
_𑀯𑀺𑀢𑁆𑀣𑀸𑀭𑁂𑀦 𑀲𑀼𑀡𑁄𑀳𑀺 𑀫𑁂𑁇_  


(226.)

2784\. _𑀧𑀲𑀺𑀩𑁆𑀩𑀓𑁂 𑀕𑀳𑁂𑀢𑁆𑀯𑀸𑀦,_  
_𑀧𑀼𑀡𑁆𑀡𑁂 𑀫𑀽𑀮𑀲𑁆𑀲 𑀲𑀁𑀯𑀼𑀢𑁂;_  
_𑀑𑀲𑀥𑀺𑀓𑀸𑀬𑁄 𑀕𑀦𑁆𑀣𑁂𑀦𑁆𑀢𑀺,_  
_𑀦𑁆𑀳𑀸𑀧𑀬𑀦𑁆𑀢𑀺 𑀚𑀧𑀦𑁆𑀢𑀺 𑀘𑁇_  


(227.)

2785\. _𑀢𑀺𑀓𑀺𑀘𑁆𑀙𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁧)_  


(228.)

2786\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(229.)

2787\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(230.)

2788\. _“𑀓𑀺𑀗𑁆𑀓𑀺𑀡𑀺𑀓𑀸𑀬𑁄 𑀕𑀳𑁂𑀢𑁆𑀯𑀸,_  
_𑀖𑁄𑀲𑁂𑀦𑁆𑀢𑀺 𑀧𑀼𑀭𑀢𑁄𑀧𑀺 𑀢𑁂;_  
_𑀧𑁂𑀲𑀦𑀸𑀦𑀺𑀧𑀺 𑀕𑀘𑁆𑀙𑀦𑁆𑀢𑀺,_  
_𑀭𑀣𑀘𑀭𑀺𑀬𑀸𑀲𑀼 𑀲𑀺𑀓𑁆𑀔𑀭𑁂𑁇_  


(231.)

2789\. _𑀧𑀭𑀺𑀘𑀸𑀭𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁨)_  


(232.)

2790\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(233.)

2791\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(234.)

2792\. _“𑀓𑀫𑀡𑁆𑀟𑀮𑀼𑀁 𑀕𑀳𑁂𑀢𑁆𑀯𑀸𑀦,_  
_𑀯𑀗𑁆𑀓𑀤𑀡𑁆𑀟𑀜𑁆𑀘 𑀩𑁆𑀭𑀸𑀳𑁆𑀫𑀡𑀸;_  
_𑀧𑀘𑁆𑀘𑀼𑀧𑁂𑀲𑁆𑀲𑀦𑁆𑀢𑀺 𑀭𑀸𑀚𑀸𑀦𑁄,_  
_𑀕𑀸𑀫𑁂𑀲𑀼 𑀦𑀺𑀕𑀫𑁂𑀲𑀼 𑀘;_  
_𑀦𑀸𑀤𑀺𑀦𑁆𑀦𑁂 𑀯𑀼𑀝𑁆𑀞𑀳𑀺𑀲𑁆𑀲𑀸𑀫,_  
_𑀕𑀸𑀫𑀫𑁆𑀳𑀺 𑀯𑀸 𑀯𑀦𑀫𑁆𑀳𑀺 𑀯𑀸𑁇_  


(235.)

2793\. _𑀦𑀺𑀕𑁆𑀕𑀸𑀳𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁩)_  


(236.)

2794\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(237.)

2795\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(238.)

2796\. _“𑀧𑀭𑀽𑀍𑀳𑀓𑀘𑁆𑀙𑀦𑀔𑀮𑁄𑀫𑀸,_  
_𑀧𑀗𑁆𑀓𑀤𑀦𑁆𑀢𑀸 𑀭𑀚𑀲𑁆𑀲𑀺𑀭𑀸;_  
_𑀑𑀓𑀺𑀡𑁆𑀡𑀸 𑀭𑀚𑀭𑁂𑀡𑀽𑀳𑀺,_  
_𑀬𑀸𑀘𑀓𑀸 𑀯𑀺𑀘𑀭𑀦𑁆𑀢𑀺 𑀢𑁂𑁇_  


(239.)

2797\. _𑀔𑀸𑀡𑀼𑀖𑀸𑀢𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁪)_  


(240.)

2798\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(241.)

2799\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(242.)

2800\. _“𑀳𑀭𑀻𑀢𑀓𑀁 𑀆𑀫𑀮𑀓𑀁,_  
_𑀅𑀫𑁆𑀩𑀁 𑀚𑀫𑁆𑀩𑀼𑀁 𑀯𑀺𑀪𑀻𑀢𑀓𑀁;_  
_𑀮𑀩𑀼𑀚𑀁 𑀤𑀦𑁆𑀢𑀧𑁄𑀡𑀸𑀦𑀺,_  
_𑀩𑁂𑀮𑀼𑀯𑀸 𑀩𑀤𑀭𑀸𑀦𑀺 𑀘𑁇_  


(243.)

2801\. _𑀭𑀸𑀚𑀸𑀬𑀢𑀦𑀁 𑀉𑀘𑁆𑀙𑀼𑀧𑀼𑀝𑀁,_  
_𑀥𑀽𑀫𑀦𑁂𑀢𑁆𑀢𑀁 𑀫𑀥𑀼𑀅𑀜𑁆𑀚𑀦𑀁;_  
_𑀉𑀘𑁆𑀘𑀸𑀯𑀘𑀸𑀦𑀺 𑀧𑀡𑀺𑀬𑀸𑀦𑀺,_  
_𑀯𑀺𑀧𑀡𑁂𑀦𑁆𑀢𑀺 𑀚𑀦𑀸𑀥𑀺𑀧𑁇_  


(244.)

2802\. _𑀯𑀸𑀡𑀺𑀚𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁫)_  


(245.)

2803\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(246.)

2804\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(247.)

2805\. _“𑀓𑀲𑀺𑀯𑀸𑀡𑀺𑀚𑁆𑀚𑀁 𑀓𑀸𑀭𑁂𑀦𑁆𑀢𑀺,_  
_𑀧𑁄𑀲𑀬𑀦𑁆𑀢𑀺 𑀅𑀚𑁂𑀍𑀅𑀓𑁂;_  
_𑀓𑀼𑀫𑀸𑀭𑀺𑀬𑁄 𑀧𑀯𑁂𑀘𑁆𑀙𑀦𑁆𑀢𑀺,_  
_𑀯𑀺𑀯𑀸𑀳𑀦𑁆𑀢𑀸𑀯𑀳𑀦𑁆𑀢𑀺 𑀘𑁇_  


(248.)

2806\. _𑀲𑀫𑀸 𑀅𑀫𑁆𑀩𑀝𑁆𑀞𑀯𑁂𑀲𑁆𑀲𑁂𑀳𑀺,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁬)_  


(249.)

2807\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(250.)

2808\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(251.)

2809\. _“𑀦𑀺𑀓𑁆𑀔𑀺𑀢𑁆𑀢𑀪𑀺𑀓𑁆𑀔𑀁 𑀪𑀼𑀜𑁆𑀚𑀦𑁆𑀢𑀺,_  
_𑀕𑀸𑀫𑁂𑀲𑁆𑀯𑁂𑀓𑁂 𑀧𑀼𑀭𑁄𑀳𑀺𑀢𑀸;_  
_𑀩𑀳𑀽 𑀢𑁂 𑀧𑀭𑀺𑀧𑀼𑀘𑁆𑀙𑀦𑁆𑀢𑀺,_  
_𑀅𑀡𑁆𑀟𑀘𑁆𑀙𑁂𑀤𑀸 𑀦𑀺𑀮𑀜𑁆𑀙𑀓𑀸𑁇_  


(252.)

2810\. _𑀧𑀲𑀽𑀧𑀺 𑀢𑀢𑁆𑀣 𑀳𑀜𑁆𑀜𑀦𑁆𑀢𑀺,_  
_𑀫𑀳𑀺𑀁𑀲𑀸 𑀲𑀽𑀓𑀭𑀸 𑀅𑀚𑀸;_  
_𑀕𑁄𑀖𑀸𑀢𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁭)_  


(253.)

2811\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(254.)

2812\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(255.)

2813\. _“𑀅𑀲𑀺𑀘𑀫𑁆𑀫𑀁 𑀕𑀳𑁂𑀢𑁆𑀯𑀸𑀦,_  
_𑀔𑀕𑁆𑀕𑀁 𑀧𑀕𑁆𑀕𑀬𑁆𑀳 𑀩𑁆𑀭𑀸𑀳𑁆𑀫𑀡𑀸;_  
_𑀯𑁂𑀲𑁆𑀲𑀧𑀣𑁂𑀲𑀼 𑀢𑀺𑀝𑁆𑀞𑀦𑁆𑀢𑀺,_  
_𑀲𑀢𑁆𑀣𑀁 𑀅𑀩𑁆𑀩𑀸𑀳𑀬𑀦𑁆𑀢𑀺𑀧𑀺𑁇_  


(256.)

2814\. _𑀲𑀫𑀸 𑀕𑁄𑀧𑀦𑀺𑀲𑀸𑀤𑁂𑀳𑀺,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁮)_  


(257.)

2815\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(258.)

2816\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(259.)

2817\. _“𑀅𑀭𑀜𑁆𑀜𑁂 𑀓𑀼𑀝𑀺𑀓𑀁 𑀓𑀢𑁆𑀯𑀸,_  
_𑀓𑀽𑀝𑀸𑀦𑀺 𑀓𑀸𑀭𑀬𑀦𑁆𑀢𑀺 𑀢𑁂;_  
_𑀲𑀲𑀩𑀺𑀍𑀆𑀭𑁂 𑀩𑀸𑀥𑁂𑀦𑁆𑀢𑀺,_  
_𑀆𑀕𑁄𑀥𑀸 𑀫𑀘𑁆𑀙𑀓𑀘𑁆𑀙𑀧𑀁𑁇_  


(260.)

2818\. _𑀢𑁂 𑀮𑀼𑀤𑁆𑀤𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁯)_  


(261.)

2819\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(262.)

2820\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(263.)

2821\. _“𑀅𑀜𑁆𑀜𑁂 𑀥𑀦𑀲𑁆𑀲 𑀓𑀸𑀫𑀸 𑀳𑀺,_  
_𑀳𑁂𑀝𑁆𑀞𑀸𑀫𑀜𑁆𑀘𑁂 𑀧𑀲𑀓𑁆𑀓𑀺𑀢𑀸;_  
_𑀭𑀸𑀚𑀸𑀦𑁄 𑀉𑀧𑀭𑀺 𑀦𑁆𑀳𑀸𑀬𑀦𑁆𑀢𑀺,_  
_𑀲𑁄𑀫𑀬𑀸𑀕𑁂 𑀉𑀧𑀝𑁆𑀞𑀺𑀢𑁂𑁇_  


(264.)

2822\. _𑀫𑀮𑀫𑀚𑁆𑀚𑀓𑀲𑀫𑀸 𑀭𑀸𑀚,_  
_𑀢𑁂𑀧𑀺 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇 (𑁧𑁦)_  


(265.)

2823\. _“𑀅𑀧𑁂𑀢𑀸 𑀢𑁂 𑀘 𑀩𑁆𑀭𑀳𑁆𑀫𑀜𑁆𑀜𑀸, __(𑀇𑀢𑀺 𑀭𑀸𑀚𑀸 𑀓𑁄𑀭𑀩𑁆𑀬𑁄)___  
_𑀦 𑀢𑁂 𑀯𑀼𑀘𑁆𑀘𑀦𑁆𑀢𑀺 𑀩𑁆𑀭𑀸𑀳𑁆𑀫𑀡𑀸;_  
_𑀅𑀜𑁆𑀜𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(266.)

2824\. _𑀯𑀺𑀭𑀢𑁂 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀫𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁;_  
_𑀤𑀓𑁆𑀔𑀺𑀡𑀁 𑀲𑀫𑁆𑀫 𑀤𑀲𑁆𑀲𑀸𑀫,_  
_𑀬𑀢𑁆𑀣 𑀤𑀺𑀦𑁆𑀦𑀁 𑀫𑀳𑀧𑁆𑀨𑀮𑀁”𑁇_  


(267.)

2825\. _“𑀅𑀢𑁆𑀣𑀺 𑀔𑁄 𑀩𑁆𑀭𑀸𑀳𑁆𑀫𑀡𑀸 𑀤𑁂𑀯,_  
_𑀲𑀻𑀮𑀯𑀦𑁆𑀢𑁄 𑀩𑀳𑀼𑀲𑁆𑀲𑀼𑀢𑀸;_  
_𑀯𑀺𑀭𑀢𑀸 𑀫𑁂𑀣𑀼𑀦𑀸 𑀥𑀫𑁆𑀫𑀸,_  
_𑀬𑁂 𑀢𑁂 𑀪𑀼𑀜𑁆𑀚𑁂𑀬𑁆𑀬𑀼 𑀪𑁄𑀚𑀦𑀁𑁇_  


(268.)

2826\. _𑀏𑀓𑀜𑁆𑀘 𑀪𑀢𑁆𑀢𑀁 𑀪𑀼𑀜𑁆𑀚𑀦𑁆𑀢𑀺,_  
_𑀦 𑀘 𑀫𑀚𑁆𑀚𑀁 𑀧𑀺𑀯𑀦𑁆𑀢𑀺 𑀢𑁂;_  
_𑀅𑀓𑁆𑀔𑀸𑀢𑀸 𑀢𑁂 𑀫𑀳𑀸𑀭𑀸𑀚,_  
_𑀢𑀸𑀤𑀺𑀲𑁂 𑀦𑀺𑀧𑀢𑀸𑀫𑀲𑁂”𑁇_  


(269.)

2827\. _“𑀏𑀢𑁂 𑀔𑁄 𑀩𑁆𑀭𑀸𑀳𑁆𑀫𑀡𑀸 𑀯𑀺𑀥𑀼𑀭,_  
_𑀲𑀻𑀮𑀯𑀦𑁆𑀢𑁄 𑀩𑀳𑀼𑀲𑁆𑀲𑀼𑀢𑀸;_  
_𑀏𑀢𑁂 𑀯𑀺𑀥𑀼𑀭 𑀧𑀭𑀺𑀬𑁂𑀲,_  
_𑀔𑀺𑀧𑁆𑀧𑀜𑁆𑀘 𑀦𑁂 𑀦𑀺𑀫𑀦𑁆𑀢𑀬𑀸”𑀢𑀺𑁇_  


---

2828\. 𑀤𑀲𑀩𑁆𑀭𑀸𑀳𑁆𑀫𑀡𑀚𑀸𑀢𑀓𑀁 𑀤𑁆𑀯𑀸𑀤𑀲𑀫𑀁𑁇



[Go to previous page (14.1.11 Sādhinajātaka)](14.1.11.md) / [Go to parent page (14.1 Sālikedāravagga)](../22J/14/14.1.md) / [Go to next page (14.1.13 Bhikkhāparamparajātaka)](14.1.13.md)


