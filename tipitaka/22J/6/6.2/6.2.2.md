
[Home](/) / [22J Jātakapāḷi](../../../22J.md) / [6 Chakkanipāta](../../6.md) / [6.2 Kharaputtavagga](../6.2.md)

# 6.2.2 Sūcijātaka

* Chakkanipāta

* Kharaputtavagga

* Sūcijātaka

(83.)

1413\. _“Akakkasaṃ apharusaṃ,_  
_kharadhotaṃ supāsiyaṃ;_  
_Sukhumaṃ tikhiṇaggañca,_  
_ko sūciṃ ketumicchati._  


(84.)

1414\. _Sumajjañca supāsañca,_  
_anupubbaṃ suvaṭṭitaṃ;_  
_Ghanaghātimaṃ paṭithaddhaṃ,_  
_ko sūciṃ ketumicchati”._  


(85.)

1415\. _“Ito dāni patāyanti,_  
_sūciyo baḷisāni ca;_  
_Koyaṃ kammāragāmasmiṃ,_  
_sūciṃ vikketumicchati._  


(86.)

1416\. _Ito satthāni gacchanti,_  
_Kammantā vividhā puthū;_  
_Koyaṃ kammāragāmasmiṃ,_  
_Sūciṃ vikketumicchati”._  


(87.)

1417\. _“Sūciṃ kammāragāmasmiṃ,_  
_vikketabbā pajānatā;_  
_Ācariyāva jānanti,_  
_kammaṃ sukatadukkaṭaṃ._  


(88.)

1418\. _Imañce te pitā bhadde,_  
_Sūciṃ jaññā mayā kataṃ;_  
_Tayā ca maṃ nimanteyya,_  
_Yañcatthaññaṃ ghare dhanan”ti._  


---

1419\. Sūcijātakaṃ dutiyaṃ.



[Go to previous page (6.2.1 Kharaputtajātaka)](6.2.1.md) / [Go to parent page (6.2 Kharaputtavagga)](../6.2.md) / [Go to next page (6.2.3 Tuṇḍilajātaka)](6.2.3.md)


