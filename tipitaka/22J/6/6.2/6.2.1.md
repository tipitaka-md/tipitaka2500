
[Home](/) / [22J Jātakapāḷi](/tipitaka/22J.md) / [6 Chakkanipāta](/tipitaka/22J/6.md) / [6.2 Kharaputtavagga](/tipitaka/22J/6/6.2.md)

# 𑁬𑁇𑁨𑁇𑁧 𑀔𑀭𑀧𑀼𑀢𑁆𑀢𑀚𑀸𑀢𑀓

### 𑀙𑀓𑁆𑀓𑀦𑀺𑀧𑀸𑀢

### 𑀔𑀭𑀧𑀼𑀢𑁆𑀢𑀯𑀕𑁆𑀕

### 𑀔𑀭𑀧𑀼𑀢𑁆𑀢𑀚𑀸𑀢𑀓

(77.)

1406. _“𑀲𑀘𑁆𑀘𑀁 𑀓𑀺𑀭𑁂𑀯𑀫𑀸𑀳𑀁𑀲𑀼,_  
_𑀯𑀲𑁆𑀢𑀁 𑀩𑀸𑀮𑁄𑀢𑀺 𑀧𑀡𑁆𑀟𑀺𑀢𑀸;_  
_𑀧𑀲𑁆𑀲 𑀩𑀸𑀮𑁄 𑀭𑀳𑁄𑀓𑀫𑁆𑀫𑀁,_  
_𑀆𑀯𑀺𑀓𑀼𑀩𑁆𑀩𑀁 𑀦 𑀩𑀼𑀚𑁆𑀛𑀢𑀺”𑁇_  


(78.)

1407. _“𑀢𑁆𑀯𑀁 𑀔𑁄𑀧𑀺 𑀲𑀫𑁆𑀫 𑀩𑀸𑀮𑁄𑀲𑀺,_  
_𑀔𑀭𑀧𑀼𑀢𑁆𑀢 𑀯𑀺𑀚𑀸𑀦𑀳𑀺;_  
_𑀭𑀚𑁆𑀚𑀼𑀬𑀸 𑀳𑀺 𑀧𑀭𑀺𑀓𑁆𑀔𑀺𑀢𑁆𑀢𑁄,_  
_𑀯𑀗𑁆𑀓𑁄𑀝𑁆𑀞𑁄 𑀑𑀳𑀺𑀢𑁄𑀫𑀼𑀔𑁄𑁇_  


(79.)

1408. _𑀅𑀧𑀭𑀫𑁆𑀧𑀺 𑀲𑀫𑁆𑀫 𑀢𑁂 𑀩𑀸𑀮𑁆𑀬𑀁,_  
_𑀬𑁄 𑀫𑀼𑀢𑁆𑀢𑁄 𑀦 𑀧𑀮𑀸𑀬𑀲𑀺;_  
_𑀲𑁄 𑀘 𑀩𑀸𑀮𑀢𑀭𑁄 𑀲𑀫𑁆𑀫,_  
_𑀬𑀁 𑀢𑁆𑀯𑀁 𑀯𑀳𑀲𑀺 𑀲𑁂𑀦𑀓𑀁”𑁇_  


(80.)

1409. _“𑀬𑀦𑁆𑀦𑀼 𑀲𑀫𑁆𑀫 𑀅𑀳𑀁 𑀩𑀸𑀮𑁄,_  
_𑀅𑀚𑀭𑀸𑀚 𑀯𑀺𑀚𑀸𑀦𑀳𑀺;_  
_𑀅𑀣 𑀓𑁂𑀦 𑀲𑁂𑀦𑀓𑁄 𑀩𑀸𑀮𑁄,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(81.)

1410. _“𑀉𑀢𑁆𑀢𑀫𑀢𑁆𑀣𑀁 𑀮𑀪𑀺𑀢𑁆𑀯𑀸𑀦,_  
_𑀪𑀭𑀺𑀬𑀸𑀬 𑀬𑁄 𑀧𑀤𑀲𑁆𑀲𑀢𑀺;_  
_𑀢𑁂𑀦 𑀚𑀳𑀺𑀲𑁆𑀲𑀢𑀢𑁆𑀢𑀸𑀦𑀁,_  
_𑀲𑀸 𑀘𑁂𑀯𑀲𑁆𑀲 𑀦 𑀳𑁂𑀲𑁆𑀲𑀢𑀺”𑁇_  


(82.)

1411. _“𑀦 𑀯𑁂 𑀧𑀺𑀬𑀫𑁆𑀫𑁂𑀢𑀺 𑀚𑀦𑀺𑀦𑁆𑀤 𑀢𑀸𑀤𑀺𑀲𑁄,_  
_𑀅𑀢𑁆𑀢𑀁 𑀦𑀺𑀭𑀁𑀓𑀢𑁆𑀯𑀸 𑀧𑀺𑀬𑀸𑀦𑀺 𑀲𑁂𑀯𑀢𑀺;_  
_𑀅𑀢𑁆𑀢𑀸𑀯 𑀲𑁂𑀬𑁆𑀬𑁄 𑀧𑀭𑀫𑀸 𑀘 𑀲𑁂𑀬𑁆𑀬𑁄,_  
_𑀮𑀩𑁆𑀪𑀸 𑀧𑀺𑀬𑀸 𑀑𑀘𑀺𑀢𑀢𑁆𑀣𑁂𑀦 𑀧𑀘𑁆𑀙𑀸”𑀢𑀺𑁇_  


---

1412. 𑀔𑀭𑀧𑀼𑀢𑁆𑀢𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (6.2 Kharaputtavagga)](/tipitaka/22J/6/6.2.md) / [Go to parent page (6.2 Kharaputtavagga)](/tipitaka/22J/6/6.2.md) / [Go to next page (6.2.2 Sūcijātaka)](/tipitaka/22J/6/6.2/6.2.2.md)


