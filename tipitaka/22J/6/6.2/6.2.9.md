
[Home](/) / [22J Jātakapāḷi](../../../22J.md) / [6 Chakkanipāta](../../6.md) / [6.2 Kharaputtavagga](../6.2.md)

# 6.2.9 Vaṭṭakajātaka

* Chakkanipāta

* Kharaputtavagga

* Vaṭṭakajātaka

(129.)

1466\. _“Paṇītaṃ bhuñjase bhattaṃ,_  
_sappitelañca mātula;_  
_Atha kena nu vaṇṇena,_  
_kiso tvamasi vāyasa”._  


(130.)

1467\. _“Amittamajjhe vasato,_  
_tesu āmisamesato;_  
_Niccaṃ ubbiggahadayassa,_  
_kuto kākassa daḷhiyaṃ._  


(131.)

1468\. _Niccaṃ ubbegino kākā,_  
_dhaṅkā pāpena kammunā;_  
_Laddho piṇḍo na pīṇeti,_  
_kiso tenasmi vaṭṭaka._  


(132.)

1469\. _Lūkhāni tiṇabījāni,_  
_appasnehāni bhuñjasi;_  
_Atha kena nu vaṇṇena,_  
_thūlo tvamasi vaṭṭaka”._  


(133.)

1470\. _“Appicchā appacintāya,_  
_adūragamanena ca;_  
_Laddhāladdhena yāpento,_  
_thūlo tenasmi vāyasa._  


(134.)

1471\. _Appicchassa hi posassa,_  
_appacintasukhassa ca;_  
_Susaṅgahitamānassa,_  
_vuttī susamudānayā”ti._  


---

1472\. Vaṭṭakajātakaṃ navamaṃ.



[Go to previous page (6.2.8 Vighāsādajātaka)](6.2.8.md) / [Go to parent page (6.2 Kharaputtavagga)](../6.2.md) / [Go to next page (6.2.10 Pārāvatajātaka)](6.2.10.md)


