
[Home](/) / [22J Jātakapāḷi](/tipitaka/22J.md) / [6 Chakkanipāta](/tipitaka/22J/6.md) / [6.2 Kharaputtavagga](/tipitaka/22J/6/6.2.md)

# 𑁬𑁇𑁨𑁇𑁯 𑀯𑀝𑁆𑀝𑀓𑀚𑀸𑀢𑀓

### 𑀙𑀓𑁆𑀓𑀦𑀺𑀧𑀸𑀢

### 𑀔𑀭𑀧𑀼𑀢𑁆𑀢𑀯𑀕𑁆𑀕

### 𑀯𑀝𑁆𑀝𑀓𑀚𑀸𑀢𑀓

(129.)

1466. _“𑀧𑀡𑀻𑀢𑀁 𑀪𑀼𑀜𑁆𑀚𑀲𑁂 𑀪𑀢𑁆𑀢𑀁,_  
_𑀲𑀧𑁆𑀧𑀺𑀢𑁂𑀮𑀜𑁆𑀘 𑀫𑀸𑀢𑀼𑀮;_  
_𑀅𑀣 𑀓𑁂𑀦 𑀦𑀼 𑀯𑀡𑁆𑀡𑁂𑀦,_  
_𑀓𑀺𑀲𑁄 𑀢𑁆𑀯𑀫𑀲𑀺 𑀯𑀸𑀬𑀲”𑁇_  


(130.)

1467. _“𑀅𑀫𑀺𑀢𑁆𑀢𑀫𑀚𑁆𑀛𑁂 𑀯𑀲𑀢𑁄,_  
_𑀢𑁂𑀲𑀼 𑀆𑀫𑀺𑀲𑀫𑁂𑀲𑀢𑁄;_  
_𑀦𑀺𑀘𑁆𑀘𑀁 𑀉𑀩𑁆𑀩𑀺𑀕𑁆𑀕𑀳𑀤𑀬𑀲𑁆𑀲,_  
_𑀓𑀼𑀢𑁄 𑀓𑀸𑀓𑀲𑁆𑀲 𑀤𑀍𑀳𑀺𑀬𑀁𑁇_  


(131.)

1468. _𑀦𑀺𑀘𑁆𑀘𑀁 𑀉𑀩𑁆𑀩𑁂𑀕𑀺𑀦𑁄 𑀓𑀸𑀓𑀸,_  
_𑀥𑀗𑁆𑀓𑀸 𑀧𑀸𑀧𑁂𑀦 𑀓𑀫𑁆𑀫𑀼𑀦𑀸;_  
_𑀮𑀤𑁆𑀥𑁄 𑀧𑀺𑀡𑁆𑀟𑁄 𑀦 𑀧𑀻𑀡𑁂𑀢𑀺,_  
_𑀓𑀺𑀲𑁄 𑀢𑁂𑀦𑀲𑁆𑀫𑀺 𑀯𑀝𑁆𑀝𑀓𑁇_  


(132.)

1469. _𑀮𑀽𑀔𑀸𑀦𑀺 𑀢𑀺𑀡𑀩𑀻𑀚𑀸𑀦𑀺,_  
_𑀅𑀧𑁆𑀧𑀲𑁆𑀦𑁂𑀳𑀸𑀦𑀺 𑀪𑀼𑀜𑁆𑀚𑀲𑀺;_  
_𑀅𑀣 𑀓𑁂𑀦 𑀦𑀼 𑀯𑀡𑁆𑀡𑁂𑀦,_  
_𑀣𑀽𑀮𑁄 𑀢𑁆𑀯𑀫𑀲𑀺 𑀯𑀝𑁆𑀝𑀓”𑁇_  


(133.)

1470. _“𑀅𑀧𑁆𑀧𑀺𑀘𑁆𑀙𑀸 𑀅𑀧𑁆𑀧𑀘𑀺𑀦𑁆𑀢𑀸𑀬,_  
_𑀅𑀤𑀽𑀭𑀕𑀫𑀦𑁂𑀦 𑀘;_  
_𑀮𑀤𑁆𑀥𑀸𑀮𑀤𑁆𑀥𑁂𑀦 𑀬𑀸𑀧𑁂𑀦𑁆𑀢𑁄,_  
_𑀣𑀽𑀮𑁄 𑀢𑁂𑀦𑀲𑁆𑀫𑀺 𑀯𑀸𑀬𑀲𑁇_  


(134.)

1471. _𑀅𑀧𑁆𑀧𑀺𑀘𑁆𑀙𑀲𑁆𑀲 𑀳𑀺 𑀧𑁄𑀲𑀲𑁆𑀲,_  
_𑀅𑀧𑁆𑀧𑀘𑀺𑀦𑁆𑀢𑀲𑀼𑀔𑀲𑁆𑀲 𑀘;_  
_𑀲𑀼𑀲𑀗𑁆𑀕𑀳𑀺𑀢𑀫𑀸𑀦𑀲𑁆𑀲,_  
_𑀯𑀼𑀢𑁆𑀢𑀻 𑀲𑀼𑀲𑀫𑀼𑀤𑀸𑀦𑀬𑀸”𑀢𑀺𑁇_  


---

1472. 𑀯𑀝𑁆𑀝𑀓𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (6.2.8 Vighāsādajātaka)](/tipitaka/22J/6/6.2/6.2.8.md) / [Go to parent page (6.2 Kharaputtavagga)](/tipitaka/22J/6/6.2.md) / [Go to next page (6.2.10 Pārāvatajātaka)](/tipitaka/22J/6/6.2/6.2.10.md)


