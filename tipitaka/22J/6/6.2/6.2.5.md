
[Home](/) / [22J Jātakapāḷi](../...md) / [6 Chakkanipāta](...md) / [6.2 Kharaputtavagga](../22J/6/6.2.md)

# 𑁬𑁇𑁨𑁇𑁫 𑀫𑀬𑁆𑀳𑀓𑀚𑀸𑀢𑀓

* 𑀙𑀓𑁆𑀓𑀦𑀺𑀧𑀸𑀢

* 𑀔𑀭𑀧𑀼𑀢𑁆𑀢𑀯𑀕𑁆𑀕

* 𑀫𑀬𑁆𑀳𑀓𑀚𑀸𑀢𑀓

(103.)

1436\. _“𑀲𑀓𑀼𑀡𑁄 𑀫𑀬𑁆𑀳𑀓𑁄 𑀦𑀸𑀫,_  
_𑀕𑀺𑀭𑀺𑀲𑀸𑀦𑀼𑀤𑀭𑀻𑀘𑀭𑁄;_  
_𑀧𑀓𑁆𑀓𑀁 𑀧𑀺𑀧𑁆𑀨𑀮𑀺𑀫𑀸𑀭𑀼𑀬𑁆𑀳,_  
_𑀫𑀬𑁆𑀳𑀁 𑀫𑀬𑁆𑀳𑀦𑁆𑀢𑀺 𑀓𑀦𑁆𑀤𑀢𑀺𑁇_  


(104.)

1437\. _𑀢𑀲𑁆𑀲𑁂𑀯𑀁 𑀯𑀺𑀮𑀧𑀦𑁆𑀢𑀲𑁆𑀲,_  
_𑀤𑀺𑀚𑀲𑀗𑁆𑀖𑀸 𑀲𑀫𑀸𑀕𑀢𑀸;_  
_𑀪𑀼𑀢𑁆𑀯𑀸𑀦 𑀧𑀺𑀧𑁆𑀨𑀮𑀺𑀁 𑀬𑀦𑁆𑀢𑀺,_  
_𑀯𑀺𑀮𑀧𑀢𑁆𑀯𑁂𑀯 𑀲𑁄 𑀤𑀺𑀚𑁄𑁇_  


(105.)

1438\. _𑀏𑀯𑀫𑁂𑀯 𑀇𑀥𑁂𑀓𑀘𑁆𑀘𑁄,_  
_𑀲𑀗𑁆𑀖𑀭𑀺𑀢𑁆𑀯𑀸 𑀩𑀳𑀼𑀁 𑀥𑀦𑀁;_  
_𑀦𑁂𑀯𑀢𑁆𑀢𑀦𑁄 𑀦 𑀜𑀸𑀢𑀻𑀦𑀁,_  
_𑀬𑀣𑁄𑀥𑀺𑀁 𑀧𑀝𑀺𑀧𑀚𑁆𑀚𑀢𑀺𑁇_  


(106.)

1439\. _𑀦 𑀲𑁄 𑀅𑀘𑁆𑀙𑀸𑀤𑀦𑀁 𑀪𑀢𑁆𑀢𑀁,_  
_𑀦 𑀫𑀸𑀮𑀁 𑀦 𑀯𑀺𑀮𑁂𑀧𑀦𑀁;_  
_𑀅𑀦𑀼𑀪𑁄𑀢𑀺 𑀲𑀓𑀺𑀁 𑀓𑀺𑀜𑁆𑀘𑀺,_  
_𑀦 𑀲𑀗𑁆𑀕𑀡𑁆𑀳𑀸𑀢𑀺 𑀜𑀸𑀢𑀓𑁂𑁇_  


(107.)

1440\. _𑀢𑀲𑁆𑀲𑁂𑀯𑀁 𑀯𑀺𑀮𑀧𑀦𑁆𑀢𑀲𑁆𑀲,_  
_𑀫𑀬𑁆𑀳𑀁 𑀫𑀬𑁆𑀳𑀦𑁆𑀢𑀺 𑀭𑀓𑁆𑀔𑀢𑁄;_  
_𑀭𑀸𑀚𑀸𑀦𑁄 𑀅𑀣 𑀯𑀸 𑀘𑁄𑀭𑀸,_  
_𑀤𑀸𑀬𑀸𑀤𑀸 𑀬𑁂 𑀯 𑀅𑀧𑁆𑀧𑀺𑀬𑀸;_  
_𑀥𑀦𑀫𑀸𑀤𑀸𑀬 𑀕𑀘𑁆𑀙𑀦𑁆𑀢𑀺,_  
_𑀯𑀺𑀮𑀧𑀢𑁆𑀯𑁂𑀯 𑀲𑁄 𑀦𑀭𑁄𑁇_  


(108.)

1441\. _𑀥𑀻𑀭𑁄 𑀪𑁄𑀕𑁂 𑀅𑀥𑀺𑀕𑀫𑁆𑀫,_  
_𑀲𑀗𑁆𑀕𑀡𑁆𑀳𑀸𑀢𑀺 𑀘 𑀜𑀸𑀢𑀓𑁂;_  
_𑀢𑁂𑀦 𑀲𑁄 𑀓𑀺𑀢𑁆𑀢𑀺𑀁 𑀧𑀧𑁆𑀧𑁄𑀢𑀺,_  
_𑀧𑁂𑀘𑁆𑀘 𑀲𑀕𑁆𑀕𑁂 𑀧𑀫𑁄𑀤𑀢𑀻”𑀢𑀺𑁇_  


---

1442\. 𑀫𑀬𑁆𑀳𑀓𑀚𑀸𑀢𑀓𑀁 𑀧𑀜𑁆𑀘𑀫𑀁𑁇



[Go to previous page (6.2.4 Suvaṇṇakakkaṭajātaka)](6.2.4.md) / [Go to parent page (6.2 Kharaputtavagga)](../22J/6/6.2.md) / [Go to next page (6.2.6 Vijjādharajātaka)](6.2.6.md)


