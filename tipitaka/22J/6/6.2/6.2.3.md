
[Home](/) / [22J Jātakapāḷi](../...md) / [6 Chakkanipāta](...md) / [6.2 Kharaputtavagga](../22J/6/6.2.md)

# 𑁬𑁇𑁨𑁇𑁩 𑀢𑀼𑀡𑁆𑀟𑀺𑀮𑀚𑀸𑀢𑀓

* 𑀙𑀓𑁆𑀓𑀦𑀺𑀧𑀸𑀢

* 𑀔𑀭𑀧𑀼𑀢𑁆𑀢𑀯𑀕𑁆𑀕

* 𑀢𑀼𑀡𑁆𑀟𑀺𑀮𑀚𑀸𑀢𑀓

(89.)

1420\. _“𑀦𑀯𑀙𑀦𑁆𑀦𑀓𑁂 𑀤𑀸𑀦𑀺 𑀤𑀺𑀬𑁆𑀬𑀢𑀺,_  
_𑀧𑀼𑀡𑁆𑀡𑀸𑀬𑀁 𑀤𑁄𑀡𑀺 𑀲𑀼𑀯𑀸𑀫𑀺𑀦𑀻 𑀞𑀺𑀢𑀸;_  
_𑀩𑀳𑀼𑀓𑁂 𑀚𑀦𑁂 𑀧𑀸𑀲𑀧𑀸𑀡𑀺𑀓𑁂,_  
_𑀦𑁄 𑀘 𑀔𑁄 𑀫𑁂 𑀧𑀝𑀺𑀪𑀸𑀢𑀺 𑀪𑀼𑀜𑁆𑀚𑀺𑀢𑀼𑀁”𑁇_  


(90.)

1421\. _“𑀢𑀲𑀲𑀺 𑀪𑀫𑀲𑀺 𑀮𑁂𑀡𑀫𑀺𑀘𑁆𑀙𑀲𑀺,_  
_𑀅𑀢𑁆𑀢𑀸𑀡𑁄𑀲𑀺 𑀓𑀼𑀳𑀺𑀁 𑀕𑀫𑀺𑀲𑁆𑀲𑀲𑀺;_  
_𑀅𑀧𑁆𑀧𑁄𑀲𑁆𑀲𑀼𑀓𑁆𑀓𑁄 𑀪𑀼𑀜𑁆𑀚 𑀢𑀼𑀡𑁆𑀟𑀺𑀮,_  
_𑀫𑀁𑀲𑀢𑁆𑀣𑀸𑀬 𑀳𑀺 𑀧𑁄𑀲𑀺𑀢𑀸𑀫𑁆𑀳𑀲𑁂𑁇_  


(91.)

1422\. _𑀑𑀕𑀳 𑀭𑀳𑀤𑀁 𑀅𑀓𑀤𑁆𑀤𑀫𑀁,_  
_𑀲𑀩𑁆𑀩𑀁 𑀲𑁂𑀤𑀫𑀮𑀁 𑀧𑀯𑀸𑀳𑀬;_  
_𑀕𑀡𑁆𑀳𑀸𑀳𑀺 𑀦𑀯𑀁 𑀯𑀺𑀮𑁂𑀧𑀦𑀁,_  
_𑀬𑀲𑁆𑀲 𑀕𑀦𑁆𑀥𑁄 𑀦 𑀓𑀤𑀸𑀘𑀺 𑀙𑀺𑀚𑁆𑀚𑀢𑀺”𑁇_  


(92.)

1423\. _“𑀓𑀢𑀫𑁄 𑀭𑀳𑀤𑁄 𑀅𑀓𑀤𑁆𑀤𑀫𑁄,_  
_𑀓𑀺𑀁𑀲𑀼 𑀲𑁂𑀤𑀫𑀮𑀦𑁆𑀢𑀺 𑀯𑀼𑀘𑁆𑀘𑀢𑀺;_  
_𑀓𑀢𑀫𑀜𑁆𑀘 𑀦𑀯𑀁 𑀯𑀺𑀮𑁂𑀧𑀦𑀁,_  
_𑀬𑀲𑁆𑀲 𑀕𑀦𑁆𑀥𑁄 𑀦 𑀓𑀤𑀸𑀘𑀺 𑀙𑀺𑀚𑁆𑀚𑀢𑀺”𑁇_  


(93.)

1424\. _“𑀥𑀫𑁆𑀫𑁄 𑀭𑀳𑀤𑁄 𑀅𑀓𑀤𑁆𑀤𑀫𑁄,_  
_𑀧𑀸𑀧𑀁 𑀲𑁂𑀤𑀫𑀮𑀦𑁆𑀢𑀺 𑀯𑀼𑀘𑁆𑀘𑀢𑀺;_  
_𑀲𑀻𑀮𑀜𑁆𑀘 𑀦𑀯𑀁 𑀯𑀺𑀮𑁂𑀧𑀦𑀁,_  
_𑀢𑀲𑁆𑀲 𑀕𑀦𑁆𑀥𑁄 𑀦 𑀓𑀤𑀸𑀘𑀺 𑀙𑀺𑀚𑁆𑀚𑀢𑀺𑁇_  


(94.)

1425\. _𑀦𑀦𑁆𑀤𑀦𑁆𑀢𑀺 𑀲𑀭𑀻𑀭𑀖𑀸𑀢𑀺𑀦𑁄,_  
_𑀦 𑀘 𑀦𑀦𑁆𑀤𑀦𑁆𑀢𑀺 𑀲𑀭𑀻𑀭𑀥𑀸𑀭𑀺𑀦𑁄;_  
_𑀧𑀼𑀡𑁆𑀡𑀸𑀬 𑀘 𑀧𑀼𑀡𑁆𑀡𑀫𑀸𑀲𑀺𑀬𑀸,_  
_𑀭𑀫𑀫𑀸𑀦𑀸𑀯 𑀚𑀳𑀦𑁆𑀢𑀺 𑀚𑀻𑀯𑀺𑀢𑀦𑁆”𑀢𑀺𑁇_  


---

1426\. 𑀢𑀼𑀡𑁆𑀟𑀺𑀮𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (6.2.2 Sūcijātaka)](6.2.2.md) / [Go to parent page (6.2 Kharaputtavagga)](../22J/6/6.2.md) / [Go to next page (6.2.4 Suvaṇṇakakkaṭajātaka)](6.2.4.md)


