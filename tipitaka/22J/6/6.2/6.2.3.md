
[Home](/) / [22J Jātakapāḷi](../../../22J.md) / [6 Chakkanipāta](../../6.md) / [6.2 Kharaputtavagga](../6.2.md)

# 6.2.3 Tuṇḍilajātaka

* Chakkanipāta

* Kharaputtavagga

* Tuṇḍilajātaka

(89.)

1420\. _“Navachannake dāni diyyati,_  
_Puṇṇāyaṃ doṇi suvāminī ṭhitā;_  
_Bahuke jane pāsapāṇike,_  
_No ca kho me paṭibhāti bhuñjituṃ”._  


(90.)

1421\. _“Tasasi bhamasi leṇamicchasi,_  
_Attāṇosi kuhiṃ gamissasi;_  
_Appossukko bhuñja tuṇḍila,_  
_Maṃsatthāya hi positāmhase._  


(91.)

1422\. _Ogaha rahadaṃ akaddamaṃ,_  
_Sabbaṃ sedamalaṃ pavāhaya;_  
_Gaṇhāhi navaṃ vilepanaṃ,_  
_Yassa gandho na kadāci chijjati”._  


(92.)

1423\. _“Katamo rahado akaddamo,_  
_Kiṃsu sedamalanti vuccati;_  
_Katamañca navaṃ vilepanaṃ,_  
_Yassa gandho na kadāci chijjati”._  


(93.)

1424\. _“Dhammo rahado akaddamo,_  
_Pāpaṃ sedamalanti vuccati;_  
_Sīlañca navaṃ vilepanaṃ,_  
_Tassa gandho na kadāci chijjati._  


(94.)

1425\. _Nandanti sarīraghātino,_  
_Na ca nandanti sarīradhārino;_  
_Puṇṇāya ca puṇṇamāsiyā,_  
_Ramamānāva jahanti jīvitan”ti._  


---

1426\. Tuṇḍilajātakaṃ tatiyaṃ.



[Go to previous page (6.2.2 Sūcijātaka)](6.2.2.md) / [Go to parent page (6.2 Kharaputtavagga)](../6.2.md) / [Go to next page (6.2.4 Suvaṇṇakakkaṭajātaka)](6.2.4.md)


