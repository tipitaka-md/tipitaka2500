
[Home](/) / [22J Jātakapāḷi](../../../22J.md) / [6 Chakkanipāta](../../6.md) / [6.1 Avāriyavagga](../6.1.md)

# 𑁬𑁇𑁧𑁇𑁩 𑀤𑀭𑀻𑀫𑀼𑀔𑀚𑀸𑀢𑀓

* 𑀙𑀓𑁆𑀓𑀦𑀺𑀧𑀸𑀢

* 𑀅𑀯𑀸𑀭𑀺𑀬𑀯𑀕𑁆𑀕

* 𑀤𑀭𑀻𑀫𑀼𑀔𑀚𑀸𑀢𑀓

(14.)

1333\. _“𑀧𑀗𑁆𑀓𑁄 𑀘 𑀓𑀸𑀫𑀸 𑀧𑀮𑀺𑀧𑁄 𑀘 𑀓𑀸𑀫𑀸,_  
_𑀪𑀬𑀜𑁆𑀘 𑀫𑁂𑀢𑀁 𑀢𑀺𑀫𑀽𑀮𑀁 𑀧𑀯𑀼𑀢𑁆𑀢𑀁;_  
_𑀭𑀚𑁄 𑀘 𑀥𑀽𑀫𑁄 𑀘 𑀫𑀬𑀸 𑀧𑀓𑀸𑀲𑀺𑀢𑀸,_  
_𑀳𑀺𑀢𑁆𑀯𑀸 𑀢𑀼𑀯𑀁 𑀧𑀩𑁆𑀩𑀚 𑀩𑁆𑀭𑀳𑁆𑀫𑀤𑀢𑁆𑀢”𑁇_  


(15.)

1334\. _“𑀕𑀥𑀺𑀢𑁄 𑀘 𑀭𑀢𑁆𑀢𑁄 𑀘 𑀅𑀥𑀺𑀫𑀼𑀘𑁆𑀙𑀺𑀢𑁄 𑀘,_  
_𑀓𑀸𑀫𑁂𑀲𑁆𑀯𑀳𑀁 𑀩𑁆𑀭𑀸𑀳𑁆𑀫𑀡 𑀪𑀺𑀁𑀲𑀭𑀽𑀧𑀁;_  
_𑀢𑀁 𑀦𑀼𑀲𑁆𑀲𑀳𑁂 𑀚𑀻𑀯𑀺𑀓𑀢𑁆𑀣𑁄 𑀧𑀳𑀸𑀢𑀼𑀁,_  
_𑀓𑀸𑀳𑀸𑀫𑀺 𑀧𑀼𑀜𑁆𑀜𑀸𑀦𑀺 𑀅𑀦𑀧𑁆𑀧𑀓𑀸𑀦𑀺”𑁇_  


(16.)

1335\. _“𑀬𑁄 𑀅𑀢𑁆𑀣𑀓𑀸𑀫𑀲𑁆𑀲 𑀳𑀺𑀢𑀸𑀦𑀼𑀓𑀫𑁆𑀧𑀺𑀦𑁄,_  
_𑀑𑀯𑀚𑁆𑀚𑀫𑀸𑀦𑁄 𑀦 𑀓𑀭𑁄𑀢𑀺 𑀲𑀸𑀲𑀦𑀁;_  
_𑀇𑀤𑀫𑁂𑀯 𑀲𑁂𑀬𑁆𑀬𑁄 𑀇𑀢𑀺 𑀫𑀜𑁆𑀜𑀫𑀸𑀦𑁄,_  
_𑀧𑀼𑀦𑀧𑁆𑀧𑀼𑀦𑀁 𑀕𑀩𑁆𑀪𑀫𑀼𑀧𑁂𑀢𑀺 𑀫𑀦𑁆𑀤𑁄𑁇_  


(17.)

1336\. _𑀲𑁄 𑀖𑁄𑀭𑀭𑀽𑀧𑀁 𑀦𑀺𑀭𑀬𑀁 𑀉𑀧𑁂𑀢𑀺,_  
_𑀲𑀼𑀪𑀸𑀲𑀼𑀪𑀁 𑀫𑀼𑀢𑁆𑀢𑀓𑀭𑀻𑀲𑀧𑀽𑀭𑀁;_  
_𑀲𑀢𑁆𑀢𑀸 𑀲𑀓𑀸𑀬𑁂 𑀦 𑀚𑀳𑀦𑁆𑀢𑀺 𑀕𑀺𑀤𑁆𑀥𑀸,_  
_𑀬𑁂 𑀳𑁄𑀦𑁆𑀢𑀺 𑀓𑀸𑀫𑁂𑀲𑀼 𑀅𑀯𑀻𑀢𑀭𑀸𑀕𑀸”𑁇_  


(18.)

1337\. _“𑀫𑀻𑀍𑀳𑁂𑀦 𑀮𑀺𑀢𑁆𑀢𑀸 𑀭𑀼𑀳𑀺𑀭𑁂𑀦 𑀫𑀓𑁆𑀔𑀺𑀢𑀸,_  
_𑀲𑁂𑀫𑁆𑀳𑁂𑀦 𑀮𑀺𑀢𑁆𑀢𑀸 𑀉𑀧𑀦𑀺𑀓𑁆𑀔𑀫𑀦𑁆𑀢𑀺;_  
_𑀬𑀁 𑀬𑀜𑁆𑀳𑀺 𑀓𑀸𑀬𑁂𑀦 𑀨𑀼𑀲𑀦𑁆𑀢𑀺 𑀢𑀸𑀯𑀤𑁂,_  
_𑀲𑀩𑁆𑀩𑀁 𑀅𑀲𑀸𑀢𑀁 𑀤𑀼𑀔𑀫𑁂𑀯 𑀓𑁂𑀯𑀮𑀁𑁇_  


(19.)

1338\. _𑀤𑀺𑀲𑁆𑀯𑀸 𑀯𑀤𑀸𑀫𑀺 𑀦 𑀳𑀺 𑀅𑀜𑁆𑀜𑀢𑁄 𑀲𑀯𑀁,_  
_𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀩𑀳𑀼𑀓𑀁 𑀲𑀭𑀸𑀫𑀺;_  
_𑀘𑀺𑀢𑁆𑀭𑀸𑀳𑀺 𑀕𑀸𑀣𑀸𑀳𑀺 𑀲𑀼𑀪𑀸𑀲𑀺𑀢𑀸𑀳𑀺,_  
_𑀤𑀭𑀻𑀫𑀼𑀔𑁄 𑀦𑀺𑀚𑁆𑀛𑀸𑀧𑀬𑀺 𑀲𑀼𑀫𑁂𑀥𑀦𑁆”𑀢𑀺𑁇_  


---

1339\. 𑀤𑀭𑀻𑀫𑀼𑀔𑀚𑀸𑀢𑀓𑀁 𑀢𑀢𑀺𑀬𑀁𑁇



[Go to previous page (6.1.2 Setaketujātaka)](6.1.2.md) / [Go to parent page (6.1 Avāriyavagga)](../6.1.md) / [Go to next page (6.1.4 Nerujātaka)](6.1.4.md)


