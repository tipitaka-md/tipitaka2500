
[Home](/) / [22J Jātakapāḷi](../../../22J.md) / [6 Chakkanipāta](../../6.md) / [6.1 Avāriyavagga](../6.1.md)

# 𑁬𑁇𑁧𑁇𑁬 𑀫𑀺𑀕𑀸𑀮𑁄𑀧𑀚𑀸𑀢𑀓

### 𑀙𑀓𑁆𑀓𑀦𑀺𑀧𑀸𑀢

### 𑀅𑀯𑀸𑀭𑀺𑀬𑀯𑀕𑁆𑀕

### 𑀫𑀺𑀕𑀸𑀮𑁄𑀧𑀚𑀸𑀢𑀓

(34.)

1356\. _“𑀦 𑀫𑁂 𑀭𑀼𑀘𑁆𑀘𑀺 𑀫𑀺𑀕𑀸𑀮𑁄𑀧,_  
_𑀬𑀲𑁆𑀲 𑀢𑁂 𑀢𑀸𑀤𑀺𑀲𑀻 𑀕𑀢𑀻;_  
_𑀅𑀢𑀼𑀘𑁆𑀘𑀁 𑀢𑀸𑀢 𑀧𑀢𑀲𑀺,_  
_𑀅𑀪𑀽𑀫𑀺𑀁 𑀢𑀸𑀢 𑀲𑁂𑀯𑀲𑀺𑁇_  


(35.)

1357\. _𑀘𑀢𑀼𑀓𑁆𑀓𑀡𑁆𑀡𑀁𑀯 𑀓𑁂𑀤𑀸𑀭𑀁,_  
_𑀬𑀤𑀸 𑀢𑁂 𑀧𑀣𑀯𑀻 𑀲𑀺𑀬𑀸;_  
_𑀢𑀢𑁄 𑀢𑀸𑀢 𑀦𑀺𑀯𑀢𑁆𑀢𑀲𑁆𑀲𑀼,_  
_𑀫𑀸𑀲𑁆𑀲𑀼 𑀏𑀢𑁆𑀢𑁄 𑀧𑀭𑀁 𑀕𑀫𑀺”𑁇_  


(36.)

1358\. _“𑀲𑀦𑁆𑀢𑀺 𑀅𑀜𑁆𑀜𑁂𑀧𑀺 𑀲𑀓𑀼𑀡𑀸,_  
_𑀧𑀢𑁆𑀢𑀬𑀸𑀦𑀸 𑀯𑀺𑀳𑀗𑁆𑀕𑀫𑀸;_  
_𑀅𑀓𑁆𑀔𑀺𑀢𑁆𑀢𑀸 𑀯𑀸𑀢𑀯𑁂𑀕𑁂𑀦,_  
_𑀦𑀝𑁆𑀞𑀸 𑀢𑁂 𑀲𑀲𑁆𑀲𑀢𑀻𑀲𑀫𑀸𑁇_  


(37.)

1359\. _𑀅𑀓𑀢𑁆𑀯𑀸 𑀅𑀧𑀦𑀦𑁆𑀤𑀲𑁆𑀲,_  
_𑀧𑀺𑀢𑀼 𑀯𑀼𑀤𑁆𑀥𑀲𑁆𑀲 𑀲𑀸𑀲𑀦𑀁;_  
_𑀓𑀸𑀮𑀯𑀸𑀢𑁂 𑀅𑀢𑀺𑀓𑁆𑀓𑀫𑁆𑀫,_  
_𑀯𑁂𑀭𑀫𑁆𑀪𑀸𑀦𑀁 𑀯𑀲𑀁 𑀅𑀕𑀸𑁇_  


(38.)

1360\. _𑀢𑀲𑁆𑀲 𑀧𑀼𑀢𑁆𑀢𑀸 𑀘 𑀤𑀸𑀭𑀸 𑀘,_  
_𑀬𑁂 𑀘𑀜𑁆𑀜𑁂 𑀅𑀦𑀼𑀚𑀻𑀯𑀺𑀦𑁄;_  
_𑀲𑀩𑁆𑀩𑁂 𑀩𑁆𑀬𑀲𑀦𑀫𑀸𑀧𑀸𑀤𑀼𑀁,_  
_𑀅𑀦𑁄𑀯𑀸𑀤𑀓𑀭𑁂 𑀤𑀺𑀚𑁂𑁇_  


(39.)

1361\. _𑀏𑀯𑀫𑁆𑀧𑀺 𑀇𑀥 𑀯𑀼𑀤𑁆𑀥𑀸𑀦𑀁,_  
_𑀬𑁄 𑀯𑀸𑀓𑁆𑀬𑀁 𑀦𑀸𑀯𑀩𑀼𑀚𑁆𑀛𑀢𑀺;_  
_𑀅𑀢𑀺𑀲𑀻𑀫𑀘𑀭𑁄 𑀤𑀺𑀢𑁆𑀢𑁄,_  
_𑀕𑀺𑀚𑁆𑀛𑁄𑀯𑀸𑀢𑀻𑀢𑀲𑀸𑀲𑀦𑁄;_  
_𑀲𑀩𑁆𑀩𑁂 𑀩𑁆𑀬𑀲𑀦𑀁 𑀧𑀧𑁆𑀧𑁄𑀦𑁆𑀢𑀺,_  
_𑀅𑀓𑀢𑁆𑀯𑀸 𑀯𑀼𑀤𑁆𑀥𑀲𑀸𑀲𑀦𑀦𑁆”𑀢𑀺𑁇_  


---

1362\. 𑀫𑀺𑀕𑀸𑀮𑁄𑀧𑀚𑀸𑀢𑀓𑀁 𑀙𑀝𑁆𑀞𑀁𑁇



[Go to previous page (6.1.5 Āsaṅkajātaka)](6.1.5.md) / [Go to parent page (6.1 Avāriyavagga)](../6.1.md) / [Go to next page (6.1.7 Sirikāḷakaṇṇijātaka)](6.1.7.md)


