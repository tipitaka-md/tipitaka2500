
[Home](/) / [22J Jātakapāḷi](/tipitaka/22J.md) / [6 Chakkanipāta](/tipitaka/22J/6.md) / [6.1 Avāriyavagga](/tipitaka/22J/6/6.1.md)

# 𑁬𑁇𑁧𑁇𑁨 𑀲𑁂𑀢𑀓𑁂𑀢𑀼𑀚𑀸𑀢𑀓

### 𑀙𑀓𑁆𑀓𑀦𑀺𑀧𑀸𑀢

### 𑀅𑀯𑀸𑀭𑀺𑀬𑀯𑀕𑁆𑀕

### 𑀲𑁂𑀢𑀓𑁂𑀢𑀼𑀚𑀸𑀢𑀓

(8.)

1326. _“𑀫𑀸 𑀢𑀸𑀢 𑀓𑀼𑀚𑁆𑀛𑀺 𑀦 𑀳𑀺 𑀲𑀸𑀥𑀼 𑀓𑁄𑀥𑁄,_  
_𑀩𑀳𑀼𑀫𑁆𑀧𑀺 𑀢𑁂 𑀅𑀤𑀺𑀝𑁆𑀞𑀫𑀲𑁆𑀲𑀼𑀢𑀜𑁆𑀘;_  
_𑀫𑀸𑀢𑀸 𑀧𑀺𑀢𑀸 𑀤𑀺𑀲𑀢𑀸 𑀲𑁂𑀢𑀓𑁂𑀢𑀼,_  
_𑀆𑀘𑀭𑀺𑀬𑀫𑀸𑀳𑀼 𑀤𑀺𑀲𑀢𑀁 𑀧𑀲𑀢𑁆𑀣𑀸𑁇_  


(9.)

1327. _𑀅𑀕𑀸𑀭𑀺𑀦𑁄 𑀅𑀦𑁆𑀦𑀤𑀧𑀸𑀦𑀯𑀢𑁆𑀣𑀤𑀸,_  
_𑀅𑀯𑁆𑀳𑀸𑀬𑀺𑀓𑀸 𑀢𑀫𑁆𑀧𑀺 𑀤𑀺𑀲𑀁 𑀯𑀤𑀦𑁆𑀢𑀺;_  
_𑀏𑀲𑀸 𑀤𑀺𑀲𑀸 𑀧𑀭𑀫𑀸 𑀲𑁂𑀢𑀓𑁂𑀢𑀼,_  
_𑀬𑀁 𑀧𑀢𑁆𑀯𑀸 𑀤𑀼𑀓𑁆𑀔𑀻 𑀲𑀼𑀔𑀺𑀦𑁄 𑀪𑀯𑀦𑁆𑀢𑀺”𑁇_  


(10.)

1328. _“𑀔𑀭𑀸𑀚𑀺𑀦𑀸 𑀚𑀝𑀺𑀮𑀸 𑀧𑀗𑁆𑀓𑀤𑀦𑁆𑀢𑀸,_  
_𑀤𑀼𑀫𑁆𑀫𑀓𑁆𑀔𑀭𑀽𑀧𑀸 𑀬𑁂𑀫𑁂 𑀚𑀧𑁆𑀧𑀦𑁆𑀢𑀺 𑀫𑀦𑁆𑀢𑁂;_  
_𑀓𑀘𑁆𑀘𑀺 𑀦𑀼 𑀢𑁂 𑀫𑀸𑀦𑀼𑀲𑀓𑁂 𑀧𑀬𑁄𑀕𑁂,_  
_𑀇𑀤𑀁 𑀯𑀺𑀤𑀽 𑀧𑀭𑀺𑀫𑀼𑀢𑁆𑀢𑀸 𑀅𑀧𑀸𑀬𑀸”𑁇_  


(11.)

1329. _“𑀧𑀸𑀧𑀸𑀦𑀺 𑀓𑀫𑁆𑀫𑀸𑀦𑀺 𑀓𑀢𑁆𑀯𑀸𑀦 𑀭𑀸𑀚,_  
_𑀩𑀳𑀼𑀲𑁆𑀲𑀼𑀢𑁄 𑀘𑁂 𑀦 𑀘𑀭𑁂𑀬𑁆𑀬 𑀥𑀫𑁆𑀫𑀁;_  
_𑀲𑀳𑀲𑁆𑀲𑀯𑁂𑀤𑁄𑀧𑀺 𑀦 𑀢𑀁 𑀧𑀝𑀺𑀘𑁆𑀘,_  
_𑀤𑀼𑀓𑁆𑀔𑀸 𑀧𑀫𑀼𑀘𑁆𑀘𑁂 𑀘𑀭𑀡𑀁 𑀅𑀧𑀢𑁆𑀯𑀸”𑁇_  


(12.)

1330. _“𑀲𑀳𑀲𑁆𑀲𑀯𑁂𑀤𑁄𑀧𑀺 𑀦 𑀢𑀁 𑀧𑀝𑀺𑀘𑁆𑀘,_  
_𑀤𑀼𑀓𑁆𑀔𑀸 𑀧𑀫𑀼𑀘𑁆𑀘𑁂 𑀘𑀭𑀡𑀁 𑀅𑀧𑀢𑁆𑀯𑀸;_  
_𑀫𑀜𑁆𑀜𑀸𑀫𑀺 𑀯𑁂𑀤𑀸 𑀅𑀨𑀮𑀸 𑀪𑀯𑀦𑁆𑀢𑀺,_  
_𑀲𑀲𑀁𑀬𑀫𑀁 𑀘𑀭𑀡𑀫𑁂𑀯 𑀲𑀘𑁆𑀘𑀁”𑁇_  


(13.)

1331. _“𑀦 𑀳𑁂𑀯 𑀯𑁂𑀤𑀸 𑀅𑀨𑀮𑀸 𑀪𑀯𑀦𑁆𑀢𑀺,_  
_𑀲𑀲𑀁𑀬𑀫𑀁 𑀘𑀭𑀡𑀫𑁂𑀯 𑀲𑀘𑁆𑀘𑀁;_  
_𑀓𑀺𑀢𑁆𑀢𑀺𑀜𑁆𑀳𑀺 𑀧𑀧𑁆𑀧𑁄𑀢𑀺 𑀅𑀥𑀺𑀘𑁆𑀘 𑀯𑁂𑀤𑁂,_  
_𑀲𑀦𑁆𑀢𑀺𑀁 𑀧𑀼𑀡𑁂𑀢𑀺 𑀘𑀭𑀡𑁂𑀦 𑀤𑀦𑁆𑀢𑁄”𑀢𑀺𑁇_  


---

1332. 𑀲𑁂𑀢𑀓𑁂𑀢𑀼𑀚𑀸𑀢𑀓𑀁 𑀤𑀼𑀢𑀺𑀬𑀁𑁇



[Go to previous page (6.1.1 Avāriyajātaka)](/tipitaka/22J/6/6.1/6.1.1.md) / [Go to parent page (6.1 Avāriyavagga)](/tipitaka/22J/6/6.1.md) / [Go to next page (6.1.3 Darīmukhajātaka)](/tipitaka/22J/6/6.1/6.1.3.md)


