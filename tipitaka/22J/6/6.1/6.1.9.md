
[Home](/) / [22J Jātakapāḷi](/tipitaka/22J.md) / [6 Chakkanipāta](/tipitaka/22J/6.md) / [6.1 Avāriyavagga](/tipitaka/22J/6/6.1.md)

# 𑁬𑁇𑁧𑁇𑁯 𑀥𑀫𑁆𑀫𑀥𑀚𑀚𑀸𑀢𑀓

### 𑀙𑀓𑁆𑀓𑀦𑀺𑀧𑀸𑀢

### 𑀅𑀯𑀸𑀭𑀺𑀬𑀯𑀕𑁆𑀕

### 𑀥𑀫𑁆𑀫𑀥𑀚𑀚𑀸𑀢𑀓

(65.)

1390\. _“𑀥𑀫𑁆𑀫𑀁 𑀘𑀭𑀣 𑀜𑀸𑀢𑀬𑁄,_  
_𑀥𑀫𑁆𑀫𑀁 𑀘𑀭𑀣 𑀪𑀤𑁆𑀤𑀁 𑀯𑁄;_  
_𑀥𑀫𑁆𑀫𑀘𑀸𑀭𑀻 𑀲𑀼𑀔𑀁 𑀲𑁂𑀢𑀺,_  
_𑀅𑀲𑁆𑀫𑀺𑀁 𑀮𑁄𑀓𑁂 𑀧𑀭𑀫𑁆𑀳𑀺 𑀘”𑁇_  


(66.)

1391\. _“𑀪𑀤𑁆𑀤𑀓𑁄 𑀯𑀢𑀬𑀁 𑀧𑀓𑁆𑀔𑀻,_  
_𑀤𑀺𑀚𑁄 𑀧𑀭𑀫𑀥𑀫𑁆𑀫𑀺𑀓𑁄;_  
_𑀏𑀓𑀧𑀸𑀤𑁂𑀦 𑀢𑀺𑀝𑁆𑀞𑀦𑁆𑀢𑁄,_  
_𑀥𑀫𑁆𑀫𑀫𑁂𑀯𑀸𑀦𑀼𑀲𑀸𑀲𑀢𑀺”𑁇_  


(67.)

1392\. _“𑀦𑀸𑀲𑁆𑀲 𑀲𑀻𑀮𑀁 𑀯𑀺𑀚𑀸𑀦𑀸𑀣,_  
_𑀅𑀦𑀜𑁆𑀜𑀸𑀬 𑀧𑀲𑀁𑀲𑀣;_  
_𑀪𑀼𑀢𑁆𑀯𑀸 𑀅𑀡𑁆𑀟𑀜𑁆𑀘 𑀧𑁄𑀢𑀜𑁆𑀘,_  
_𑀥𑀫𑁆𑀫𑁄 𑀥𑀫𑁆𑀫𑁄𑀢𑀺 𑀪𑀸𑀲𑀢𑀺𑁇_  


(68.)

1393\. _𑀅𑀜𑁆𑀜𑀁 𑀪𑀡𑀢𑀺 𑀯𑀸𑀘𑀸𑀬,_  
_𑀅𑀜𑁆𑀜𑀁 𑀓𑀸𑀬𑁂𑀦 𑀓𑀼𑀩𑁆𑀩𑀢𑀺;_  
_𑀯𑀸𑀘𑀸𑀬 𑀦𑁄 𑀘 𑀓𑀸𑀬𑁂𑀦,_  
_𑀦 𑀢𑀁 𑀥𑀫𑁆𑀫𑀁 𑀅𑀥𑀺𑀝𑁆𑀞𑀺𑀢𑁄𑁇_  


(69.)

1394\. _𑀯𑀸𑀘𑀸𑀬 𑀲𑀔𑀺𑀮𑁄 𑀫𑀦𑁄𑀯𑀺𑀤𑀼𑀕𑁆𑀕𑁄,_  
_𑀙𑀦𑁆𑀦𑁄 𑀓𑀽𑀧𑀲𑀬𑁄𑀯 𑀓𑀡𑁆𑀳𑀲𑀧𑁆𑀧𑁄;_  
_𑀥𑀫𑁆𑀫𑀥𑀚𑁄 𑀕𑀸𑀫𑀦𑀺𑀕𑀫𑀸𑀲𑀼 𑀲𑀸𑀥𑀼,_  
_𑀤𑀼𑀚𑁆𑀚𑀸𑀦𑁄 𑀧𑀼𑀭𑀺𑀲𑁂𑀦 𑀩𑀸𑀮𑀺𑀲𑁂𑀦𑁇_  


(70.)

1395\. _𑀇𑀫𑀁 𑀢𑀼𑀡𑁆𑀟𑁂𑀳𑀺 𑀧𑀓𑁆𑀔𑁂𑀳𑀺,_  
_𑀧𑀸𑀤𑀸 𑀘𑀺𑀫𑀁 𑀯𑀺𑀳𑁂𑀞𑀣;_  
_𑀙𑀯𑀜𑁆𑀳𑀺𑀫𑀁 𑀯𑀺𑀦𑀸𑀲𑁂𑀣,_  
_𑀦𑀸𑀬𑀁 𑀲𑀁𑀯𑀸𑀲𑀦𑀸𑀭𑀳𑁄”𑀢𑀺𑁇_  


---

1396\. 𑀥𑀫𑁆𑀫𑀥𑀚𑀚𑀸𑀢𑀓𑀁 𑀦𑀯𑀫𑀁𑁇



[Go to previous page (6.1.8 Kukkuṭajātaka)](/tipitaka/22J/6/6.1/6.1.8.md) / [Go to parent page (6.1 Avāriyavagga)](/tipitaka/22J/6/6.1.md) / [Go to next page (6.1.10 Nandiyamigarājajātaka)](/tipitaka/22J/6/6.1/6.1.10.md)


