
[Home](/) / [26Ps Paṭisambhidāmaggapāḷi](/tipitaka/26Ps.md) / [2 Yuganaddhavagga](/tipitaka/26Ps/2.md) / [2.6 Paṭisambhidākathā](/tipitaka/26Ps/2/2.6.md)

# 2.6.5 Abhiññādivāra

### Yuganaddhavagga

### Paṭisambhidākathā

### Abhiññādivāra

(34.)

1606. “‘Yāvatā abhiññāya abhiññaṭṭho ñāto diṭṭho vidito sacchikato phassito paññāya. Aphassito paññāya abhiññaṭṭho natthī’ti—  cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Abhiññāya abhiññaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.

1607. “‘Yāvatā pariññāya pariññaṭṭho…pe…  yāvatā pahānassa pahānaṭṭho…pe…  yāvatā bhāvanāya bhāvanaṭṭho…pe…  yāvatā sacchikiriyāya sacchikiriyaṭṭho ñāto diṭṭho vidito sacchikato phassito paññāya. Aphassito paññāya sacchikiriyaṭṭho natthī’ti—  cakkhuṃ udapādi, ñāṇaṃ udapādi, paññā udapādi, vijjā udapādi, āloko udapādi”. Sacchikiriyāya sacchikiriyaṭṭhe pañcavīsati dhammā, pañcavīsati atthā, paññāsaṃ niruttiyo, sataṃ ñāṇāni.

1608. Abhiññāya abhiññaṭṭhe, pariññāya pariññaṭṭhe, pahānāya pahānaṭṭhe, bhāvanāya bhāvanaṭṭhe, sacchikiriyāya sacchikiriyaṭṭhe pañcavīsasataṃ dhammā, pañcavīsasataṃ atthā, aḍḍhateyyāni niruttisatāni, pañca ñāṇasatāni.

[Go to previous page (2.6.4 Sattabodhisattavāra)](/tipitaka/26Ps/2/2.6/2.6.4.md) / [Go to parent page (2.6 Paṭisambhidākathā)](/tipitaka/26Ps/2/2.6.md) / [Go to next page (2.6.6 Khandhādivāra)](/tipitaka/26Ps/2/2.6/2.6.6.md)


