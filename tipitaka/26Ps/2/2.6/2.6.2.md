
[Home](/) / [26Ps Paṭisambhidāmaggapāḷi](../...md) / [2 Yuganaddhavagga](...md) / [2.6 Paṭisambhidākathā](../26Ps/2/2.6.md)

# 𑁨𑁇𑁬𑁇𑁨 𑀲𑀢𑀺𑀧𑀝𑁆𑀞𑀸𑀦𑀯𑀸𑀭

* 𑀬𑀼𑀕𑀦𑀤𑁆𑀥𑀯𑀕𑁆𑀕

* 𑀧𑀝𑀺𑀲𑀫𑁆𑀪𑀺𑀤𑀸𑀓𑀣𑀸

* 𑀲𑀢𑀺𑀧𑀝𑁆𑀞𑀸𑀦𑀯𑀸𑀭

(31.)

1578\. “‘𑀅𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸’𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇 𑀲𑀸 𑀔𑁄 𑀧𑀦𑀸𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂…𑀧𑁂…  𑀪𑀸𑀯𑀺𑀢𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺”𑁇

1579\. “𑀅𑀬𑀁 𑀯𑁂𑀤𑀦𑀸𑀲𑀼…𑀧𑁂…  𑀅𑀬𑀁 𑀘𑀺𑀢𑁆𑀢𑁂…𑀧𑁂…  𑀅𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇 𑀲𑀸 𑀔𑁄 𑀧𑀦𑀸𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺…𑀧𑁂…  𑀪𑀸𑀯𑀺𑀢𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺”𑁇

1580\. “‘**𑀅𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸**’𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺…𑀧𑁂…  𑀲𑀸 𑀔𑁄 𑀧𑀦𑀸𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺…𑀧𑁂…  𑀪𑀸𑀯𑀺𑀢𑀸𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺, 𑀜𑀸𑀡𑀁 𑀉𑀤𑀧𑀸𑀤𑀺, 𑀧𑀜𑁆𑀜𑀸 𑀉𑀤𑀧𑀸𑀤𑀺, 𑀯𑀺𑀚𑁆𑀚𑀸 𑀉𑀤𑀧𑀸𑀤𑀺, 𑀆𑀮𑁄𑀓𑁄 𑀉𑀤𑀧𑀸𑀤𑀺”𑁇

1581\. 𑀘𑀓𑁆𑀔𑀼𑀁 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? 𑀜𑀸𑀡𑀁 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? 𑀧𑀜𑁆𑀜𑀸 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? 𑀯𑀺𑀚𑁆𑀚𑀸 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? 𑀆𑀮𑁄𑀓𑁄 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? **𑀘𑀓𑁆𑀔𑀼𑀁 𑀉𑀤𑀧𑀸𑀤𑀻**𑀢𑀺—  𑀤𑀲𑁆𑀲𑀦𑀝𑁆𑀞𑁂𑀦𑁇 **𑀜𑀸𑀡𑀁 𑀉𑀤𑀧𑀸𑀤𑀻**𑀢𑀺—  𑀜𑀸𑀢𑀝𑁆𑀞𑁂𑀦𑁇 **𑀧𑀜𑁆𑀜𑀸 𑀉𑀤𑀧𑀸𑀤𑀻**𑀢𑀺—  𑀧𑀚𑀸𑀦𑀦𑀝𑁆𑀞𑁂𑀦𑁇 **𑀯𑀺𑀚𑁆𑀚𑀸 𑀉𑀤𑀧𑀸𑀤𑀻**𑀢𑀺—  𑀧𑀝𑀺𑀯𑁂𑀥𑀝𑁆𑀞𑁂𑀦𑁇 **𑀆𑀮𑁄𑀓𑁄 𑀉𑀤𑀧𑀸𑀤𑀻**𑀢𑀺—  𑀑𑀪𑀸𑀲𑀝𑁆𑀞𑁂𑀦𑁇

1582\. 𑀘𑀓𑁆𑀔𑀼𑀁 𑀥𑀫𑁆𑀫𑁄, 𑀜𑀸𑀡𑀁 𑀥𑀫𑁆𑀫𑁄, 𑀧𑀜𑁆𑀜𑀸 𑀥𑀫𑁆𑀫𑁄, 𑀯𑀺𑀚𑁆𑀚𑀸 𑀥𑀫𑁆𑀫𑁄, 𑀆𑀮𑁄𑀓𑁄 𑀥𑀫𑁆𑀫𑁄𑁇 𑀇𑀫𑁂 𑀧𑀜𑁆𑀘 𑀥𑀫𑁆𑀫𑀸 𑀥𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀸𑀬 𑀆𑀭𑀫𑁆𑀫𑀡𑀸 𑀘𑁂𑀯 𑀳𑁄𑀦𑁆𑀢𑀺 𑀕𑁄𑀘𑀭𑀸 𑀘𑁇 𑀬𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸 𑀢𑁂 𑀢𑀲𑁆𑀲𑀸 𑀕𑁄𑀘𑀭𑀸𑁇 𑀬𑁂 𑀢𑀲𑁆𑀲𑀸 𑀕𑁄𑀘𑀭𑀸 𑀢𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀥𑀫𑁆𑀫𑁂𑀲𑀼 𑀜𑀸𑀡𑀁 𑀥𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀸”𑁇

1583\. 𑀤𑀲𑁆𑀲𑀦𑀝𑁆𑀞𑁄 𑀅𑀢𑁆𑀣𑁄, 𑀜𑀸𑀢𑀝𑁆𑀞𑁄 𑀅𑀢𑁆𑀣𑁄, 𑀧𑀚𑀸𑀦𑀦𑀝𑁆𑀞𑁄 𑀅𑀢𑁆𑀣𑁄, 𑀧𑀝𑀺𑀯𑁂𑀥𑀝𑁆𑀞𑁄 𑀅𑀢𑁆𑀣𑁄, 𑀑𑀪𑀸𑀲𑀝𑁆𑀞𑁄 𑀅𑀢𑁆𑀣𑁄𑁇 𑀇𑀫𑁂 𑀧𑀜𑁆𑀘 𑀅𑀢𑁆𑀣𑀸 𑀅𑀢𑁆𑀣𑀧𑀝𑀺𑀲𑀫𑁆𑀪𑀺𑀤𑀸𑀬 𑀆𑀭𑀫𑁆𑀫𑀡𑀸 𑀘𑁂𑀯 𑀳𑁄𑀦𑁆𑀢𑀺 𑀕𑁄𑀘𑀭𑀸 𑀘𑁇 𑀬𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸 𑀢𑁂 𑀢𑀲𑁆𑀲𑀸 𑀕𑁄𑀘𑀭𑀸𑁇 𑀬𑁂 𑀢𑀲𑁆𑀲𑀸 𑀕𑁄𑀘𑀭𑀸 𑀢𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀅𑀢𑁆𑀣𑁂𑀲𑀼 𑀜𑀸𑀡𑀁 𑀅𑀢𑁆𑀣𑀧𑀝𑀺𑀲𑀫𑁆𑀪𑀺𑀤𑀸”𑁇

1584\. 𑀧𑀜𑁆𑀘 𑀥𑀫𑁆𑀫𑁂 𑀲𑀦𑁆𑀤𑀲𑁆𑀲𑁂𑀢𑀼𑀁 𑀩𑁆𑀬𑀜𑁆𑀚𑀦𑀦𑀺𑀭𑀼𑀢𑁆𑀢𑀸𑀪𑀺𑀮𑀸𑀧𑀸, 𑀧𑀜𑁆𑀘 𑀅𑀢𑁆𑀣𑁂 𑀲𑀦𑁆𑀤𑀲𑁆𑀲𑁂𑀢𑀼𑀁 𑀩𑁆𑀬𑀜𑁆𑀚𑀦𑀦𑀺𑀭𑀼𑀢𑁆𑀢𑀸𑀪𑀺𑀮𑀸𑀧𑀸𑁇 𑀇𑀫𑀸 𑀤𑀲 𑀦𑀺𑀭𑀼𑀢𑁆𑀢𑀺𑀬𑁄 𑀦𑀺𑀭𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀸𑀬 𑀆𑀭𑀫𑁆𑀫𑀡𑀸 𑀘𑁂𑀯 𑀳𑁄𑀦𑁆𑀢𑀺 𑀕𑁄𑀘𑀭𑀸 𑀘𑁇 𑀬𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸 𑀢𑁂 𑀢𑀲𑁆𑀲𑀸 𑀕𑁄𑀘𑀭𑀸𑁇 𑀬𑁂 𑀢𑀲𑁆𑀲𑀸 𑀕𑁄𑀘𑀭𑀸 𑀢𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀦𑀺𑀭𑀼𑀢𑁆𑀢𑀻𑀲𑀼 𑀜𑀸𑀡𑀁 𑀦𑀺𑀭𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀸”𑁇

1585\. 𑀧𑀜𑁆𑀘𑀲𑀼 𑀥𑀫𑁆𑀫𑁂𑀲𑀼 𑀜𑀸𑀡𑀸𑀦𑀺, 𑀧𑀜𑁆𑀘𑀲𑀼 𑀅𑀢𑁆𑀣𑁂𑀲𑀼 𑀜𑀸𑀡𑀸𑀦𑀺, 𑀤𑀲𑀲𑀼 𑀦𑀺𑀭𑀼𑀢𑁆𑀢𑀻𑀲𑀼 𑀜𑀸𑀡𑀸𑀦𑀺𑁇 𑀇𑀫𑀸𑀦𑀺 𑀯𑀻𑀲𑀢𑀺 𑀜𑀸𑀡𑀸𑀦𑀺 𑀧𑀝𑀺𑀪𑀸𑀦𑀧𑀝𑀺𑀲𑀫𑁆𑀪𑀺𑀤𑀸𑀬 𑀆𑀭𑀫𑁆𑀫𑀡𑀸 𑀘𑁂𑀯 𑀳𑁄𑀦𑁆𑀢𑀺 𑀕𑁄𑀘𑀭𑀸 𑀘𑁇 𑀬𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸 𑀢𑁂 𑀢𑀲𑁆𑀲𑀸 𑀕𑁄𑀘𑀭𑀸𑁇 𑀬𑁂 𑀢𑀲𑁆𑀲𑀸 𑀕𑁄𑀘𑀭𑀸 𑀢𑁂 𑀢𑀲𑁆𑀲𑀸 𑀆𑀭𑀫𑁆𑀫𑀡𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀧𑀝𑀺𑀪𑀸𑀦𑁂𑀲𑀼 𑀜𑀸𑀡𑀁 𑀧𑀝𑀺𑀪𑀸𑀦𑀧𑀝𑀺𑀲𑀫𑁆𑀪𑀺𑀤𑀸”𑁇

1586\. 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸𑀲𑀢𑀺𑀧𑀝𑁆𑀞𑀸𑀦𑁂 𑀧𑀦𑁆𑀦𑀭𑀲 𑀥𑀫𑁆𑀫𑀸, 𑀧𑀦𑁆𑀦𑀭𑀲 𑀅𑀢𑁆𑀣𑀸, 𑀢𑀺𑀁𑀲 𑀦𑀺𑀭𑀼𑀢𑁆𑀢𑀺𑀬𑁄, 𑀲𑀝𑁆𑀞𑀺 𑀜𑀸𑀡𑀸𑀦𑀺𑁇

1587\. “**𑀅𑀬𑀁 𑀯𑁂𑀤𑀦𑀸𑀲𑀼**…𑀧𑁂…  **𑀅𑀬𑀁 𑀘𑀺𑀢𑁆𑀢𑁂**…𑀧𑁂…  **𑀅𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸**𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺…𑀧𑁂…  𑀲𑀸 𑀔𑁄 𑀧𑀦𑀸𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺…𑀧𑁂…  𑀪𑀸𑀯𑀺𑀢𑀸𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺…𑀧𑁂… ”𑁇

1588\. 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸 𑀲𑀢𑀺𑀧𑀝𑁆𑀞𑀸𑀦𑁂 𑀧𑀦𑁆𑀦𑀭𑀲 𑀥𑀫𑁆𑀫𑀸, 𑀧𑀦𑁆𑀦𑀭𑀲 𑀅𑀢𑁆𑀣𑀸, 𑀢𑀺𑀁𑀲 𑀦𑀺𑀭𑀼𑀢𑁆𑀢𑀺𑀬𑁄, 𑀲𑀝𑁆𑀞𑀺 𑀜𑀸𑀡𑀸𑀦𑀺𑁇

1589\. 𑀘𑀢𑀽𑀲𑀼 𑀲𑀢𑀺𑀧𑀝𑁆𑀞𑀸𑀦𑁂𑀲𑀼 𑀲𑀝𑁆𑀞𑀺 𑀥𑀫𑁆𑀫𑀸, 𑀲𑀝𑁆𑀞𑀺 𑀅𑀢𑁆𑀣𑀸, 𑀯𑀻𑀲𑀢𑀺𑀲𑀢𑀦𑀺𑀭𑀼𑀢𑁆𑀢𑀺𑀬𑁄, 𑀘𑀢𑁆𑀢𑀸𑀮𑀻𑀲𑀜𑁆𑀘 𑀤𑁆𑀯𑁂 𑀘 𑀜𑀸𑀡𑀲𑀢𑀸𑀦𑀺𑁇

[Go to previous page (2.6.1 Dhammacakkapavattanavāra)](2.6.1.md) / [Go to parent page (2.6 Paṭisambhidākathā)](../26Ps/2/2.6.md) / [Go to next page (2.6.3 Iddhipādavāra)](2.6.3.md)


