
[Home](/) / [26Ps Paṭisambhidāmaggapāḷi](../../../26Ps.md) / [2 Yuganaddhavagga](../../2.md) / [2.6 Paṭisambhidākathā](../2.6.md)

# 2.6.4 Sattabodhisattavāra

* Yuganaddhavagga

* Paṭisambhidākathā

* Sattabodhisattavāra

(33.)

1602\. “‘Samudayo samudayo’ti kho, bhikkhave, vipassissa bodhisattassa pubbe ananussutesu dhammesu cakkhuṃ udapādi…pe…  āloko udapādi. ‘Nirodho nirodho’ti kho, bhikkhave, vipassissa bodhisattassa pubbe ananussutesu dhammesu cakkhuṃ udapādi…pe…  āloko udapādi”. Vipassissa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṃ ñāṇāni.

1603\. “‘Samudayo samudayo’ti kho, bhikkhave, sikhissa bodhisattassa…pe…  vessabhussa bodhisattassa…pe…  kakusandhassa bodhisattassa…pe…  koṇāgamanassa bodhisattassa…pe…  kassapassa bodhisattassa pubbe ananussutesu dhammesu cakkhuṃ udapādi…pe…  āloko udapādi. ‘Nirodho nirodho’ti kho, bhikkhave, kassapassa bodhisattassa pubbe ananussutesu dhammesu cakkhuṃ udapādi…pe…  āloko udapādi”. Kassapassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṃ ñāṇāni.

1604\. “‘Samudayo samudayo’ti kho, bhikkhave, gotamassa bodhisattassa pubbe ananussutesu dhammesu cakkhuṃ udapādi…pe…  āloko udapādi. ‘Nirodho nirodho’ti kho, bhikkhave, gotamassa bodhisattassa pubbe ananussutesu dhammesu cakkhuṃ udapādi…pe…  āloko udapādi”. Gotamassa bodhisattassa veyyākaraṇe dasa dhammā, dasa atthā, vīsati niruttiyo, cattālīsaṃ ñāṇāni.

1605\. Sattannaṃ bodhisattānaṃ sattasu veyyākaraṇesu sattati dhammā, sattati atthā, cattālīsasataṃ niruttiyo, asīti ca dve ca ñāṇasatāni.

[Go to previous page (2.6.3 Iddhipādavāra)](2.6.3.md) / [Go to parent page (2.6 Paṭisambhidākathā)](../2.6.md) / [Go to next page (2.6.5 Abhiññādivāra)](2.6.5.md)


