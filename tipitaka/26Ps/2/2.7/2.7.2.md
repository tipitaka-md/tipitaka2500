
[Home](/) / [26Ps Paṭisambhidāmaggapāḷi](../../../26Ps.md) / [2 Yuganaddhavagga](../../2.md) / [2.7 Dhammacakkakathā](../2.7.md)

# 𑁨𑁇𑁭𑁇𑁨 𑀲𑀢𑀺𑀧𑀝𑁆𑀞𑀸𑀦𑀯𑀸𑀭

* 𑀬𑀼𑀕𑀦𑀤𑁆𑀥𑀯𑀕𑁆𑀕

* 𑀥𑀫𑁆𑀫𑀘𑀓𑁆𑀓𑀓𑀣𑀸

* 𑀲𑀢𑀺𑀧𑀝𑁆𑀞𑀸𑀦𑀯𑀸𑀭

(41.)

1637\. “‘𑀅𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸’𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇 𑀲𑀸 𑀔𑁄 𑀧𑀦𑀸𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂…𑀧𑁂…  𑀪𑀸𑀯𑀺𑀢𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇

1638\. 𑀅𑀬𑀁 𑀯𑁂𑀤𑀦𑀸𑀲𑀼…𑀧𑁂…  𑀅𑀬𑀁 𑀘𑀺𑀢𑁆𑀢𑁂…  𑀅𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇 𑀲𑀸 𑀔𑁄 𑀧𑀦𑀸𑀬𑀁 𑀥𑀫𑁆𑀫𑁂𑀲𑀼 𑀥𑀫𑁆𑀫𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂…𑀧𑁂…  𑀪𑀸𑀯𑀺𑀢𑀸𑀢𑀺 𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺”𑁇

1639\. “𑀅𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸”𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺…𑀧𑁂…  𑀲𑀸 𑀔𑁄 𑀧𑀦𑀸𑀬𑀁 𑀓𑀸𑀬𑁂 𑀓𑀸𑀬𑀸𑀦𑀼𑀧𑀲𑁆𑀲𑀦𑀸 𑀪𑀸𑀯𑁂𑀢𑀩𑁆𑀩𑀸𑀢𑀺…𑀧𑁂…  𑀪𑀸𑀯𑀺𑀢𑀸𑀢𑀺 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀁 𑀉𑀤𑀧𑀸𑀤𑀺…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀺𑁇

1640\. 𑀘𑀓𑁆𑀔𑀼𑀁 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦…𑀧𑁂…  𑀆𑀮𑁄𑀓𑁄 𑀉𑀤𑀧𑀸𑀤𑀻𑀢𑀺—  𑀓𑁂𑀦𑀝𑁆𑀞𑁂𑀦? **𑀘𑀓𑁆𑀔𑀼𑀁 𑀉𑀤𑀧𑀸𑀤𑀻**𑀢𑀺—  𑀤𑀲𑁆𑀲𑀦𑀝𑁆𑀞𑁂𑀦…𑀧𑁂…  **𑀆𑀮𑁄𑀓𑁄 𑀉𑀤𑀧𑀸𑀤𑀻**𑀢𑀺—  𑀑𑀪𑀸𑀲𑀝𑁆𑀞𑁂𑀦𑁇

1641\. 𑀘𑀓𑁆𑀔𑀼𑀁 𑀥𑀫𑁆𑀫𑁄, 𑀤𑀲𑁆𑀲𑀦𑀝𑁆𑀞𑁄 𑀅𑀢𑁆𑀣𑁄…𑀧𑁂…  𑀆𑀮𑁄𑀓𑁄 𑀥𑀫𑁆𑀫𑁄, 𑀑𑀪𑀸𑀲𑀝𑁆𑀞𑁄 𑀅𑀢𑁆𑀣𑁄𑁇 𑀇𑀫𑁂 𑀧𑀜𑁆𑀘 𑀥𑀫𑁆𑀫𑀸 𑀧𑀜𑁆𑀘 𑀅𑀢𑁆𑀣𑀸 𑀓𑀸𑀬𑀯𑀢𑁆𑀣𑀼𑀓𑀸 𑀲𑀢𑀺𑀧𑀝𑁆𑀞𑀸𑀦𑀯𑀢𑁆𑀣𑀼𑀓𑀸…𑀧𑁂…  𑀯𑁂𑀤𑀦𑀸𑀯𑀢𑁆𑀣𑀼𑀓𑀸 𑀲𑀢𑀺𑀧𑀝𑁆𑀞𑀸𑀦𑀯𑀢𑁆𑀣𑀼𑀓𑀸…  𑀘𑀺𑀢𑁆𑀢𑀯𑀢𑁆𑀣𑀼𑀓𑀸 𑀲𑀢𑀺𑀧𑀝𑁆𑀞𑀸𑀦𑀯𑀢𑁆𑀣𑀼𑀓𑀸…  𑀥𑀫𑁆𑀫𑀯𑀢𑁆𑀣𑀼𑀓𑀸 𑀲𑀢𑀺𑀧𑀝𑁆𑀞𑀸𑀦𑀯𑀢𑁆𑀣𑀼𑀓𑀸 𑀲𑀢𑀺𑀧𑀝𑁆𑀞𑀸𑀦𑀸𑀭𑀫𑁆𑀫𑀡𑀸 𑀲𑀢𑀺𑀧𑀝𑁆𑀞𑀸𑀦𑀕𑁄𑀘𑀭𑀸 𑀲𑀢𑀺𑀧𑀝𑁆𑀞𑀸𑀦𑀲𑀗𑁆𑀕𑀳𑀺𑀢𑀸 𑀲𑀢𑀺𑀧𑀝𑁆𑀞𑀸𑀦𑀧𑀭𑀺𑀬𑀸𑀧𑀦𑁆𑀦𑀸 𑀲𑀢𑀺𑀧𑀝𑁆𑀞𑀸𑀦𑁂 𑀲𑀫𑀼𑀤𑀸𑀕𑀢𑀸 𑀲𑀢𑀺𑀧𑀝𑁆𑀞𑀸𑀦𑁂 𑀞𑀺𑀢𑀸 𑀲𑀢𑀺𑀧𑀝𑁆𑀞𑀸𑀦𑁂 𑀧𑀢𑀺𑀝𑁆𑀞𑀺𑀢𑀸𑁇

1642\. **𑀥𑀫𑁆𑀫𑀘𑀓𑁆𑀓𑀦𑁆**𑀢𑀺 𑀓𑁂𑀦𑀝𑁆𑀞𑁂𑀦 𑀥𑀫𑁆𑀫𑀘𑀓𑁆𑀓𑀁? 𑀥𑀫𑁆𑀫𑀜𑁆𑀘 𑀧𑀯𑀢𑁆𑀢𑁂𑀢𑀺 𑀘𑀓𑁆𑀓𑀜𑁆𑀘𑀸𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇 𑀘𑀓𑁆𑀓𑀜𑁆𑀘 𑀧𑀯𑀢𑁆𑀢𑁂𑀢𑀺 𑀥𑀫𑁆𑀫𑀜𑁆𑀘𑀸𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇 𑀥𑀫𑁆𑀫𑁂𑀦 𑀧𑀯𑀢𑁆𑀢𑁂𑀢𑀻𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇 𑀥𑀫𑁆𑀫𑀘𑀭𑀺𑀬𑀸𑀬 𑀧𑀯𑀢𑁆𑀢𑁂𑀢𑀻𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇 𑀥𑀫𑁆𑀫𑁂 𑀞𑀺𑀢𑁄 𑀧𑀯𑀢𑁆𑀢𑁂𑀢𑀻𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇 𑀥𑀫𑁆𑀫𑁂 𑀧𑀢𑀺𑀝𑁆𑀞𑀺𑀢𑁄 𑀧𑀯𑀢𑁆𑀢𑁂𑀢𑀻𑀢𑀺—  𑀥𑀫𑁆𑀫𑀘𑀓𑁆𑀓𑀁…𑀧𑁂…  𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀥𑀫𑁆𑀫𑁄 𑀢𑀁 𑀥𑀫𑁆𑀫𑀁 𑀧𑀯𑀢𑁆𑀢𑁂𑀢𑀻𑀢𑀺—  𑀥𑀫𑁆𑀫𑀘𑀓𑁆𑀓𑀁𑁇

[Go to previous page (2.7.1 Saccavāra)](2.7.1.md) / [Go to parent page (2.7 Dhammacakkakathā)](../2.7.md) / [Go to next page (2.7.3 Iddhipādavāra)](2.7.3.md)


