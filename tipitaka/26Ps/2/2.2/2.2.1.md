
[Home](/) / [26Ps Paṭisambhidāmaggapāḷi](/tipitaka/26Ps.md) / [2 Yuganaddhavagga](/tipitaka/26Ps/2.md) / [2.2 Saccakathā](/tipitaka/26Ps/2/2.2.md)

# 𑁨𑁇𑁨𑁇𑁧 𑀧𑀞𑀫𑀲𑀼𑀢𑁆𑀢𑀦𑁆𑀢𑀦𑀺𑀤𑁆𑀤𑁂𑀲

### 𑀬𑀼𑀕𑀦𑀤𑁆𑀥𑀯𑀕𑁆𑀕

### 𑀲𑀘𑁆𑀘𑀓𑀣𑀸

### 𑀧𑀞𑀫𑀲𑀼𑀢𑁆𑀢𑀦𑁆𑀢𑀦𑀺𑀤𑁆𑀤𑁂𑀲

(9.)

1377\. 𑀓𑀣𑀁 𑀤𑀼𑀓𑁆𑀔𑀁 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁? 𑀘𑀢𑁆𑀢𑀸𑀭𑁄 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀤𑀼𑀓𑁆𑀔𑀲𑁆𑀲 𑀧𑀻𑀍𑀅𑀦𑀝𑁆𑀞𑁄, 𑀲𑀗𑁆𑀔𑀢𑀝𑁆𑀞𑁄, 𑀲𑀦𑁆𑀢𑀸𑀧𑀝𑁆𑀞𑁄, 𑀯𑀺𑀧𑀭𑀺𑀡𑀸𑀫𑀝𑁆𑀞𑁄—  𑀇𑀫𑁂 𑀘𑀢𑁆𑀢𑀸𑀭𑁄 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀏𑀯𑀁 𑀤𑀼𑀓𑁆𑀔𑀁 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁𑁇

1378\. 𑀓𑀣𑀁 𑀲𑀫𑀼𑀤𑀬𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁? 𑀘𑀢𑁆𑀢𑀸𑀭𑁄 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀲𑀫𑀼𑀤𑀬𑀲𑁆𑀲 𑀆𑀬𑀽𑀳𑀦𑀝𑁆𑀞𑁄, 𑀦𑀺𑀤𑀸𑀦𑀝𑁆𑀞𑁄, 𑀲𑀁𑀬𑁄𑀕𑀝𑁆𑀞𑁄 𑀧𑀮𑀺𑀩𑁄𑀥𑀝𑁆𑀞𑁄—  𑀇𑀫𑁂 𑀘𑀢𑁆𑀢𑀸𑀭𑁄 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀏𑀯𑀁 𑀲𑀫𑀼𑀤𑀬𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁𑁇

1379\. 𑀓𑀣𑀁 𑀦𑀺𑀭𑁄𑀥𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁? 𑀘𑀢𑁆𑀢𑀸𑀭𑁄 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀦𑀺𑀭𑁄𑀥𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑁄, 𑀯𑀺𑀯𑁂𑀓𑀝𑁆𑀞𑁄, 𑀅𑀲𑀗𑁆𑀔𑀢𑀝𑁆𑀞𑁄, 𑀅𑀫𑀢𑀝𑁆𑀞𑁄—  𑀇𑀫𑁂 𑀘𑀢𑁆𑀢𑀸𑀭𑁄 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀏𑀯𑀁 𑀦𑀺𑀭𑁄𑀥𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁𑁇

1380\. 𑀓𑀣𑀁 𑀫𑀕𑁆𑀕𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁? 𑀘𑀢𑁆𑀢𑀸𑀭𑁄 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀫𑀕𑁆𑀕𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑁄, 𑀳𑁂𑀢𑀼𑀝𑁆𑀞𑁄, 𑀤𑀲𑁆𑀲𑀦𑀝𑁆𑀞𑁄, 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁄—  𑀇𑀫𑁂 𑀘𑀢𑁆𑀢𑀸𑀭𑁄 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸𑁇 𑀏𑀯𑀁 𑀫𑀕𑁆𑀕𑁄 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁𑁇

1381\. 𑀓𑀢𑀺𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀘𑀢𑀽𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀢𑀣𑀝𑁆𑀞𑁂𑀦, 𑀅𑀦𑀢𑁆𑀢𑀝𑁆𑀞𑁂𑀦, 𑀲𑀘𑁆𑀘𑀝𑁆𑀞𑁂𑀦, 𑀧𑀝𑀺𑀯𑁂𑀥𑀝𑁆𑀞𑁂𑀦—  𑀇𑀫𑁂𑀳𑀺 𑀘𑀢𑀽𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1382\. 𑀓𑀣𑀁 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀘𑀢𑀽𑀳𑀸𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀢𑀣𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀢𑀣𑀝𑁆𑀞𑁄, 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀢𑀣𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀢𑀣𑀝𑁆𑀞𑁄—  𑀇𑀫𑁂𑀳𑀺 𑀘𑀢𑀽𑀳𑀸𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1383\. 𑀓𑀣𑀁 𑀅𑀦𑀢𑁆𑀢𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀘𑀢𑀽𑀳𑀸𑀓𑀸𑀭𑁂𑀳𑀺 𑀅𑀦𑀢𑁆𑀢𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀅𑀦𑀢𑁆𑀢𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀅𑀦𑀢𑁆𑀢𑀝𑁆𑀞𑁄, 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀅𑀦𑀢𑁆𑀢𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀅𑀦𑀢𑁆𑀢𑀝𑁆𑀞𑁄—  𑀇𑀫𑁂𑀳𑀺 𑀘𑀢𑀽𑀳𑀸𑀓𑀸𑀭𑁂𑀳𑀺 𑀅𑀦𑀢𑁆𑀢𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1384\. 𑀓𑀣𑀁 𑀲𑀘𑁆𑀘𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀘𑀢𑀽𑀳𑀸𑀓𑀸𑀭𑁂𑀳𑀺 𑀲𑀘𑁆𑀘𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀲𑀘𑁆𑀘𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀲𑀘𑁆𑀘𑀝𑁆𑀞𑁄, 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀲𑀘𑁆𑀘𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀲𑀘𑁆𑀘𑀝𑁆𑀞𑁄—  𑀇𑀫𑁂𑀳𑀺 𑀘𑀢𑀽𑀳𑀸𑀓𑀸𑀭𑁂𑀳𑀺 𑀲𑀘𑁆𑀘𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1385\. 𑀓𑀣𑀁 𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀘𑀢𑀽𑀳𑀸𑀓𑀸𑀭𑁂𑀳𑀺 𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄—  𑀇𑀫𑁂𑀳𑀺 𑀘𑀢𑀽𑀳𑀸𑀓𑀸𑀭𑁂𑀳𑀺 𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

(10.)

1386\. 𑀓𑀢𑀺𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀬𑀁 𑀅𑀦𑀺𑀘𑁆𑀘𑀁 𑀢𑀁 𑀤𑀼𑀓𑁆𑀔𑀁, 𑀬𑀁 𑀤𑀼𑀓𑁆𑀔𑀁 𑀢𑀁 𑀅𑀦𑀺𑀘𑁆𑀘𑀁, 𑀬𑀁 𑀅𑀦𑀺𑀘𑁆𑀘𑀜𑁆𑀘 𑀤𑀼𑀓𑁆𑀔𑀜𑁆𑀘 𑀢𑀁 𑀅𑀦𑀢𑁆𑀢𑀸𑁇 𑀬𑀁 𑀅𑀦𑀺𑀘𑁆𑀘𑀜𑁆𑀘 𑀤𑀼𑀓𑁆𑀔𑀜𑁆𑀘 𑀅𑀦𑀢𑁆𑀢𑀸 𑀘 𑀢𑀁 𑀢𑀣𑀁𑁇 𑀬𑀁 𑀅𑀦𑀺𑀘𑁆𑀘𑀁 𑀘 𑀤𑀼𑀓𑁆𑀔𑀜𑁆𑀘 𑀅𑀦𑀢𑁆𑀢𑀸 𑀘 𑀢𑀣𑀜𑁆𑀘 𑀢𑀁 𑀲𑀘𑁆𑀘𑀁𑁇 𑀬𑀁 𑀅𑀦𑀺𑀘𑁆𑀘𑀜𑁆𑀘 𑀤𑀼𑀓𑁆𑀔𑀜𑁆𑀘 𑀅𑀦𑀢𑁆𑀢𑀸 𑀘 𑀢𑀣𑀜𑁆𑀘 𑀲𑀘𑁆𑀘𑀜𑁆𑀘 𑀢𑀁 𑀏𑀓𑀲𑀗𑁆𑀕𑀳𑀺𑀢𑀁𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1387\. 𑀓𑀢𑀺𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀦𑀯𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀢𑀣𑀝𑁆𑀞𑁂𑀦, 𑀅𑀦𑀢𑁆𑀢𑀝𑁆𑀞𑁂𑀦, 𑀲𑀘𑁆𑀘𑀝𑁆𑀞𑁂𑀦, 𑀧𑀝𑀺𑀯𑁂𑀥𑀝𑁆𑀞𑁂𑀦, 𑀅𑀪𑀺𑀜𑁆𑀜𑀝𑁆𑀞𑁂𑀦, 𑀧𑀭𑀺𑀜𑁆𑀜𑀝𑁆𑀞𑁂𑀦, 𑀧𑀳𑀸𑀦𑀝𑁆𑀞𑁂𑀦, 𑀪𑀸𑀯𑀦𑀝𑁆𑀞𑁂𑀦, 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁂𑀦—  𑀇𑀫𑁂𑀳𑀺 𑀦𑀯𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1388\. 𑀓𑀣𑀁 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀦𑀯𑀳𑀸𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀢𑀣𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀢𑀣𑀝𑁆𑀞𑁄, 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀢𑀣𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀢𑀣𑀝𑁆𑀞𑁄, 𑀅𑀪𑀺𑀜𑁆𑀜𑀸𑀬 𑀅𑀪𑀺𑀜𑁆𑀜𑀝𑁆𑀞𑁄 𑀢𑀣𑀝𑁆𑀞𑁄, 𑀧𑀭𑀺𑀜𑁆𑀜𑀸𑀬 𑀧𑀭𑀺𑀜𑁆𑀜𑀝𑁆𑀞𑁄 𑀢𑀣𑀝𑁆𑀞𑁄, 𑀧𑀳𑀸𑀦𑀲𑁆𑀲 𑀧𑀳𑀸𑀦𑀝𑁆𑀞𑁄 𑀢𑀣𑀝𑁆𑀞𑁄, 𑀪𑀸𑀯𑀦𑀸𑀬 𑀪𑀸𑀯𑀦𑀝𑁆𑀞𑁄 𑀢𑀣𑀝𑁆𑀞𑁄, 𑀲𑀘𑁆𑀙𑀺𑀓𑀺𑀭𑀺𑀬𑀸𑀬 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁄 𑀢𑀣𑀝𑁆𑀞𑁄—  𑀇𑀫𑁂𑀳𑀺 𑀦𑀯𑀳𑀸𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1389\. 𑀓𑀣𑀁 𑀅𑀦𑀢𑁆𑀢𑀝𑁆𑀞𑁂𑀦…  𑀲𑀘𑁆𑀘𑀝𑁆𑀞𑁂𑀦…  𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀦𑀯𑀳𑀸𑀓𑀸𑀭𑁂𑀳𑀺 𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀤𑀼𑀓𑁆𑀔𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀲𑀫𑀼𑀤𑀬𑀲𑁆𑀲 𑀲𑀫𑀼𑀤𑀬𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀦𑀺𑀭𑁄𑀥𑀲𑁆𑀲 𑀦𑀺𑀭𑁄𑀥𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀫𑀕𑁆𑀕𑀲𑁆𑀲 𑀫𑀕𑁆𑀕𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀅𑀪𑀺𑀜𑁆𑀜𑀸𑀬 𑀅𑀪𑀺𑀜𑁆𑀜𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀧𑀭𑀺𑀜𑁆𑀜𑀸𑀬 𑀧𑀭𑀺𑀜𑁆𑀜𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀧𑀳𑀸𑀦𑀲𑁆𑀲 𑀧𑀳𑀸𑀦𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀪𑀸𑀯𑀦𑀸𑀬 𑀪𑀸𑀯𑀦𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄, 𑀲𑀘𑁆𑀙𑀺𑀓𑀺𑀭𑀺𑀬𑀸𑀬 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁄 𑀧𑀝𑀺𑀯𑁂𑀥𑀝𑁆𑀞𑁄—  𑀇𑀫𑁂𑀳𑀺 𑀦𑀯𑀳𑀸𑀓𑀸𑀭𑁂𑀳𑀺 𑀧𑀝𑀺𑀯𑁂𑀥𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

(11.)

1390\. 𑀓𑀢𑀺𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀤𑁆𑀯𑀸𑀤𑀲𑀳𑀸𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀢𑀣𑀝𑁆𑀞𑁂𑀦, 𑀅𑀦𑀢𑁆𑀢𑀝𑁆𑀞𑁂𑀦, 𑀲𑀘𑁆𑀘𑀝𑁆𑀞𑁂𑀦, 𑀧𑀝𑀺𑀯𑁂𑀥𑀝𑁆𑀞𑁂𑀦, 𑀅𑀪𑀺𑀚𑀸𑀦𑀦𑀝𑁆𑀞𑁂𑀦, 𑀧𑀭𑀺𑀚𑀸𑀦𑀦𑀝𑁆𑀞𑁂𑀦, 𑀥𑀫𑁆𑀫𑀝𑁆𑀞𑁂𑀦, 𑀢𑀣𑀝𑁆𑀞𑁂𑀦, 𑀜𑀸𑀢𑀝𑁆𑀞𑁂𑀦, 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁂𑀦, 𑀨𑀲𑁆𑀲𑀦𑀝𑁆𑀞𑁂𑀦, 𑀅𑀪𑀺𑀲𑀫𑀬𑀝𑁆𑀞𑁂𑀦—  𑀇𑀫𑁂𑀳𑀺 𑀤𑁆𑀯𑀸𑀤𑀲𑀳𑀺 𑀆𑀓𑀸𑀭𑁂𑀳𑀺 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1391\. 𑀓𑀣𑀁 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀲𑁄𑀍𑀅𑀲𑀳𑀸𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀧𑀻𑀍𑀅𑀦𑀝𑁆𑀞𑁄, 𑀲𑀗𑁆𑀔𑀢𑀝𑁆𑀞𑁄, 𑀲𑀦𑁆𑀢𑀸𑀧𑀝𑁆𑀞𑁄, 𑀯𑀺𑀧𑀭𑀺𑀡𑀸𑀫𑀝𑁆𑀞𑁄, 𑀢𑀣𑀝𑁆𑀞𑁄; 𑀲𑀫𑀼𑀤𑀬𑀲𑁆𑀲 𑀆𑀬𑀽𑀳𑀦𑀝𑁆𑀞𑁄, 𑀦𑀺𑀤𑀸𑀦𑀝𑁆𑀞𑁄, 𑀲𑀁𑀬𑁄𑀕𑀝𑁆𑀞𑁄, 𑀧𑀮𑀺𑀩𑁄𑀥𑀝𑁆𑀞𑁄 𑀢𑀣𑀝𑁆𑀞𑁄; 𑀦𑀺𑀭𑁄𑀥𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑁄, 𑀯𑀺𑀯𑁂𑀓𑀝𑁆𑀞𑁄, 𑀅𑀲𑀗𑁆𑀔𑀢𑀝𑁆𑀞𑁄, 𑀅𑀫𑀢𑀝𑁆𑀞𑁄 𑀢𑀣𑀝𑁆𑀞𑁄; 𑀫𑀕𑁆𑀕𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑁄, 𑀳𑁂𑀢𑀼𑀝𑁆𑀞𑁄, 𑀤𑀲𑁆𑀲𑀦𑀝𑁆𑀞𑁄, 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁄 𑀢𑀣𑀝𑁆𑀞𑁄—  𑀇𑀫𑁂𑀳𑀺 𑀲𑁄𑀍𑀅𑀲𑀳𑀺 𑀆𑀓𑀸𑀭𑁂𑀳𑀺 𑀢𑀣𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

1392\. 𑀓𑀣𑀁 𑀅𑀦𑀢𑁆𑀢𑀝𑁆𑀞𑁂𑀦…𑀧𑁂…  𑀲𑀘𑁆𑀘𑀝𑁆𑀞𑁂𑀦…  𑀧𑀝𑀺𑀯𑁂𑀥𑀝𑁆𑀞𑁂𑀦…  𑀅𑀪𑀺𑀚𑀸𑀦𑀦𑀝𑁆𑀞𑁂𑀦…  𑀧𑀭𑀺𑀚𑀸𑀦𑀦𑀝𑁆𑀞𑁂𑀦…  𑀥𑀫𑁆𑀫𑀝𑁆𑀞𑁂𑀦…  𑀢𑀣𑀝𑁆𑀞𑁂𑀦…  𑀜𑀸𑀢𑀝𑁆𑀞𑁂𑀦…  𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁂𑀦…  𑀨𑀲𑁆𑀲𑀦𑀝𑁆𑀞𑁂𑀦…  𑀅𑀪𑀺𑀲𑀫𑀬𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺? 𑀲𑁄𑀍𑀅𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀲𑀫𑀬𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇 𑀤𑀼𑀓𑁆𑀔𑀲𑁆𑀲 𑀧𑀻𑀍𑀅𑀦𑀝𑁆𑀞𑁄, 𑀲𑀗𑁆𑀔𑀢𑀝𑁆𑀞𑁄, 𑀲𑀦𑁆𑀢𑀸𑀧𑀝𑁆𑀞𑁄, 𑀯𑀺𑀧𑀭𑀺𑀡𑀸𑀫𑀝𑁆𑀞𑁄, 𑀅𑀪𑀺𑀲𑀫𑀬𑀝𑁆𑀞𑁄; 𑀲𑀫𑀼𑀤𑀬𑀲𑁆𑀲 𑀆𑀬𑀽𑀳𑀦𑀝𑁆𑀞𑁄, 𑀦𑀺𑀤𑀸𑀦𑀝𑁆𑀞𑁄, 𑀲𑀁𑀬𑁄𑀕𑀝𑁆𑀞𑁄, 𑀧𑀮𑀺𑀩𑁄𑀥𑀝𑁆𑀞𑁄, 𑀅𑀪𑀺𑀲𑀫𑀬𑀝𑁆𑀞𑁄; 𑀦𑀺𑀭𑁄𑀥𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑁄, 𑀯𑀺𑀯𑁂𑀓𑀝𑁆𑀞𑁄, 𑀅𑀲𑀗𑁆𑀔𑀢𑀝𑁆𑀞𑁄, 𑀅𑀫𑀢𑀝𑁆𑀞𑁄, 𑀅𑀪𑀺𑀲𑀫𑀬𑀝𑁆𑀞𑁄; 𑀫𑀕𑁆𑀕𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑁄, 𑀳𑁂𑀢𑀼𑀝𑁆𑀞𑁄, 𑀤𑀲𑁆𑀲𑀦𑀝𑁆𑀞𑁄, 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁄, 𑀅𑀪𑀺𑀲𑀫𑀬𑀝𑁆𑀞𑁄—  𑀇𑀫𑁂𑀳𑀺 𑀲𑁄𑀍𑀅𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀲𑀫𑀬𑀝𑁆𑀞𑁂𑀦 𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀲𑀗𑁆𑀕𑀳𑀺𑀢𑀸𑀦𑀺𑁇 𑀬𑀁 𑀏𑀓𑀲𑀗𑁆𑀕𑀳𑀺𑀢𑀁 𑀢𑀁 𑀏𑀓𑀢𑁆𑀢𑀁𑁇 𑀏𑀓𑀢𑁆𑀢𑀁 𑀏𑀓𑁂𑀦 𑀜𑀸𑀡𑁂𑀦 𑀧𑀝𑀺𑀯𑀺𑀚𑁆𑀛𑀢𑀻𑀢𑀺—  𑀘𑀢𑁆𑀢𑀸𑀭𑀺 𑀲𑀘𑁆𑀘𑀸𑀦𑀺 𑀏𑀓𑀧𑁆𑀧𑀝𑀺𑀯𑁂𑀥𑀸𑀦𑀺𑁇

(12.)

1393\. 𑀲𑀘𑁆𑀘𑀸𑀦𑀁 𑀓𑀢𑀺 𑀮𑀓𑁆𑀔𑀡𑀸𑀦𑀺? 𑀲𑀘𑁆𑀘𑀸𑀦𑀁 𑀤𑁆𑀯𑁂 𑀮𑀓𑁆𑀔𑀡𑀸𑀦𑀺𑁇 𑀲𑀗𑁆𑀔𑀢𑀮𑀓𑁆𑀔𑀡𑀜𑁆𑀘, 𑀅𑀲𑀗𑁆𑀔𑀢𑀮𑀓𑁆𑀔𑀡𑀜𑁆𑀘—  𑀲𑀘𑁆𑀘𑀸𑀦𑀁 𑀇𑀫𑀸𑀦𑀺 𑀤𑁆𑀯𑁂 𑀮𑀓𑁆𑀔𑀡𑀸𑀦𑀺𑁇

1394\. 𑀲𑀘𑁆𑀘𑀸𑀦𑀁 𑀓𑀢𑀺 𑀮𑀓𑁆𑀔𑀡𑀸𑀦𑀺? 𑀲𑀘𑁆𑀘𑀸𑀦𑀁 𑀙 𑀮𑀓𑁆𑀔𑀡𑀸𑀦𑀺𑁇 𑀲𑀗𑁆𑀔𑀢𑀸𑀦𑀁 𑀲𑀘𑁆𑀘𑀸𑀦𑀁 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀞𑀺𑀢𑀸𑀦𑀁 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺 𑀅𑀲𑀗𑁆𑀔𑀢𑀲𑁆𑀲 𑀲𑀘𑁆𑀘𑀲𑁆𑀲 𑀦 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀦 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀦 𑀞𑀺𑀢𑀲𑁆𑀲 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺—  𑀲𑀘𑁆𑀘𑀸𑀦𑀁 𑀇𑀫𑀸𑀦𑀺 𑀙 𑀮𑀓𑁆𑀔𑀡𑀸𑀦𑀺𑁇

1395\. 𑀲𑀘𑁆𑀘𑀸𑀦𑀁 𑀓𑀢𑀺 𑀮𑀓𑁆𑀔𑀡𑀸𑀦𑀺? 𑀲𑀘𑁆𑀘𑀸𑀦𑀁 𑀤𑁆𑀯𑀸𑀤𑀲 𑀮𑀓𑁆𑀔𑀡𑀸𑀦𑀺𑁇 𑀤𑀼𑀓𑁆𑀔𑀲𑀘𑁆𑀘𑀲𑁆𑀲 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀞𑀺𑀢𑀲𑁆𑀲 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺; 𑀲𑀫𑀼𑀤𑀬𑀲𑀘𑁆𑀘𑀲𑁆𑀲 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀞𑀺𑀢𑀲𑁆𑀲 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺; 𑀫𑀕𑁆𑀕𑀲𑀘𑁆𑀘𑀲𑁆𑀲 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀞𑀺𑀢𑀲𑁆𑀲 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺; 𑀦𑀺𑀭𑁄𑀥𑀲𑀘𑁆𑀘𑀲𑁆𑀲 𑀦 𑀉𑀧𑁆𑀧𑀸𑀤𑁄 𑀧𑀜𑁆𑀜𑀸𑀬𑀢𑀺, 𑀦 𑀯𑀬𑁄 𑀧𑀜𑁆𑀜𑀸𑀬𑀢𑀺, 𑀦 𑀞𑀺𑀢𑀲𑁆𑀲 𑀅𑀜𑁆𑀜𑀣𑀢𑁆𑀢𑀁 𑀧𑀜𑁆𑀜𑀸𑀬𑀢𑀺—  𑀲𑀘𑁆𑀘𑀸𑀦𑀁 𑀇𑀫𑀸𑀦𑀺 𑀤𑁆𑀯𑀸𑀤𑀲 𑀮𑀓𑁆𑀔𑀡𑀸𑀦𑀺𑁇

1396\. 𑀘𑀢𑀼𑀦𑁆𑀦𑀁 𑀲𑀘𑁆𑀘𑀸𑀦𑀁 𑀓𑀢𑀺 𑀓𑀼𑀲𑀮𑀸, 𑀓𑀢𑀺 𑀅𑀓𑀼𑀲𑀮𑀸, 𑀓𑀢𑀺 𑀅𑀩𑁆𑀬𑀸𑀓𑀢𑀸? 𑀲𑀫𑀼𑀤𑀬𑀲𑀘𑁆𑀘𑀁 𑀅𑀓𑀼𑀲𑀮𑀁, 𑀫𑀕𑁆𑀕𑀲𑀘𑁆𑀘𑀁 𑀓𑀼𑀲𑀮𑀁, 𑀦𑀺𑀭𑁄𑀥𑀲𑀘𑁆𑀘𑀁 𑀅𑀩𑁆𑀬𑀸𑀓𑀢𑀁𑁇 𑀤𑀼𑀓𑁆𑀔𑀲𑀘𑁆𑀘𑀁 𑀲𑀺𑀬𑀸 𑀓𑀼𑀲𑀮𑀁, 𑀲𑀺𑀬𑀸 𑀅𑀓𑀼𑀲𑀮𑀁, 𑀲𑀺𑀬𑀸 𑀅𑀩𑁆𑀬𑀸𑀓𑀢𑀁𑁇

1397\. 𑀲𑀺𑀬𑀸 𑀢𑀻𑀡𑀺 𑀲𑀘𑁆𑀘𑀸𑀦𑀺 𑀏𑀓𑀲𑀘𑁆𑀘𑁂𑀦 𑀲𑀗𑁆𑀕𑀳𑀺𑀢𑀸𑀦𑀺, 𑀏𑀓𑀲𑀘𑁆𑀘𑀁 𑀢𑀻𑀳𑀺 𑀲𑀘𑁆𑀘𑁂𑀳𑀺 𑀲𑀗𑁆𑀕𑀳𑀺𑀢𑀁? 𑀯𑀢𑁆𑀣𑀼𑀯𑀲𑁂𑀦 𑀧𑀭𑀺𑀬𑀸𑀬𑁂𑀦 𑀲𑀺𑀬𑀸𑀢𑀺𑁇 𑀓𑀣𑀜𑁆𑀘 𑀲𑀺𑀬𑀸? 𑀬𑀁 𑀤𑀼𑀓𑁆𑀔𑀲𑀘𑁆𑀘𑀁 𑀅𑀓𑀼𑀲𑀮𑀁, 𑀲𑀫𑀼𑀤𑀬𑀲𑀘𑁆𑀘𑀁 𑀅𑀓𑀼𑀲𑀮𑀁—  𑀏𑀯𑀁 𑀅𑀓𑀼𑀲𑀮𑀝𑁆𑀞𑁂𑀦 𑀤𑁆𑀯𑁂 𑀲𑀘𑁆𑀘𑀸𑀦𑀺 𑀏𑀓𑀲𑀘𑁆𑀘𑁂𑀦 𑀲𑀗𑁆𑀕𑀳𑀺𑀢𑀸𑀦𑀺, 𑀏𑀓𑀲𑀘𑁆𑀘𑀁 𑀤𑁆𑀯𑀻𑀳𑀺 𑀲𑀘𑁆𑀘𑁂𑀳𑀺 𑀲𑀗𑁆𑀕𑀳𑀺𑀢𑀁𑁇 𑀬𑀁 𑀤𑀼𑀓𑁆𑀔𑀲𑀘𑁆𑀘𑀁 𑀓𑀼𑀲𑀮𑀁, 𑀫𑀕𑁆𑀕𑀲𑀘𑁆𑀘𑀁 𑀓𑀼𑀲𑀮𑀁—  𑀏𑀯𑀁 𑀓𑀼𑀲𑀮𑀝𑁆𑀞𑁂𑀦 𑀤𑁆𑀯𑁂 𑀲𑀘𑁆𑀘𑀸𑀦𑀺 𑀏𑀓𑀲𑀘𑁆𑀘𑁂𑀦 𑀲𑀗𑁆𑀕𑀳𑀺𑀢𑀸𑀦𑀺, 𑀏𑀓𑀲𑀘𑁆𑀘𑀁 𑀤𑁆𑀯𑀻𑀳𑀺 𑀲𑀘𑁆𑀘𑁂𑀳𑀺 𑀲𑀗𑁆𑀕𑀳𑀺𑀢𑀁𑁇 𑀬𑀁 𑀤𑀼𑀓𑁆𑀔𑀲𑀘𑁆𑀘𑀁 𑀅𑀩𑁆𑀬𑀸𑀓𑀢𑀁, 𑀦𑀺𑀭𑁄𑀥𑀲𑀘𑁆𑀘𑀁 𑀅𑀩𑁆𑀬𑀸𑀓𑀢𑀁—  𑀏𑀯𑀁 𑀅𑀩𑁆𑀬𑀸𑀓𑀢𑀝𑁆𑀞𑁂𑀦 𑀤𑁆𑀯𑁂 𑀲𑀘𑁆𑀘𑀸𑀦𑀺 𑀏𑀓𑀲𑀘𑁆𑀘𑁂𑀦 𑀲𑀗𑁆𑀕𑀳𑀺𑀢𑀸𑀦𑀺, 𑀏𑀓𑀲𑀘𑁆𑀘𑀁 𑀤𑁆𑀯𑀻𑀳𑀺 𑀲𑀘𑁆𑀘𑁂𑀳𑀺 𑀲𑀗𑁆𑀕𑀳𑀺𑀢𑀁𑁇 𑀏𑀯𑀁 𑀲𑀺𑀬𑀸 𑀢𑀻𑀡𑀺 𑀲𑀘𑁆𑀘𑀸𑀦𑀺 𑀏𑀓𑀲𑀘𑁆𑀘𑁂𑀦 𑀲𑀗𑁆𑀕𑀳𑀺𑀢𑀸𑀦𑀺, 𑀏𑀓𑀲𑀘𑁆𑀘𑀁 𑀢𑀻𑀳𑀺 𑀲𑀘𑁆𑀘𑁂𑀳𑀺 𑀲𑀗𑁆𑀕𑀳𑀺𑀢𑀁 𑀯𑀢𑁆𑀣𑀼𑀯𑀲𑁂𑀦 𑀧𑀭𑀺𑀬𑀸𑀬𑁂𑀦𑀸𑀢𑀺𑁇

[Go to previous page (2.2 Saccakathā)](/tipitaka/26Ps/2/2.2.md) / [Go to parent page (2.2 Saccakathā)](/tipitaka/26Ps/2/2.2.md) / [Go to next page (2.2.2 Dutiyasuttantapāḷi)](/tipitaka/26Ps/2/2.2/2.2.2.md)


