
[Home](/) / [26Ps Paṭisambhidāmaggapāḷi](/tipitaka/26Ps.md) / [2 Yuganaddhavagga](/tipitaka/26Ps/2.md)

# 𑁨𑁇𑁮 𑀮𑁄𑀓𑀼𑀢𑁆𑀢𑀭𑀓𑀣𑀸

### 𑀬𑀼𑀕𑀦𑀤𑁆𑀥𑀯𑀕𑁆𑀕

### 𑀮𑁄𑀓𑀼𑀢𑁆𑀢𑀭𑀓𑀣𑀸

(43.)

1655. 𑀓𑀢𑀫𑁂 𑀥𑀫𑁆𑀫𑀸 𑀮𑁄𑀓𑀼𑀢𑁆𑀢𑀭𑀸? 𑀘𑀢𑁆𑀢𑀸𑀭𑁄 𑀲𑀢𑀺𑀧𑀝𑁆𑀞𑀸𑀦𑀸, 𑀘𑀢𑁆𑀢𑀸𑀭𑁄 𑀲𑀫𑁆𑀫𑀧𑁆𑀧𑀥𑀸𑀦𑀸, 𑀘𑀢𑁆𑀢𑀸𑀭𑁄 𑀇𑀤𑁆𑀥𑀺𑀧𑀸𑀤𑀸, 𑀧𑀜𑁆𑀘𑀺𑀦𑁆𑀤𑁆𑀭𑀺𑀬𑀸𑀦𑀺, 𑀧𑀜𑁆𑀘 𑀩𑀮𑀸𑀦𑀺, 𑀲𑀢𑁆𑀢 𑀩𑁄𑀚𑁆𑀛𑀗𑁆𑀕𑀸, 𑀅𑀭𑀺𑀬𑁄 𑀅𑀝𑁆𑀞𑀗𑁆𑀕𑀺𑀓𑁄 𑀫𑀕𑁆𑀕𑁄, 𑀘𑀢𑁆𑀢𑀸𑀭𑁄 𑀅𑀭𑀺𑀬𑀫𑀕𑁆𑀕𑀸, 𑀘𑀢𑁆𑀢𑀸𑀭𑀺 𑀘 𑀲𑀸𑀫𑀜𑁆𑀜𑀨𑀮𑀸𑀦𑀺, 𑀦𑀺𑀩𑁆𑀩𑀸𑀦𑀜𑁆𑀘—  𑀇𑀫𑁂 𑀥𑀫𑁆𑀫𑀸 𑀮𑁄𑀓𑀼𑀢𑁆𑀢𑀭𑀸𑁇

1656. **𑀮𑁄𑀓𑀼𑀢𑁆𑀢𑀭𑀸**𑀢𑀺 𑀓𑁂𑀦𑀝𑁆𑀞𑁂𑀦 𑀮𑁄𑀓𑀼𑀢𑁆𑀢𑀭𑀸? 𑀮𑁄𑀓𑀁 𑀢𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀉𑀢𑁆𑀢𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀉𑀢𑁆𑀢𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀉𑀢𑁆𑀢𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀅𑀢𑀺𑀓𑁆𑀓𑀫𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀲𑀫𑀢𑀺𑀓𑁆𑀓𑀫𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀲𑀫𑀢𑀺𑀓𑁆𑀓𑀦𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀅𑀢𑀺𑀭𑁂𑀓𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀦𑁆𑀢𑀁 𑀢𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀦𑀺𑀲𑁆𑀲𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀦𑀺𑀲𑁆𑀲𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀦𑀺𑀲𑁆𑀲𑀭𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀦𑀺𑀲𑁆𑀲𑀝𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀦𑀺𑀲𑁆𑀲𑀝𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀦𑀺𑀲𑁆𑀲𑀝𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀦 𑀢𑀺𑀝𑁆𑀞𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀫𑀺𑀁 𑀦 𑀢𑀺𑀝𑁆𑀞𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀦 𑀮𑀺𑀫𑁆𑀧𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀦 𑀮𑀺𑀫𑁆𑀧𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀅𑀲𑀁𑀮𑀺𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀅𑀲𑀁𑀮𑀺𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀅𑀦𑀼𑀧𑀮𑀺𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀅𑀦𑀼𑀧𑀮𑀺𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀯𑀺𑀧𑁆𑀧𑀫𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀯𑀺𑀧𑁆𑀧𑀫𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀯𑀺𑀧𑁆𑀧𑀫𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀯𑀺𑀧𑁆𑀧𑀫𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀯𑀺𑀧𑁆𑀧𑀫𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂𑀦 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀫𑀺𑀁 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀯𑀺𑀲𑀜𑁆𑀜𑀼𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀯𑀺𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀯𑀺𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀯𑀺𑀲𑀼𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀯𑀼𑀝𑁆𑀞𑀳𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀯𑀼𑀝𑁆𑀞𑀳𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀯𑀼𑀝𑁆𑀞𑀳𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀸 𑀯𑀺𑀯𑀝𑁆𑀝𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀢𑁄 𑀯𑀺𑀯𑀝𑁆𑀝𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀫𑁆𑀳𑀸 𑀯𑀺𑀯𑀝𑁆𑀝𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀦 𑀲𑀚𑁆𑀚𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀦 𑀕𑀬𑁆𑀳𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑁂 𑀦 𑀩𑀚𑁆𑀛𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀲𑀫𑀼𑀘𑁆𑀙𑀺𑀦𑁆𑀤𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀲𑀫𑀼𑀘𑁆𑀙𑀺𑀦𑁆𑀦𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀧𑀝𑀺𑀧𑁆𑀧𑀲𑁆𑀲𑀫𑁆𑀪𑁂𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀧𑀝𑀺𑀧𑁆𑀧𑀲𑁆𑀲𑀫𑁆𑀪𑀺𑀢𑀢𑁆𑀢𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀲 𑀅𑀧𑀣𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀲 𑀅𑀕𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀲 𑀅𑀯𑀺𑀲𑀬𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀲𑁆𑀲 𑀅𑀲𑀸𑀥𑀸𑀭𑀡𑀸𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀯𑀫𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀦 𑀧𑀘𑁆𑀘𑀸𑀯𑀫𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀧𑀚𑀳𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀦 𑀉𑀧𑀸𑀤𑀺𑀬𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀯𑀺𑀲𑀺𑀦𑁂𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀦 𑀉𑀲𑁆𑀲𑀺𑀦𑁂𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀯𑀺𑀥𑀽𑀧𑁂𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀦 𑀲𑀦𑁆𑀥𑀽𑀧𑁂𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇 𑀮𑁄𑀓𑀁 𑀲𑀫𑀢𑀺𑀓𑁆𑀓𑀫𑁆𑀫 𑀅𑀪𑀺𑀪𑀼𑀬𑁆𑀬 𑀢𑀺𑀝𑁆𑀞𑀦𑁆𑀢𑀻𑀢𑀺—  𑀮𑁄𑀓𑀼𑀢𑁆𑀢𑀭𑀸𑁇

---

1657. 𑀮𑁄𑀓𑀼𑀢𑁆𑀢𑀭𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (2.7.3 Iddhipādavāra)](/tipitaka/26Ps/2/2.7/2.7.3.md) / [Go to parent page (2 Yuganaddhavagga)](/tipitaka/26Ps/2.md) / [Go to next page (2.9 Balakathā)](/tipitaka/26Ps/2/2.9.md)


