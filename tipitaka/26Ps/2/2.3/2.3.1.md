
[Home](/) / [26Ps Paṭisambhidāmaggapāḷi](../../../26Ps.md) / [2 Yuganaddhavagga](../../2.md) / [2.3 Bojjhaṅgakathā](../2.3.md)

# 𑁨𑁇𑁩𑁇𑁧 𑀫𑀽𑀮𑀫𑀽𑀮𑀓𑀸𑀤𑀺𑀤𑀲𑀓

* 𑀬𑀼𑀕𑀦𑀤𑁆𑀥𑀯𑀕𑁆𑀕

* 𑀩𑁄𑀚𑁆𑀛𑀗𑁆𑀕𑀓𑀣𑀸

* 𑀫𑀽𑀮𑀫𑀽𑀮𑀓𑀸𑀤𑀺𑀤𑀲𑀓

(18.)

1423\. 𑀫𑀽𑀮𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁧)

1424\. 𑀳𑁂𑀢𑀼𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀳𑁂𑀢𑀼𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁨)

1425\. 𑀧𑀘𑁆𑀘𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀧𑀘𑁆𑀘𑀬𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁩)

1426\. 𑀯𑀺𑀲𑀼𑀤𑁆𑀥𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀲𑀼𑀤𑁆𑀥𑀺𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁪)

1427\. 𑀅𑀦𑀯𑀚𑁆𑀚𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀯𑀚𑁆𑀚𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁫)

1428\. 𑀦𑁂𑀓𑁆𑀔𑀫𑁆𑀫𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀦𑁂𑀓𑁆𑀔𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁬)

1429\. 𑀯𑀺𑀫𑀼𑀢𑁆𑀢𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀫𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁭)

1430\. 𑀅𑀦𑀸𑀲𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀅𑀦𑀸𑀲𑀯𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁮)

1431\. 𑀯𑀺𑀯𑁂𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑀺𑀯𑁂𑀓𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁯)

1432\. 𑀯𑁄𑀲𑀕𑁆𑀕𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀘𑀭𑀺𑀬𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀭𑀺𑀯𑀸𑀭𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀭𑀺𑀧𑀽𑀭𑀡𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀭𑀺𑀧𑀸𑀓𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑁂𑀦 𑀩𑁄𑀚𑁆𑀛𑀗𑁆𑀕𑀸, 𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀧𑁆𑀧𑀢𑁆𑀢𑀸𑀦𑀫𑁆𑀧𑀺 𑀩𑁄𑀚𑁆𑀛𑀗𑁆𑀕𑀸𑁇 (𑁧𑁦)

(19.)

1433\. 𑀫𑀽𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀳𑁂𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀘𑁆𑀘𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀲𑀼𑀤𑁆𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀯𑀚𑁆𑀚𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑁂𑀓𑁆𑀔𑀫𑁆𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀸𑀲𑀯𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀯𑁂𑀓𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑁄𑀲𑀕𑁆𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1434\. 𑀫𑀽𑀮𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀳𑁂𑀢𑀼𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀘𑁆𑀘𑀬𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀲𑀼𑀤𑁆𑀥𑀺𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀯𑀚𑁆𑀚𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑁂𑀓𑁆𑀔𑀫𑁆𑀫𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀺𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀸𑀲𑀯𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀯𑁂𑀓𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑁄𑀲𑀕𑁆𑀕𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1435\. 𑀫𑀽𑀮𑀧𑀭𑀺𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀭𑀺𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀭𑀺𑀯𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀭𑀺𑀯𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀭𑀺𑀧𑀽𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀭𑀺𑀧𑀽𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀭𑀺𑀧𑀸𑀓𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀭𑀺𑀧𑀸𑀓𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀸𑀧𑀸𑀧𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀽𑀮𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑁄𑀲𑀕𑁆𑀕𑀧𑀝𑀺𑀲𑀫𑁆𑀪𑀺𑀤𑀸𑀬 𑀯𑀲𑀻𑀪𑀸𑀯𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂… 𑁇

1436\. 𑀧𑀭𑀺𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀯𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀧𑀽𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀕𑁆𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀯𑀺𑀲𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀸𑀯𑀺𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀺𑀜𑁆𑀚𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑀼𑀧𑀝𑁆𑀞𑀸𑀦𑀯𑀲𑁂𑀦 𑀘𑀺𑀢𑁆𑀢𑀲𑁆𑀲 𑀞𑀺𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀭𑀫𑁆𑀫𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀕𑁄𑀘𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀳𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀘𑁆𑀘𑀸𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀼𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀯𑀝𑁆𑀝𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀦𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀡𑀻𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀸𑀲𑀯𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀢𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀺𑀫𑀺𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀧𑁆𑀧𑀡𑀺𑀳𑀺𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀼𑀜𑁆𑀜𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀭𑀲𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀢𑀺𑀯𑀢𑁆𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀬𑀼𑀕𑀦𑀤𑁆𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀬𑁆𑀬𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀳𑁂𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1437\. 𑀲𑀫𑀣𑀲𑁆𑀲 𑀅𑀯𑀺𑀓𑁆𑀔𑁂𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀧𑀲𑁆𑀲𑀦𑀸𑀬 𑀅𑀦𑀼𑀧𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀣𑀯𑀺𑀧𑀲𑁆𑀲𑀦𑀸𑀦𑀁 𑀏𑀓𑀭𑀲𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀬𑀼𑀕𑀦𑀤𑁆𑀥𑀲𑁆𑀲 𑀅𑀦𑀢𑀺𑀯𑀢𑁆𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1438\. 𑀲𑀺𑀓𑁆𑀔𑀸𑀬 𑀲𑀫𑀸𑀤𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀭𑀫𑁆𑀫𑀡𑀲𑁆𑀲 𑀕𑁄𑀘𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀮𑀻𑀦𑀲𑁆𑀲 𑀘𑀺𑀢𑁆𑀢𑀲𑁆𑀲 𑀧𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀉𑀤𑁆𑀥𑀢𑀲𑁆𑀲 𑀘𑀺𑀢𑁆𑀢𑀲𑁆𑀲 𑀦𑀺𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀉𑀪𑁄𑀯𑀺𑀲𑀼𑀤𑁆𑀥𑀸𑀦𑀁 𑀅𑀚𑁆𑀛𑀼𑀧𑁂𑀓𑁆𑀔𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀲𑁂𑀲𑀸𑀥𑀺𑀕𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀉𑀢𑁆𑀢𑀭𑀺 𑀧𑀝𑀺𑀯𑁂𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀘𑁆𑀘𑀸𑀪𑀺𑀲𑀫𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀭𑁄𑀥𑁂 𑀧𑀢𑀺𑀝𑁆𑀞𑀸𑀧𑀓𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1439\. 𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀲𑁆𑀲 𑀅𑀥𑀺𑀫𑁄𑀓𑁆𑀔𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀲𑁆𑀲 𑀤𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀤𑁆𑀥𑀸𑀩𑀮𑀲𑁆𑀲 𑀅𑀲𑁆𑀲𑀤𑁆𑀥𑀺𑀬𑁂 𑀅𑀓𑀫𑁆𑀧𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀧𑀜𑁆𑀜𑀸𑀩𑀮𑀲𑁆𑀲 𑀅𑀯𑀺𑀚𑁆𑀚𑀸𑀬 𑀅𑀓𑀫𑁆𑀧𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑀲𑁆𑀲 𑀉𑀧𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑀲𑁆𑀲 𑀧𑀝𑀺𑀲𑀗𑁆𑀔𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑁆𑀫𑀸𑀤𑀺𑀝𑁆𑀞𑀺𑀬𑀸 𑀤𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀲𑀫𑁆𑀫𑀸𑀲𑀫𑀸𑀥𑀺𑀲𑁆𑀲 𑀅𑀯𑀺𑀓𑁆𑀔𑁂𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1440\. 𑀇𑀦𑁆𑀤𑁆𑀭𑀺𑀬𑀸𑀦𑀁 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀩𑀮𑀸𑀦𑀁 𑀅𑀓𑀫𑁆𑀧𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀬𑁆𑀬𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀕𑁆𑀕𑀲𑁆𑀲 𑀳𑁂𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀢𑀺𑀧𑀝𑁆𑀞𑀸𑀦𑀸𑀦𑀁 𑀉𑀧𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑁆𑀫𑀧𑁆𑀧𑀥𑀸𑀦𑀸𑀦𑀁 𑀧𑀤𑀳𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀇𑀤𑁆𑀥𑀺𑀧𑀸𑀤𑀸𑀦𑀁 𑀇𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀘𑁆𑀘𑀸𑀦𑀁 𑀢𑀣𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀬𑁄𑀕𑀸𑀦𑀁 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀨𑀮𑀸𑀦𑀁 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1441\. 𑀯𑀺𑀢𑀓𑁆𑀓𑀲𑁆𑀲 𑀅𑀪𑀺𑀦𑀺𑀭𑁄𑀧𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀘𑀸𑀭𑀲𑁆𑀲 𑀉𑀧𑀯𑀺𑀘𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀻𑀢𑀺𑀬𑀸 𑀨𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀼𑀔𑀲𑁆𑀲 𑀅𑀪𑀺𑀲𑀦𑁆𑀤𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀏𑀓𑀕𑁆𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1442\. 𑀆𑀯𑀚𑁆𑀚𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀜𑁆𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑁄𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀪𑀺𑀜𑁆𑀜𑀸𑀬 𑀜𑀸𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀜𑁆𑀜𑀸𑀬 𑀢𑀻𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀳𑀸𑀦𑀲𑁆𑀲 𑀧𑀭𑀺𑀘𑁆𑀘𑀸𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀪𑀸𑀯𑀦𑀸𑀬 𑀏𑀓𑀭𑀲𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀘𑁆𑀙𑀺𑀓𑀺𑀭𑀺𑀬𑀸𑀬 𑀨𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀔𑀦𑁆𑀥𑀸𑀦𑀁 𑀔𑀦𑁆𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀥𑀸𑀢𑀽𑀦𑀁 𑀥𑀸𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀬𑀢𑀦𑀸𑀦𑀁 𑀆𑀬𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀗𑁆𑀔𑀢𑀸𑀦𑀁 𑀲𑀗𑁆𑀔𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀲𑀗𑁆𑀔𑀢𑀲𑁆𑀲 𑀅𑀲𑀗𑁆𑀔𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1443\. 𑀘𑀺𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀸𑀦𑀦𑁆𑀢𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀯𑀼𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀯𑀺𑀯𑀝𑁆𑀝𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀳𑁂𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀧𑀘𑁆𑀘𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀯𑀢𑁆𑀣𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀪𑀽𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀆𑀭𑀫𑁆𑀫𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀕𑁄𑀘𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀕𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀅𑀪𑀺𑀦𑀻𑀳𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀘𑀺𑀢𑁆𑀢𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1444\. 𑀏𑀓𑀢𑁆𑀢𑁂 𑀆𑀯𑀚𑁆𑀚𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀯𑀺𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀜𑁆𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀏𑀓𑁄𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 ( ) 𑀏𑀓𑀢𑁆𑀢𑁂 𑀧𑀓𑁆𑀔𑀦𑁆𑀤𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀲𑀻𑀤𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀦𑁆𑀢𑀺𑀝𑁆𑀞𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀯𑀺𑀫𑀼𑀘𑁆𑀘𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀏𑀢𑀁 𑀲𑀦𑁆𑀢𑀦𑁆𑀢𑀺 𑀧𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀬𑀸𑀦𑀻𑀓𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀯𑀢𑁆𑀣𑀼𑀓𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀦𑀼𑀝𑁆𑀞𑀺𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀭𑀺𑀘𑀺𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀼𑀲𑀫𑀸𑀭𑀤𑁆𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀭𑀺𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀭𑀺𑀯𑀸𑀭𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀭𑀺𑀧𑀽𑀭𑀡𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀫𑁄𑀥𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀥𑀺𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀆𑀲𑁂𑀯𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀪𑀸𑀯𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀩𑀳𑀼𑀮𑀻𑀓𑀫𑁆𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀼𑀲𑀫𑀼𑀕𑁆𑀕𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀼𑀯𑀺𑀫𑀼𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀩𑀼𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀦𑀼𑀩𑀼𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀝𑀺𑀩𑀼𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀫𑁆𑀩𑀼𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀩𑁄𑀥𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀦𑀼𑀩𑁄𑀥𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀝𑀺𑀩𑁄𑀥𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀫𑁆𑀩𑀼𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀩𑁄𑀥𑀺𑀧𑀓𑁆𑀔𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀦𑀼𑀩𑁄𑀥𑀺𑀧𑀓𑁆𑀔𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀝𑀺𑀩𑁄𑀥𑀺𑀧𑀓𑁆𑀔𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀫𑁆𑀩𑁄𑀥𑀺𑀧𑀓𑁆𑀔𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀚𑁄𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀉𑀚𑁆𑀚𑁄𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀅𑀦𑀼𑀚𑁄𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀧𑀝𑀺𑀚𑁄𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀏𑀓𑀢𑁆𑀢𑁂 𑀲𑀜𑁆𑀚𑁄𑀢𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1445\. 𑀧𑀢𑀸𑀧𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀭𑁄𑀘𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀓𑀺𑀮𑁂𑀲𑀸𑀦𑀁 𑀲𑀦𑁆𑀢𑀸𑀧𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀫𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀫𑁆𑀫𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀯𑁂𑀓𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀯𑁂𑀓𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀭𑀸𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀭𑀸𑀕𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀭𑁄𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀭𑁄𑀥𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑁄𑀲𑀕𑁆𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑁄𑀲𑀕𑁆𑀕𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀺𑀘𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1446\. 𑀙𑀦𑁆𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀫𑀽𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀧𑀸𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀧𑀥𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀇𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀅𑀥𑀺𑀫𑁄𑀓𑁆𑀔𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀧𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀉𑀧𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀅𑀯𑀺𑀓𑁆𑀔𑁂𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀙𑀦𑁆𑀤𑀲𑁆𑀲 𑀤𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1447\. 𑀯𑀻𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀘𑀺𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀯𑀻𑀫𑀁𑀲𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀫𑀽𑀮𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀧𑀸𑀤𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀧𑀥𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀇𑀚𑁆𑀛𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀅𑀥𑀺𑀫𑁄𑀓𑁆𑀔𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀧𑀕𑁆𑀕𑀳𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀉𑀧𑀝𑁆𑀞𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀅𑀯𑀺𑀓𑁆𑀔𑁂𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀻𑀫𑀁𑀲𑀸𑀬 𑀤𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1448\. 𑀤𑀼𑀓𑁆𑀔𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀼𑀓𑁆𑀔𑀲𑁆𑀲 𑀧𑀻𑀍𑀅𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀼𑀓𑁆𑀔𑀲𑁆𑀲 𑀲𑀗𑁆𑀔𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀼𑀓𑁆𑀔𑀲𑁆𑀲 𑀲𑀦𑁆𑀢𑀸𑀧𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀼𑀓𑁆𑀔𑀲𑁆𑀲 𑀯𑀺𑀧𑀭𑀺𑀡𑀸𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀼𑀤𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀼𑀤𑀬𑀲𑁆𑀲 𑀆𑀬𑀽𑀳𑀦𑀝𑁆𑀞𑀁…  𑀦𑀺𑀤𑀸𑀦𑀝𑁆𑀞𑀁…  𑀲𑀜𑁆𑀜𑁄𑀕𑀝𑁆𑀞𑀁…  𑀧𑀮𑀺𑀩𑁄𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀭𑁄𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀭𑁄𑀥𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑀁…  𑀯𑀺𑀯𑁂𑀓𑀝𑁆𑀞𑀁…  𑀅𑀲𑀗𑁆𑀔𑀢𑀝𑁆𑀞𑀁…  𑀅𑀫𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀕𑁆𑀕𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀕𑁆𑀕𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑀁…  𑀳𑁂𑀢𑀼𑀝𑁆𑀞𑀁…  𑀤𑀲𑁆𑀲𑀦𑀝𑁆𑀞𑀁…  𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1449\. 𑀢𑀣𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀢𑁆𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀘𑁆𑀘𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀝𑀺𑀯𑁂𑀥𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀪𑀺𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀚𑀸𑀦𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀥𑀫𑁆𑀫𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀥𑀸𑀢𑀼𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀜𑀸𑀢𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀨𑀲𑁆𑀲𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀪𑀺𑀲𑀫𑀬𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1450\. 𑀦𑁂𑀓𑁆𑀔𑀫𑁆𑀫𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀩𑁆𑀬𑀸𑀧𑀸𑀤𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀮𑁄𑀓𑀲𑀜𑁆𑀜𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀯𑀺𑀓𑁆𑀔𑁂𑀧𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀥𑀫𑁆𑀫𑀯𑀯𑀢𑁆𑀣𑀸𑀦𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀜𑀸𑀡𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀸𑀫𑁄𑀚𑁆𑀚𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀞𑀫𑀁 𑀛𑀸𑀦𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀅𑀭𑀳𑀢𑁆𑀢𑀫𑀕𑁆𑀕𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀭𑀳𑀢𑁆𑀢𑀨𑀮𑀲𑀫𑀸𑀧𑀢𑁆𑀢𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1451\. 𑀅𑀥𑀺𑀫𑁄𑀓𑁆𑀔𑀝𑁆𑀞𑁂𑀦 𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀤𑀲𑁆𑀲𑀦𑀝𑁆𑀞𑁂𑀦 𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀲𑁆𑀲𑀤𑁆𑀥𑀺𑀬𑁂 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀲𑀤𑁆𑀥𑀸𑀩𑀮𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀅𑀯𑀺𑀚𑁆𑀚𑀸𑀬 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀧𑀜𑁆𑀜𑀸𑀩𑀮𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀧𑀝𑀺𑀲𑀗𑁆𑀔𑀸𑀦𑀝𑁆𑀞𑁂𑀦 𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1452\. 𑀤𑀲𑁆𑀲𑀦𑀝𑁆𑀞𑁂𑀦 𑀲𑀫𑁆𑀫𑀸𑀤𑀺𑀝𑁆𑀞𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸…𑀧𑁂…  𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑁆𑀫𑀸𑀲𑀫𑀸𑀥𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁂𑀦 𑀇𑀦𑁆𑀤𑁆𑀭𑀺𑀬𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀩𑀮𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀦𑀺𑀬𑁆𑀬𑀸𑀦𑀝𑁆𑀞𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀳𑁂𑀢𑀼𑀝𑁆𑀞𑁂𑀦 𑀫𑀕𑁆𑀕𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀢𑀺𑀧𑀝𑁆𑀞𑀸𑀦𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀤𑀳𑀦𑀝𑁆𑀞𑁂𑀦 𑀲𑀫𑁆𑀫𑀧𑁆𑀧𑀥𑀸𑀦𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀇𑀚𑁆𑀛𑀦𑀝𑁆𑀞𑁂𑀦 𑀇𑀤𑁆𑀥𑀺𑀧𑀸𑀤𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀢𑀣𑀝𑁆𑀞𑁂𑀦 𑀲𑀘𑁆𑀘𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑀣𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀼𑀧𑀲𑁆𑀲𑀦𑀝𑁆𑀞𑁂𑀦 𑀯𑀺𑀧𑀲𑁆𑀲𑀦𑀁…𑀧𑁂…  𑀏𑀓𑀭𑀲𑀝𑁆𑀞𑁂𑀦 𑀲𑀫𑀣𑀯𑀺𑀧𑀲𑁆𑀲𑀦𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀦𑀢𑀺𑀯𑀢𑁆𑀢𑀦𑀝𑁆𑀞𑁂𑀦 𑀬𑀼𑀕𑀦𑀤𑁆𑀥𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀁𑀯𑀭𑀝𑁆𑀞𑁂𑀦 𑀲𑀻𑀮𑀯𑀺𑀲𑀼𑀤𑁆𑀥𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀘𑀺𑀢𑁆𑀢𑀯𑀺𑀲𑀼𑀤𑁆𑀥𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀤𑀲𑁆𑀲𑀦𑀝𑁆𑀞𑁂𑀦 𑀤𑀺𑀝𑁆𑀞𑀺𑀯𑀺𑀲𑀼𑀤𑁆𑀥𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀼𑀢𑁆𑀢𑀝𑁆𑀞𑁂𑀦 𑀯𑀺𑀫𑁄𑀓𑁆𑀔𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀝𑀺𑀯𑁂𑀥𑀝𑁆𑀞𑁂𑀦 𑀯𑀺𑀚𑁆𑀚𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀭𑀺𑀘𑁆𑀘𑀸𑀕𑀝𑁆𑀞𑁂𑀦 𑀯𑀺𑀫𑀼𑀢𑁆𑀢𑀺𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀼𑀘𑁆𑀙𑁂𑀤𑀝𑁆𑀞𑁂𑀦 𑀔𑀬𑁂 𑀜𑀸𑀡𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀝𑁆𑀞𑁂𑀦 𑀅𑀦𑀼𑀧𑁆𑀧𑀸𑀤𑁂 𑀜𑀸𑀡𑀁 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

1453\. 𑀙𑀦𑁆𑀤𑀁 𑀫𑀽𑀮𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀫𑀦𑀲𑀺𑀓𑀸𑀭𑀁 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀨𑀲𑁆𑀲𑀁 𑀲𑀫𑁄𑀥𑀸𑀦𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑁂𑀤𑀦𑀁 𑀲𑀫𑁄𑀲𑀭𑀡𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀫𑀸𑀥𑀺𑀁 𑀧𑀫𑀼𑀔𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀲𑀢𑀺𑀁 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀧𑀜𑁆𑀜𑀁 𑀢𑀤𑀼𑀢𑁆𑀢𑀭𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀯𑀺𑀫𑀼𑀢𑁆𑀢𑀺𑀁 𑀲𑀸𑀭𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇 𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀩𑀼𑀚𑁆𑀛𑀦𑁆𑀢𑀻𑀢𑀺—  𑀩𑁄𑀚𑁆𑀛𑀗𑁆𑀕𑀸𑁇

(20.)

1454\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀢𑀢𑁆𑀭 𑀔𑁄 𑀆𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀆𑀯𑀼𑀲𑁄 𑀪𑀺𑀓𑁆𑀔𑀯𑁄”𑀢𑀺𑁇 “𑀆𑀯𑀼𑀲𑁄”𑀢𑀺 𑀔𑁄 𑀢𑁂 𑀪𑀺𑀓𑁆𑀔𑀽 𑀆𑀬𑀲𑁆𑀫𑀢𑁄 𑀲𑀸𑀭𑀺𑀧𑀼𑀢𑁆𑀢𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀆𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀏𑀢𑀤𑀯𑁄𑀘—

1455\. “𑀲𑀢𑁆𑀢𑀺𑀫𑁂, 𑀆𑀯𑀼𑀲𑁄, 𑀩𑁄𑀚𑁆𑀛𑀗𑁆𑀕𑀸𑁇 𑀓𑀢𑀫𑁂 𑀲𑀢𑁆𑀢? 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄, 𑀥𑀫𑁆𑀫𑀯𑀺𑀘𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁄…𑀧𑁂…  𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑁄—  𑀇𑀫𑁂 𑀔𑁄, 𑀆𑀯𑀼𑀲𑁄, 𑀲𑀢𑁆𑀢 𑀩𑁄𑀚𑁆𑀛𑀗𑁆𑀕𑀸𑁇 𑀇𑀫𑁂𑀲𑀁 𑀔𑁆𑀯𑀸𑀳𑀁, 𑀆𑀯𑀼𑀲𑁄, 𑀲𑀢𑁆𑀢𑀦𑁆𑀦𑀁 𑀩𑁄𑀚𑁆𑀛𑀗𑁆𑀕𑀸𑀦𑀁 𑀬𑁂𑀦 𑀬𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀆𑀓𑀗𑁆𑀔𑀸𑀫𑀺 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀯𑀺𑀳𑀭𑀺𑀢𑀼𑀁, 𑀢𑁂𑀦 𑀢𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀯𑀺𑀳𑀭𑀸𑀫𑀺𑁇 𑀬𑁂𑀦 𑀬𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀆𑀓𑀗𑁆𑀔𑀸𑀫𑀺 𑀫𑀚𑁆𑀛𑀦𑁆𑀳𑀺𑀓𑀲𑀫𑀬𑀁…𑀧𑁂…  𑀲𑀸𑀬𑀦𑁆𑀳𑀲𑀫𑀬𑀁 𑀯𑀺𑀳𑀭𑀺𑀢𑀼𑀁, 𑀢𑁂𑀦 𑀢𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀲𑀸𑀬𑀦𑁆𑀳𑀲𑀫𑀬𑀁 𑀯𑀺𑀳𑀭𑀸𑀫𑀺𑁇 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀇𑀢𑀺 𑀘𑁂 𑀫𑁂, ‘𑀆𑀯𑀼𑀲𑁄, 𑀳𑁄𑀢𑀺, 𑀅𑀧𑁆𑀧𑀫𑀸𑀡𑁄’𑀢𑀺 𑀫𑁂 𑀳𑁄𑀢𑀺, ‘𑀲𑀼𑀲𑀫𑀸𑀭𑀤𑁆𑀥𑁄’𑀢𑀺 𑀫𑁂 𑀳𑁄𑀢𑀺𑁇 𑀢𑀺𑀝𑁆𑀞𑀦𑁆𑀢𑀜𑁆𑀘 𑀦𑀁 ‘𑀢𑀺𑀝𑁆𑀞𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇 𑀲𑀘𑁂𑀧𑀺 𑀫𑁂 𑀘𑀯𑀢𑀺, ‘𑀇𑀤𑀧𑁆𑀧𑀘𑁆𑀘𑀬𑀸 𑀫𑁂 𑀘𑀯𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇 𑀥𑀫𑁆𑀫𑀯𑀺𑀘𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁄…𑀧𑁂…  𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀇𑀢𑀺 𑀘𑁂 𑀫𑁂, 𑀆𑀯𑀼𑀲𑁄, 𑀳𑁄𑀢𑀺, ‘𑀅𑀧𑁆𑀧𑀫𑀸𑀡𑁄’𑀢𑀺 𑀫𑁂 𑀳𑁄𑀢𑀺, ‘𑀲𑀼𑀲𑀫𑀸𑀭𑀤𑁆𑀥𑁄’𑀢𑀺 𑀫𑁂 𑀳𑁄𑀢𑀺𑁇 𑀢𑀺𑀝𑁆𑀞𑀦𑁆𑀢𑀜𑁆𑀘 𑀦𑀁 ‘𑀢𑀺𑀝𑁆𑀞𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇 𑀲𑀘𑁂𑀧𑀺 𑀫𑁂 𑀘𑀯𑀢𑀺, ‘𑀇𑀤𑀧𑁆𑀧𑀘𑁆𑀘𑀬𑀸 𑀫𑁂 𑀘𑀯𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇

1456\. 𑀲𑁂𑀬𑁆𑀬𑀣𑀸𑀧𑀺, 𑀆𑀯𑀼𑀲𑁄, 𑀭𑀜𑁆𑀜𑁄 𑀯𑀸 𑀭𑀸𑀚𑀫𑀳𑀸𑀫𑀢𑁆𑀢𑀲𑁆𑀲 𑀯𑀸 𑀦𑀸𑀦𑀸𑀭𑀢𑁆𑀢𑀸𑀦𑀁 𑀤𑀼𑀲𑁆𑀲𑀸𑀦𑀁 𑀤𑀼𑀲𑁆𑀲𑀓𑀭𑀡𑁆𑀟𑀓𑁄 𑀧𑀽𑀭𑁄 𑀅𑀲𑁆𑀲𑁇 𑀲𑁄 𑀬𑀜𑁆𑀜𑀤𑁂𑀯 𑀤𑀼𑀲𑁆𑀲𑀬𑀼𑀕𑀁 𑀆𑀓𑀗𑁆𑀔𑁂𑀬𑁆𑀬 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀧𑀸𑀭𑀼𑀧𑀺𑀢𑀼𑀁, 𑀢𑀁 𑀢𑀤𑁂𑀯 𑀤𑀼𑀲𑁆𑀲𑀬𑀼𑀕𑀁 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀧𑀸𑀭𑀼𑀧𑁂𑀬𑁆𑀬𑁇 𑀬𑀜𑁆𑀜𑀤𑁂𑀯 𑀤𑀼𑀲𑁆𑀲𑀬𑀼𑀕𑀁 𑀆𑀓𑀗𑁆𑀔𑁂𑀬𑁆𑀬 𑀫𑀚𑁆𑀛𑀦𑁆𑀳𑀺𑀓𑀲𑀫𑀬𑀁…𑀧𑁂…  𑀲𑀸𑀬𑀦𑁆𑀳𑀲𑀫𑀬𑀁 𑀧𑀸𑀭𑀼𑀧𑀺𑀢𑀼𑀁, 𑀢𑀁 𑀢𑀤𑁂𑀯 𑀤𑀼𑀲𑁆𑀲𑀬𑀼𑀕𑀁 𑀲𑀸𑀬𑀦𑁆𑀳𑀲𑀫𑀬𑀁 𑀧𑀸𑀭𑀼𑀧𑁂𑀬𑁆𑀬𑁇 𑀏𑀯𑀫𑁂𑀯 𑀔𑁆𑀯𑀸𑀳𑀁, 𑀆𑀯𑀼𑀲𑁄, 𑀇𑀫𑁂𑀲𑀁 𑀲𑀢𑁆𑀢𑀦𑁆𑀦𑀁 𑀩𑁄𑀚𑁆𑀛𑀗𑁆𑀕𑀸𑀦𑀁 𑀬𑁂𑀦 𑀬𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀆𑀓𑀗𑁆𑀔𑀸𑀫𑀺 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀯𑀺𑀳𑀭𑀺𑀢𑀼𑀁, 𑀢𑁂𑀦 𑀢𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀯𑀺𑀳𑀭𑀸𑀫𑀺𑁇 𑀬𑁂𑀦 𑀬𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀆𑀓𑀗𑁆𑀔𑀸𑀫𑀺 𑀫𑀚𑁆𑀛𑀦𑁆𑀳𑀺𑀓𑀲𑀫𑀬𑀁…𑀧𑁂…  𑀲𑀸𑀬𑀦𑁆𑀳𑀲𑀫𑀬𑀁 𑀯𑀺𑀳𑀭𑀺𑀢𑀼𑀁, 𑀢𑁂𑀦 𑀢𑁂𑀦 𑀩𑁄𑀚𑁆𑀛𑀗𑁆𑀕𑁂𑀦 𑀲𑀸𑀬𑀦𑁆𑀳𑀲𑀫𑀬𑀁 𑀯𑀺𑀳𑀭𑀸𑀫𑀺𑁇 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀇𑀢𑀺 𑀘𑁂 𑀫𑁂, 𑀆𑀯𑀼𑀲𑁄, 𑀳𑁄𑀢𑀺, ‘𑀅𑀧𑁆𑀧𑀫𑀸𑀡𑁄’𑀢𑀺 𑀫𑁂 𑀳𑁄𑀢𑀺, ‘𑀲𑀼𑀲𑀫𑀸𑀭𑀤𑁆𑀥𑁄’𑀢𑀺 𑀫𑁂 𑀳𑁄𑀢𑀺𑁇 𑀢𑀺𑀝𑁆𑀞𑀦𑁆𑀢𑀜𑁆𑀘 𑀦𑀁 ‘𑀢𑀺𑀝𑁆𑀞𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇 𑀲𑀘𑁂𑀧𑀺 𑀫𑁂 𑀘𑀯𑀢𑀺, ‘𑀇𑀤𑀧𑁆𑀧𑀘𑁆𑀘𑀬𑀸 𑀫𑁂 𑀘𑀯𑀢𑀻’𑀢𑀺 𑀧𑀚𑀸𑀦𑀸𑀫𑀺…𑀧𑁂…  𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀇𑀢𑀺 𑀘𑁂 𑀫𑁂, 𑀆𑀯𑀼𑀲𑁄, 𑀳𑁄𑀢𑀺, ‘𑀅𑀧𑁆𑀧𑀫𑀸𑀡𑁄’𑀢𑀺 𑀫𑁂 𑀳𑁄𑀢𑀺, ‘𑀲𑀼𑀲𑀫𑀸𑀭𑀤𑁆𑀥𑁄’𑀢𑀺 𑀫𑁂 𑀳𑁄𑀢𑀺𑁇 𑀢𑀺𑀝𑁆𑀞𑀦𑁆𑀢𑀜𑁆𑀘 𑀦𑀁 ‘𑀢𑀺𑀝𑁆𑀞𑀢𑀻’𑀢𑀺 𑀧𑀚𑀸𑀦𑀸𑀫𑀺𑁇 𑀲𑀘𑁂𑀧𑀺 𑀫𑁂 𑀘𑀯𑀢𑀺, ‘𑀇𑀤𑀧𑁆𑀧𑀘𑁆𑀘𑀬𑀸 𑀫𑁂 𑀘𑀯𑀢𑀻’𑀢𑀺 𑀧𑀚𑀸𑀦𑀸𑀫𑀺”𑁇

[Go to previous page (2.3 Bojjhaṅgakathā)](../2.3.md) / [Go to parent page (2.3 Bojjhaṅgakathā)](../2.3.md) / [Go to next page (2.3.2 Suttantaniddesa)](2.3.2.md)


