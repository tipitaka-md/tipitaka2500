
[Home](/) / [26Ps Paṭisambhidāmaggapāḷi](/tipitaka/26Ps.md) / [3 Paññāvagga](/tipitaka/26Ps/3.md)

# 𑁩𑁇𑁨 𑀇𑀤𑁆𑀥𑀺𑀓𑀣𑀸

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

(9.)

1786\. 𑀓𑀸 𑀇𑀤𑁆𑀥𑀺? 𑀓𑀢𑀺 𑀇𑀤𑁆𑀥𑀺𑀬𑁄? 𑀇𑀤𑁆𑀥𑀺𑀬𑀸 𑀓𑀢𑀺 𑀪𑀽𑀫𑀺𑀬𑁄, 𑀓𑀢𑀺 𑀧𑀸𑀤𑀸, 𑀓𑀢𑀺 𑀧𑀤𑀸𑀦𑀺, 𑀓𑀢𑀺 𑀫𑀽𑀮𑀸𑀦𑀺? **𑀓𑀸 𑀇𑀤𑁆𑀥𑀻**𑀢𑀺? 𑀇𑀚𑁆𑀛𑀦𑀝𑁆𑀞𑁂𑀦 𑀇𑀤𑁆𑀥𑀺𑁇 **𑀓𑀢𑀺 𑀇𑀤𑁆𑀥𑀺𑀬𑁄**𑀢𑀺? 𑀤𑀲 𑀇𑀤𑁆𑀥𑀺𑀬𑁄𑁇 **𑀇𑀤𑁆𑀥𑀺𑀬𑀸 𑀓𑀢𑀺 𑀪𑀽𑀫𑀺𑀬𑁄**𑀢𑀺? 𑀇𑀤𑁆𑀥𑀺𑀬𑀸 𑀘𑀢𑀲𑁆𑀲𑁄 𑀪𑀽𑀫𑀺𑀬𑁄, 𑀘𑀢𑁆𑀢𑀸𑀭𑁄 𑀧𑀸𑀤𑀸, 𑀅𑀝𑁆𑀞 𑀧𑀤𑀸𑀦𑀺, 𑀲𑁄𑀍𑀅𑀲 𑀫𑀽𑀮𑀸𑀦𑀺𑁇

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

1787\. 𑀓𑀢𑀫𑀸 **𑀤𑀲 𑀇𑀤𑁆𑀥𑀺𑀬𑁄?** 𑀅𑀥𑀺𑀝𑁆𑀞𑀸𑀦𑀸 𑀇𑀤𑁆𑀥𑀺, 𑀯𑀺𑀓𑀼𑀩𑁆𑀩𑀦𑀸 𑀇𑀤𑁆𑀥𑀺, 𑀫𑀦𑁄𑀫𑀬𑀸 𑀇𑀤𑁆𑀥𑀺, 𑀜𑀸𑀡𑀯𑀺𑀧𑁆𑀨𑀸𑀭𑀸 𑀇𑀤𑁆𑀥𑀺, 𑀲𑀫𑀸𑀥𑀺𑀯𑀺𑀧𑁆𑀨𑀸𑀭𑀸 𑀇𑀤𑁆𑀥𑀺, 𑀅𑀭𑀺𑀬𑀸 𑀇𑀤𑁆𑀥𑀺, 𑀓𑀫𑁆𑀫𑀯𑀺𑀧𑀸𑀓𑀚𑀸 𑀇𑀤𑁆𑀥𑀺, 𑀧𑀼𑀜𑁆𑀜𑀯𑀢𑁄 𑀇𑀤𑁆𑀥𑀺, 𑀯𑀺𑀚𑁆𑀚𑀸𑀫𑀬𑀸 𑀇𑀤𑁆𑀥𑀺, 𑀢𑀢𑁆𑀣 𑀢𑀢𑁆𑀣 𑀲𑀫𑁆𑀫𑀸𑀧𑀬𑁄𑀕𑀧𑀘𑁆𑀘𑀬𑀸 𑀇𑀚𑁆𑀛𑀦𑀝𑁆𑀞𑁂𑀦 𑀇𑀤𑁆𑀥𑀺𑁇

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

1788\. **𑀇𑀤𑁆𑀥𑀺𑀬𑀸 𑀓𑀢𑀫𑀸 𑀘𑀢𑀲𑁆𑀲𑁄 𑀪𑀽𑀫𑀺𑀬𑁄?** 𑀯𑀺𑀯𑁂𑀓𑀚𑀸𑀪𑀽𑀫𑀺 𑀧𑀞𑀫𑀁 𑀛𑀸𑀦𑀁, 𑀧𑀻𑀢𑀺𑀲𑀼𑀔𑀪𑀽𑀫𑀺 𑀤𑀼𑀢𑀺𑀬𑀁 𑀛𑀸𑀦𑀁, 𑀉𑀧𑁂𑀓𑁆𑀔𑀸𑀲𑀼𑀔𑀪𑀽𑀫𑀺 𑀢𑀢𑀺𑀬𑀁 𑀛𑀸𑀦𑀁, 𑀅𑀤𑀼𑀓𑁆𑀔𑀫𑀲𑀼𑀔𑀸𑀪𑀽𑀫𑀺 𑀘𑀢𑀼𑀢𑁆𑀣𑀁 𑀛𑀸𑀦𑀁𑁇 𑀇𑀤𑁆𑀥𑀺𑀬𑀸 𑀇𑀫𑀸 𑀘𑀢𑀲𑁆𑀲𑁄 𑀪𑀽𑀫𑀺𑀬𑁄 𑀇𑀤𑁆𑀥𑀺𑀮𑀸𑀪𑀸𑀬 𑀇𑀤𑁆𑀥𑀺𑀧𑀝𑀺𑀮𑀸𑀪𑀸𑀬 𑀇𑀤𑁆𑀥𑀺𑀯𑀺𑀓𑀼𑀩𑁆𑀩𑀦𑀢𑀸𑀬 𑀇𑀤𑁆𑀥𑀺𑀯𑀺𑀲𑀯𑀺𑀢𑀸𑀬 𑀇𑀤𑁆𑀥𑀺𑀯𑀲𑀻𑀪𑀸𑀯𑀸𑀬 𑀇𑀤𑁆𑀥𑀺𑀯𑁂𑀲𑀸𑀭𑀚𑁆𑀚𑀸𑀬 𑀲𑀁𑀯𑀢𑁆𑀢𑀦𑁆𑀢𑀻𑀢𑀺𑁇

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

1789\. **𑀇𑀤𑁆𑀥𑀺𑀬𑀸 𑀓𑀢𑀫𑁂 𑀘𑀢𑁆𑀢𑀸𑀭𑁄 𑀧𑀸𑀤𑀸?** 𑀇𑀥 𑀪𑀺𑀓𑁆𑀔𑀼 𑀙𑀦𑁆𑀤𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀢𑀺, 𑀘𑀺𑀢𑁆𑀢𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀢𑀺, 𑀯𑀻𑀭𑀺𑀬𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀢𑀺, 𑀯𑀻𑀫𑀁𑀲𑀸𑀲𑀫𑀸𑀥𑀺𑀧𑀥𑀸𑀦𑀲𑀗𑁆𑀔𑀸𑀭𑀲𑀫𑀦𑁆𑀦𑀸𑀕𑀢𑀁 𑀇𑀤𑁆𑀥𑀺𑀧𑀸𑀤𑀁 𑀪𑀸𑀯𑁂𑀢𑀺𑁇 𑀇𑀤𑁆𑀥𑀺𑀬𑀸 𑀇𑀫𑁂 𑀘𑀢𑁆𑀢𑀸𑀭𑁄 𑀧𑀸𑀤𑀸 𑀇𑀤𑁆𑀥𑀺𑀮𑀸𑀪𑀸𑀬 𑀇𑀤𑁆𑀥𑀺𑀧𑀝𑀺𑀮𑀸𑀪𑀸𑀬 𑀇𑀤𑁆𑀥𑀺𑀯𑀺𑀓𑀼𑀩𑁆𑀩𑀦𑀢𑀸𑀬 𑀇𑀤𑁆𑀥𑀺𑀯𑀺𑀲𑀯𑀺𑀢𑀸𑀬 𑀇𑀤𑁆𑀥𑀺𑀯𑀲𑀻𑀪𑀸𑀯𑀸𑀬 𑀇𑀤𑁆𑀥𑀺𑀯𑁂𑀲𑀸𑀭𑀚𑁆𑀚𑀸𑀬 𑀲𑀁𑀯𑀢𑁆𑀢𑀦𑁆𑀢𑀻𑀢𑀺𑁇

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

1790\. **𑀇𑀤𑁆𑀥𑀺𑀬𑀸 𑀓𑀢𑀫𑀸𑀦𑀺 𑀅𑀝𑁆𑀞 𑀧𑀤𑀸𑀦𑀺?** 𑀙𑀦𑁆𑀤𑀜𑁆𑀘𑁂 𑀪𑀺𑀓𑁆𑀔𑀼 𑀦𑀺𑀲𑁆𑀲𑀸𑀬 𑀮𑀪𑀢𑀺 𑀲𑀫𑀸𑀥𑀺𑀁, 𑀮𑀪𑀢𑀺 𑀘𑀺𑀢𑁆𑀢𑀲𑁆𑀲 𑀏𑀓𑀕𑁆𑀕𑀢𑀁𑁇 𑀙𑀦𑁆𑀤𑁄 𑀦 𑀲𑀫𑀸𑀥𑀺, 𑀲𑀫𑀸𑀥𑀺 𑀦 𑀙𑀦𑁆𑀤𑁄𑁇 𑀅𑀜𑁆𑀜𑁄 𑀙𑀦𑁆𑀤𑁄, 𑀅𑀜𑁆𑀜𑁄 𑀲𑀫𑀸𑀥𑀺𑁇 𑀯𑀻𑀭𑀺𑀬𑀜𑁆𑀘𑁂 𑀪𑀺𑀓𑁆𑀔𑀼 𑀦𑀺𑀲𑁆𑀲𑀸𑀬 𑀮𑀪𑀢𑀺 𑀲𑀫𑀸𑀥𑀺𑀁, 𑀮𑀪𑀢𑀺 𑀘𑀺𑀢𑁆𑀢𑀲𑁆𑀲 𑀏𑀓𑀕𑁆𑀕𑀢𑀁𑁇 𑀯𑀻𑀭𑀺𑀬𑀁 𑀦 𑀲𑀫𑀸𑀥𑀺, 𑀲𑀫𑀸𑀥𑀺 𑀦 𑀯𑀻𑀭𑀺𑀬𑀁𑁇 𑀅𑀜𑁆𑀜𑀁 𑀯𑀻𑀭𑀺𑀬𑀁, 𑀅𑀜𑁆𑀜𑁄 𑀲𑀫𑀸𑀥𑀺𑁇 𑀘𑀺𑀢𑁆𑀢𑀜𑁆𑀘𑁂 𑀪𑀺𑀓𑁆𑀔𑀼 𑀦𑀺𑀲𑁆𑀲𑀸𑀬 𑀮𑀪𑀢𑀺 𑀲𑀫𑀸𑀥𑀺𑀁, 𑀮𑀪𑀢𑀺 𑀘𑀺𑀢𑁆𑀢𑀲𑁆𑀲 𑀏𑀓𑀕𑁆𑀕𑀢𑀁𑁇 𑀘𑀺𑀢𑁆𑀢𑀁 𑀦 𑀲𑀫𑀸𑀥𑀺, 𑀲𑀫𑀸𑀥𑀺 𑀦 𑀘𑀺𑀢𑁆𑀢𑀁𑁇 𑀅𑀜𑁆𑀜𑀁 𑀘𑀺𑀢𑁆𑀢𑀁, 𑀅𑀜𑁆𑀜𑁄 𑀲𑀫𑀸𑀥𑀺𑁇 𑀯𑀻𑀫𑀁𑀲𑀜𑁆𑀘𑁂 𑀪𑀺𑀓𑁆𑀔𑀼 𑀦𑀺𑀲𑁆𑀲𑀸𑀬 𑀮𑀪𑀢𑀺 𑀲𑀫𑀸𑀥𑀺𑀁, 𑀮𑀪𑀢𑀺 𑀘𑀺𑀢𑁆𑀢𑀲𑁆𑀲 𑀏𑀓𑀕𑁆𑀕𑀢𑀁𑁇 𑀯𑀻𑀫𑀁𑀲𑀸 𑀦 𑀲𑀫𑀸𑀥𑀺, 𑀲𑀫𑀸𑀥𑀺 𑀦 𑀯𑀻𑀫𑀁𑀲𑀸𑁇 𑀅𑀜𑁆𑀜𑀸 𑀯𑀻𑀫𑀁𑀲𑀸, 𑀅𑀜𑁆𑀜𑁄 𑀲𑀫𑀸𑀥𑀺𑁇 𑀇𑀤𑁆𑀥𑀺𑀬𑀸 𑀇𑀫𑀸𑀦𑀺 𑀅𑀝𑁆𑀞 𑀧𑀤𑀸𑀦𑀺 𑀇𑀤𑁆𑀥𑀺𑀮𑀸𑀪𑀸𑀬 𑀇𑀤𑁆𑀥𑀺𑀧𑀝𑀺𑀮𑀸𑀪𑀸𑀬 𑀇𑀤𑁆𑀥𑀺𑀯𑀺𑀓𑀼𑀩𑁆𑀩𑀦𑀢𑀸𑀬 𑀇𑀤𑁆𑀥𑀺𑀯𑀺𑀲𑀯𑀺𑀢𑀸𑀬 𑀇𑀤𑁆𑀥𑀺𑀯𑀲𑀻𑀪𑀸𑀯𑀸𑀬 𑀇𑀤𑁆𑀥𑀺𑀯𑁂𑀲𑀸𑀭𑀚𑁆𑀚𑀸𑀬 𑀲𑀁𑀯𑀢𑁆𑀢𑀦𑁆𑀢𑀻𑀢𑀺𑁇

### 𑀧𑀜𑁆𑀜𑀸𑀯𑀕𑁆𑀕

### 𑀇𑀤𑁆𑀥𑀺𑀓𑀣𑀸

1791\. **𑀇𑀤𑁆𑀥𑀺𑀬𑀸 𑀓𑀢𑀫𑀸𑀦𑀺 𑀲𑁄𑀍𑀅𑀲 𑀫𑀽𑀮𑀸𑀦𑀺?** 𑀅𑀦𑁄𑀦𑀢𑀁 𑀘𑀺𑀢𑁆𑀢𑀁 𑀓𑁄𑀲𑀚𑁆𑀚𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀅𑀦𑀼𑀦𑁆𑀦𑀢𑀁 𑀘𑀺𑀢𑁆𑀢𑀁 𑀉𑀤𑁆𑀥𑀘𑁆𑀘𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀅𑀦𑀪𑀺𑀦𑀢𑀁 𑀘𑀺𑀢𑁆𑀢𑀁 𑀭𑀸𑀕𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀅𑀦𑀧𑀦𑀢𑀁 𑀘𑀺𑀢𑁆𑀢𑀁 𑀩𑁆𑀬𑀸𑀧𑀸𑀤𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀅𑀦𑀺𑀲𑁆𑀲𑀺𑀢𑀁 𑀘𑀺𑀢𑁆𑀢𑀁 𑀤𑀺𑀝𑁆𑀞𑀺𑀬𑀸 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀅𑀧𑁆𑀧𑀝𑀺𑀩𑀤𑁆𑀥𑀁 𑀘𑀺𑀢𑁆𑀢𑀁 𑀙𑀦𑁆𑀤𑀭𑀸𑀕𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀯𑀺𑀧𑁆𑀧𑀫𑀼𑀢𑁆𑀢𑀁 𑀘𑀺𑀢𑁆𑀢𑀁 𑀓𑀸𑀫𑀭𑀸𑀕𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀯𑀺𑀲𑀜𑁆𑀜𑀼𑀢𑁆𑀢𑀁 𑀘𑀺𑀢𑁆𑀢𑀁 𑀓𑀺𑀮𑁂𑀲𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀯𑀺𑀫𑀭𑀺𑀬𑀸𑀤𑀺𑀓𑀢𑀁 𑀘𑀺𑀢𑁆𑀢𑀁 𑀓𑀺𑀮𑁂𑀲𑀫𑀭𑀺𑀬𑀸𑀤𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀏𑀓𑀢𑁆𑀢𑀕𑀢𑀁 𑀘𑀺𑀢𑁆𑀢𑀁 𑀦𑀸𑀦𑀢𑁆𑀢𑀓𑀺𑀮𑁂𑀲𑁂𑀳𑀺 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀲𑀤𑁆𑀥𑀸𑀬 𑀧𑀭𑀺𑀕𑁆𑀕𑀳𑀺𑀢𑀁 𑀘𑀺𑀢𑁆𑀢𑀁 𑀅𑀲𑁆𑀲𑀤𑁆𑀥𑀺𑀬𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀯𑀻𑀭𑀺𑀬𑁂𑀦 𑀧𑀭𑀺𑀕𑁆𑀕𑀳𑀺𑀢𑀁 𑀘𑀺𑀢𑁆𑀢𑀁 𑀓𑁄𑀲𑀚𑁆𑀚𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀲𑀢𑀺𑀬𑀸 𑀧𑀭𑀺𑀕𑁆𑀕𑀳𑀺𑀢𑀁 𑀘𑀺𑀢𑁆𑀢𑀁 𑀧𑀫𑀸𑀤𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀲𑀫𑀸𑀥𑀺𑀦𑀸 𑀧𑀭𑀺𑀕𑁆𑀕𑀳𑀺𑀢𑀁 𑀘𑀺𑀢𑁆𑀢𑀁 𑀉𑀤𑁆𑀥𑀘𑁆𑀘𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀧𑀜𑁆𑀜𑀸𑀬 𑀧𑀭𑀺𑀕𑁆𑀕𑀳𑀺𑀢𑀁 𑀘𑀺𑀢𑁆𑀢𑀁 𑀅𑀯𑀺𑀚𑁆𑀚𑀸𑀬 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀑𑀪𑀸𑀲𑀕𑀢𑀁 𑀘𑀺𑀢𑁆𑀢𑀁 𑀅𑀯𑀺𑀚𑁆𑀚𑀦𑁆𑀥𑀓𑀸𑀭𑁂 𑀦 𑀇𑀜𑁆𑀚𑀢𑀻𑀢𑀺—  𑀆𑀦𑁂𑀜𑁆𑀚𑀁𑁇 𑀇𑀤𑁆𑀥𑀺𑀬𑀸 𑀇𑀫𑀸𑀦𑀺 𑀲𑁄𑀍𑀅𑀲 𑀫𑀽𑀮𑀸𑀦𑀺 𑀇𑀤𑁆𑀥𑀺𑀮𑀸𑀪𑀸𑀬 𑀇𑀤𑁆𑀥𑀺𑀧𑀝𑀺𑀮𑀸𑀪𑀸𑀬 𑀇𑀤𑁆𑀥𑀺𑀯𑀺𑀓𑀼𑀩𑁆𑀩𑀦𑀢𑀸𑀬 𑀇𑀤𑁆𑀥𑀺𑀯𑀺𑀲𑀯𑀺𑀢𑀸𑀬 𑀇𑀤𑁆𑀥𑀺𑀯𑀲𑀻𑀪𑀸𑀯𑀸𑀬 𑀇𑀤𑁆𑀥𑀺𑀯𑁂𑀲𑀸𑀭𑀚𑁆𑀚𑀸𑀬 𑀲𑀁𑀯𑀢𑁆𑀢𑀦𑁆𑀢𑀻𑀢𑀺𑁇

* [3.2.1 Dasaiddhiniddesa](/tipitaka/26Ps/3/3.2/3.2.1.md)

[Go to previous page (3.1.2 Puggalavisesaniddesa)](/tipitaka/26Ps/3/3.1/3.1.2.md) / [Go to parent page (3 Paññāvagga)](/tipitaka/26Ps/3.md) / [Go to next page (3.2.1 Dasaiddhiniddesa)](/tipitaka/26Ps/3/3.2/3.2.1.md)


