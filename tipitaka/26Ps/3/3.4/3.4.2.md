
[Home](/) / [26Ps Paṭisambhidāmaggapāḷi](/tipitaka/26Ps.md) / [3 Paññāvagga](/tipitaka/26Ps/3.md) / [3.4 Vivekakathā](/tipitaka/26Ps/3/3.4.md)

# 𑁩𑁇𑁪𑁇𑁨 𑀇𑀦𑁆𑀤𑁆𑀭𑀺𑀬𑀦𑀺𑀤𑁆𑀤𑁂𑀲

### 𑀧𑀜𑁆𑀜𑀸𑀯𑀕𑁆𑀕

### 𑀯𑀺𑀯𑁂𑀓𑀓𑀣𑀸

### 𑀇𑀦𑁆𑀤𑁆𑀭𑀺𑀬𑀦𑀺𑀤𑁆𑀤𑁂𑀲

(27.)

1850. 𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀲𑁆𑀲 𑀧𑀜𑁆𑀘 𑀯𑀺𑀯𑁂𑀓𑀸, 𑀧𑀜𑁆𑀘 𑀯𑀺𑀭𑀸𑀕𑀸, 𑀧𑀜𑁆𑀘 𑀦𑀺𑀭𑁄𑀥𑀸, 𑀧𑀜𑁆𑀘 𑀯𑁄𑀲𑀕𑁆𑀕𑀸, 𑀤𑁆𑀯𑀸𑀤𑀲 𑀦𑀺𑀲𑁆𑀲𑀬𑀸𑁇 𑀯𑀻𑀭𑀺𑀬𑀺𑀦𑁆𑀤𑁆𑀭𑀺𑀬𑀲𑁆𑀲…𑀧𑁂…  𑀲𑀢𑀺𑀦𑁆𑀤𑁆𑀭𑀺𑀬𑀲𑁆𑀲…𑀧𑁂…  𑀲𑀫𑀸𑀥𑀺𑀦𑁆𑀤𑁆𑀭𑀺𑀬𑀲𑁆𑀲…𑀧𑁂…  𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀲𑁆𑀲 𑀧𑀜𑁆𑀘 𑀯𑀺𑀯𑁂𑀓𑀸, 𑀧𑀜𑁆𑀘 𑀯𑀺𑀭𑀸𑀕𑀸, 𑀧𑀜𑁆𑀘 𑀦𑀺𑀭𑁄𑀥𑀸, 𑀧𑀜𑁆𑀘 𑀯𑁄𑀲𑀕𑁆𑀕𑀸, 𑀤𑁆𑀯𑀸𑀤𑀲 𑀦𑀺𑀲𑁆𑀲𑀬𑀸𑁇

1851. **𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀲𑁆𑀲 𑀓𑀢𑀫𑁂 𑀧𑀜𑁆𑀘 𑀯𑀺𑀯𑁂𑀓𑀸?** 𑀯𑀺𑀓𑁆𑀔𑀫𑁆𑀪𑀦𑀯𑀺𑀯𑁂𑀓𑁄, 𑀢𑀤𑀗𑁆𑀕𑀯𑀺𑀯𑁂𑀓𑁄, 𑀲𑀫𑀼𑀘𑁆𑀙𑁂𑀤𑀯𑀺𑀯𑁂𑀓𑁄, 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺𑀯𑀺𑀯𑁂𑀓𑁄, 𑀦𑀺𑀲𑁆𑀲𑀭𑀡𑀯𑀺𑀯𑁂𑀓𑁄𑁇 𑀯𑀺𑀓𑁆𑀔𑀫𑁆𑀪𑀦𑀯𑀺𑀯𑁂𑀓𑁄 𑀘 𑀦𑀻𑀯𑀭𑀡𑀸𑀦𑀁 𑀧𑀞𑀫𑀚𑁆𑀛𑀸𑀦𑀁 𑀪𑀸𑀯𑀬𑀢𑁄, 𑀢𑀤𑀗𑁆𑀕𑀯𑀺𑀯𑁂𑀓𑁄 𑀘 𑀤𑀺𑀝𑁆𑀞𑀺𑀕𑀢𑀸𑀦𑀁 𑀦𑀺𑀩𑁆𑀩𑁂𑀥𑀪𑀸𑀕𑀺𑀬𑀁 𑀲𑀫𑀸𑀥𑀺𑀁 𑀪𑀸𑀯𑀬𑀢𑁄, 𑀲𑀫𑀼𑀘𑁆𑀙𑁂𑀤𑀯𑀺𑀯𑁂𑀓𑁄 𑀘 𑀮𑁄𑀓𑀼𑀢𑁆𑀢𑀭𑀁 𑀔𑀬𑀕𑀸𑀫𑀺𑀫𑀕𑁆𑀕𑀁 𑀪𑀸𑀯𑀬𑀢𑁄, 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺𑀯𑀺𑀯𑁂𑀓𑁄 𑀘 𑀨𑀮𑀓𑁆𑀔𑀡𑁂, 𑀦𑀺𑀲𑁆𑀲𑀭𑀡𑀯𑀺𑀯𑁂𑀓𑁄 𑀘 𑀦𑀺𑀭𑁄𑀥𑁄 𑀦𑀺𑀩𑁆𑀩𑀸𑀦𑀁𑁇 𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀲𑁆𑀲 𑀇𑀫𑁂 𑀧𑀜𑁆𑀘 𑀯𑀺𑀯𑁂𑀓𑀸𑁇 𑀇𑀫𑁂𑀲𑀼 𑀧𑀜𑁆𑀘𑀲𑀼 𑀯𑀺𑀯𑁂𑀓𑁂𑀲𑀼 𑀙𑀦𑁆𑀤𑀚𑀸𑀢𑁄 𑀳𑁄𑀢𑀺 𑀲𑀤𑁆𑀥𑀸𑀥𑀺𑀫𑀼𑀢𑁆𑀢𑁄, 𑀘𑀺𑀢𑁆𑀢𑀜𑁆𑀘𑀲𑁆𑀲 𑀲𑁆𑀯𑀸𑀥𑀺𑀝𑁆𑀞𑀺𑀢𑀁…𑀧𑁂…  𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀲𑁆𑀲 𑀇𑀫𑁂 𑀧𑀜𑁆𑀘 𑀯𑀺𑀯𑁂𑀓𑀸, 𑀧𑀜𑁆𑀘 𑀯𑀺𑀭𑀸𑀕𑀸, 𑀧𑀜𑁆𑀘 𑀦𑀺𑀭𑁄𑀥𑀸, 𑀧𑀜𑁆𑀘 𑀯𑁄𑀲𑀕𑁆𑀕𑀸, 𑀤𑁆𑀯𑀸𑀤𑀲 𑀦𑀺𑀲𑁆𑀲𑀬𑀸𑁇

1852. 𑀯𑀻𑀭𑀺𑀬𑀺𑀦𑁆𑀤𑁆𑀭𑀺𑀬𑀲𑁆𑀲…𑀧𑁂…  𑀲𑀢𑀺𑀦𑁆𑀤𑁆𑀭𑀺𑀬𑀲𑁆𑀲…𑀧𑁂…  𑀲𑀫𑀸𑀥𑀺𑀦𑁆𑀤𑁆𑀭𑀺𑀬𑀲𑁆𑀲…  𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀲𑁆𑀲 𑀓𑀢𑀫𑁂 𑀧𑀜𑁆𑀘 𑀯𑀺𑀯𑁂𑀓𑀸? 𑀯𑀺𑀓𑁆𑀔𑀫𑁆𑀪𑀦𑀯𑀺𑀯𑁂𑀓𑁄, 𑀢𑀤𑀗𑁆𑀕𑀯𑀺𑀯𑁂𑀓𑁄, 𑀲𑀫𑀼𑀘𑁆𑀙𑁂𑀤𑀯𑀺𑀯𑁂𑀓𑁄, 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺𑀯𑀺𑀯𑁂𑀓𑁄, 𑀦𑀺𑀲𑁆𑀲𑀭𑀡𑀯𑀺𑀯𑁂𑀓𑁄…𑀧𑁂…  𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀲𑁆𑀲 𑀇𑀫𑁂 𑀧𑀜𑁆𑀘 𑀯𑀺𑀯𑁂𑀓𑀸, 𑀧𑀜𑁆𑀘 𑀯𑀺𑀭𑀸𑀕𑀸, 𑀧𑀜𑁆𑀘 𑀦𑀺𑀭𑁄𑀥𑀸, 𑀧𑀜𑁆𑀘 𑀯𑁄𑀲𑀕𑁆𑀕𑀸, 𑀤𑁆𑀯𑀸𑀤𑀲 𑀦𑀺𑀲𑁆𑀲𑀬𑀸𑀢𑀺𑁇

---

1853. 𑀯𑀺𑀯𑁂𑀓𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (3.4.1 Maggaṅganiddesa)](/tipitaka/26Ps/3/3.4/3.4.1.md) / [Go to parent page (3.4 Vivekakathā)](/tipitaka/26Ps/3/3.4.md) / [Go to next page (3.5 Cariyākathā)](/tipitaka/26Ps/3/3.5.md)


