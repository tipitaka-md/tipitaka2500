
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.1 Ñāṇakathā](../26Ps/1/1.1.md)

# 𑁧𑁇𑁧𑁇𑁧𑁪 𑀧𑀘𑁆𑀘𑀯𑁂𑀓𑁆𑀔𑀡𑀜𑀸𑀡𑀦𑀺𑀤𑁆𑀤𑁂𑀲

* 𑀫𑀳𑀸𑀯𑀕𑁆𑀕

* 𑀜𑀸𑀡𑀓𑀣𑀸

* 𑀧𑀘𑁆𑀘𑀯𑁂𑀓𑁆𑀔𑀡𑀜𑀸𑀡𑀦𑀺𑀤𑁆𑀤𑁂𑀲

(65.)

466\. 𑀓𑀣𑀁 𑀢𑀤𑀸 𑀲𑀫𑀼𑀤𑀸𑀕𑀢𑁂 𑀥𑀫𑁆𑀫𑁂 𑀧𑀲𑁆𑀲𑀦𑁂 𑀧𑀜𑁆𑀜𑀸 𑀧𑀘𑁆𑀘𑀯𑁂𑀓𑁆𑀔𑀡𑁂 𑀜𑀸𑀡𑀁? 𑀲𑁄𑀢𑀸𑀧𑀢𑁆𑀢𑀺𑀫𑀕𑁆𑀕𑀓𑁆𑀔𑀡𑁂 𑀤𑀲𑁆𑀲𑀦𑀝𑁆𑀞𑁂𑀦 𑀲𑀫𑁆𑀫𑀸𑀤𑀺𑀝𑁆𑀞𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀪𑀺𑀦𑀺𑀭𑁄𑀧𑀦𑀝𑁆𑀞𑁂𑀦 𑀲𑀫𑁆𑀫𑀸𑀲𑀗𑁆𑀓𑀧𑁆𑀧𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀭𑀺𑀕𑁆𑀕𑀳𑀝𑁆𑀞𑁂𑀦 𑀲𑀫𑁆𑀫𑀸𑀯𑀸𑀘𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦 𑀲𑀫𑁆𑀫𑀸𑀓𑀫𑁆𑀫𑀦𑁆𑀢𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀯𑁄𑀤𑀸𑀦𑀝𑁆𑀞𑁂𑀦 𑀲𑀫𑁆𑀫𑀸𑀆𑀚𑀻𑀯𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀕𑁆𑀕𑀳𑀝𑁆𑀞𑁂𑀦 𑀲𑀫𑁆𑀫𑀸𑀯𑀸𑀬𑀸𑀫𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀫𑁆𑀫𑀸𑀲𑀢𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑁆𑀫𑀸𑀲𑀫𑀸𑀥𑀺 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇

467\. 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀯𑀺𑀘𑀬𑀝𑁆𑀞𑁂𑀦 𑀥𑀫𑁆𑀫𑀯𑀺𑀘𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀕𑁆𑀕𑀳𑀝𑁆𑀞𑁂𑀦 𑀯𑀻𑀭𑀺𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀨𑀭𑀡𑀝𑁆𑀞𑁂𑀦 𑀧𑀻𑀢𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀉𑀧𑀲𑀫𑀝𑁆𑀞𑁂𑀦 𑀧𑀲𑁆𑀲𑀤𑁆𑀥𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑀸𑀥𑀺𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀝𑀺𑀲𑀗𑁆𑀔𑀸𑀦𑀝𑁆𑀞𑁂𑀦 𑀉𑀧𑁂𑀓𑁆𑀔𑀸𑀲𑀫𑁆𑀩𑁄𑀚𑁆𑀛𑀗𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇

468\. 𑀅𑀲𑁆𑀲𑀤𑁆𑀥𑀺𑀬𑁂 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀲𑀤𑁆𑀥𑀸𑀩𑀮𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀓𑁄𑀲𑀚𑁆𑀚𑁂 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀯𑀻𑀭𑀺𑀬𑀩𑀮𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀧𑀫𑀸𑀤𑁂 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀲𑀢𑀺𑀩𑀮𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀉𑀤𑁆𑀥𑀘𑁆𑀘𑁂 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀲𑀫𑀸𑀥𑀺𑀩𑀮𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀅𑀯𑀺𑀚𑁆𑀚𑀸𑀬 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀧𑀜𑁆𑀜𑀸𑀩𑀮𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇

469\. 𑀅𑀥𑀺𑀫𑁄𑀓𑁆𑀔𑀝𑁆𑀞𑁂𑀦 𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀧𑀕𑁆𑀕𑀳𑀝𑁆𑀞𑁂𑀦 𑀯𑀻𑀭𑀺𑀬𑀺𑀦𑁆𑀤𑁆𑀭𑀺𑀬𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀢𑀺𑀦𑁆𑀤𑁆𑀭𑀺𑀬𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑀸𑀥𑀺𑀦𑁆𑀤𑁆𑀭𑀺𑀬𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀤𑀲𑁆𑀲𑀦𑀝𑁆𑀞𑁂𑀦 𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇

470\. 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁂𑀦 𑀇𑀦𑁆𑀤𑁆𑀭𑀺𑀬𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀓𑀫𑁆𑀧𑀺𑀬𑀝𑁆𑀞𑁂𑀦 𑀩𑀮𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀦𑀺𑀬𑁆𑀬𑀸𑀦𑀝𑁆𑀞𑁂𑀦 𑀲𑀫𑁆𑀩𑁄𑀚𑁆𑀛𑀗𑁆𑀕𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀳𑁂𑀢𑀼𑀝𑁆𑀞𑁂𑀦 𑀫𑀕𑁆𑀕𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀉𑀧𑀝𑁆𑀞𑀸𑀦𑀝𑁆𑀞𑁂𑀦 𑀲𑀢𑀺𑀧𑀝𑁆𑀞𑀸𑀦𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀧𑀤𑀳𑀦𑀝𑁆𑀞𑁂𑀦 𑀲𑀫𑁆𑀫𑀧𑁆𑀧𑀥𑀸𑀦𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀇𑀚𑁆𑀛𑀦𑀝𑁆𑀞𑁂𑀦 𑀇𑀤𑁆𑀥𑀺𑀧𑀸𑀤𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀢𑀣𑀝𑁆𑀞𑁂𑀦 𑀲𑀘𑁆𑀘𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀲𑀫𑀣𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀅𑀦𑀼𑀧𑀲𑁆𑀲𑀦𑀝𑁆𑀞𑁂𑀦 𑀯𑀺𑀧𑀲𑁆𑀲𑀦𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀏𑀓𑀭𑀲𑀝𑁆𑀞𑁂𑀦 𑀲𑀫𑀣𑀯𑀺𑀧𑀲𑁆𑀲𑀦𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀦𑀢𑀺𑀯𑀢𑁆𑀢𑀦𑀝𑁆𑀞𑁂𑀦 𑀬𑀼𑀕𑀦𑀤𑁆𑀥𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀲𑀁𑀯𑀭𑀝𑁆𑀞𑁂𑀦 𑀲𑀻𑀮𑀯𑀺𑀲𑀼𑀤𑁆𑀥𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀯𑀺𑀓𑁆𑀔𑁂𑀧𑀝𑁆𑀞𑁂𑀦 𑀘𑀺𑀢𑁆𑀢𑀯𑀺𑀲𑀼𑀤𑁆𑀥𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀤𑀲𑁆𑀲𑀦𑀝𑁆𑀞𑁂𑀦 𑀤𑀺𑀝𑁆𑀞𑀺𑀯𑀺𑀲𑀼𑀤𑁆𑀥𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀯𑀺𑀫𑀼𑀢𑁆𑀢𑀝𑁆𑀞𑁂𑀦 𑀯𑀺𑀫𑁄𑀓𑁆𑀔𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀧𑀝𑀺𑀯𑁂𑀥𑀝𑁆𑀞𑁂𑀦 𑀯𑀺𑀚𑁆𑀚𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀧𑀭𑀺𑀘𑁆𑀘𑀸𑀕𑀝𑁆𑀞𑁂𑀦 𑀯𑀺𑀫𑀼𑀢𑁆𑀢𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀲𑀫𑀼𑀘𑁆𑀙𑁂𑀤𑀝𑁆𑀞𑁂𑀦 𑀔𑀬𑁂 𑀜𑀸𑀡𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇

471\. 𑀙𑀦𑁆𑀤𑁄 𑀫𑀽𑀮𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀫𑀦𑀲𑀺𑀓𑀸𑀭𑁄 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀨𑀲𑁆𑀲𑁄 𑀲𑀫𑁄𑀥𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀯𑁂𑀤𑀦𑀸 𑀲𑀫𑁄𑀲𑀭𑀡𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀲𑀫𑀸𑀥𑀺 𑀧𑀫𑀼𑀔𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀲𑀢𑀺 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀧𑀜𑁆𑀜𑀸 𑀢𑀤𑀼𑀢𑁆𑀢𑀭𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀯𑀺𑀫𑀼𑀢𑁆𑀢𑀺 𑀲𑀸𑀭𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀯𑀼𑀝𑁆𑀞𑀳𑀺𑀢𑁆𑀯𑀸 𑀧𑀘𑁆𑀘𑀯𑁂𑀓𑁆𑀔𑀢𑀺, 𑀇𑀫𑁂 𑀥𑀫𑁆𑀫𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇

472\. 𑀲𑁄𑀢𑀸𑀧𑀢𑁆𑀢𑀺𑀨𑀮𑀓𑁆𑀔𑀡𑁂 𑀤𑀲𑁆𑀲𑀦𑀝𑁆𑀞𑁂𑀦 𑀲𑀫𑁆𑀫𑀸𑀤𑀺𑀝𑁆𑀞𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀪𑀺𑀦𑀺𑀭𑁄𑀧𑀦𑀝𑁆𑀞𑁂𑀦 𑀲𑀫𑁆𑀫𑀸𑀲𑀗𑁆𑀓𑀧𑁆𑀧𑁄 𑀢𑀤𑀸 𑀲𑀫𑀼𑀤𑀸𑀕𑀢𑁄…𑀧𑁂…  𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀝𑁆𑀞𑁂𑀦 𑀅𑀦𑀼𑀧𑁆𑀧𑀸𑀤𑁂 𑀜𑀸𑀡𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀙𑀦𑁆𑀤𑁄 𑀫𑀽𑀮𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀫𑀦𑀲𑀺𑀓𑀸𑀭𑁄 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀨𑀲𑁆𑀲𑁄 𑀲𑀫𑁄𑀥𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀯𑁂𑀤𑀦𑀸 𑀲𑀫𑁄𑀲𑀭𑀡𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀲𑀫𑀸𑀥𑀺 𑀧𑀫𑀼𑀔𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄𑁇 𑀲𑀢𑀺 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀧𑀜𑁆𑀜𑀸 𑀢𑀤𑀼𑀢𑁆𑀢𑀭𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀯𑀺𑀫𑀼𑀢𑁆𑀢𑀺 𑀲𑀸𑀭𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀯𑀼𑀝𑁆𑀞𑀳𑀺𑀢𑁆𑀯𑀸 𑀧𑀘𑁆𑀘𑀯𑁂𑀓𑁆𑀔𑀢𑀺, 𑀇𑀫𑁂 𑀥𑀫𑁆𑀫𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇

473\. 𑀲𑀓𑀤𑀸𑀕𑀸𑀫𑀺𑀫𑀕𑁆𑀕𑀓𑁆𑀔𑀡𑁂…𑀧𑁂…  𑀲𑀓𑀤𑀸𑀕𑀸𑀫𑀺𑀨𑀮𑀓𑁆𑀔𑀡𑁂…𑀧𑁂…  𑀅𑀦𑀸𑀕𑀸𑀫𑀺𑀫𑀕𑁆𑀕𑀓𑁆𑀔𑀡𑁂…𑀧𑁂…  𑀅𑀦𑀸𑀕𑀸𑀫𑀺𑀨𑀮𑀓𑁆𑀔𑀡𑁂…𑀧𑁂…  𑀅𑀭𑀳𑀢𑁆𑀢𑀫𑀕𑁆𑀕𑀓𑁆𑀔𑀡𑁂 𑀤𑀲𑁆𑀲𑀦𑀝𑁆𑀞𑁂𑀦 𑀲𑀫𑁆𑀫𑀸𑀤𑀺𑀝𑁆𑀞𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸…𑀧𑁂…  𑀲𑀫𑀼𑀘𑁆𑀙𑁂𑀤𑀝𑁆𑀞𑁂𑀦 𑀔𑀬𑁂 𑀜𑀸𑀡𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀙𑀦𑁆𑀤𑁄 𑀫𑀽𑀮𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄…𑀧𑁂…  𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀯𑀼𑀝𑁆𑀞𑀳𑀺𑀢𑁆𑀯𑀸 𑀧𑀘𑁆𑀘𑀯𑁂𑀓𑁆𑀔𑀢𑀺, 𑀇𑀫𑁂 𑀥𑀫𑁆𑀫𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇

474\. 𑀅𑀭𑀳𑀢𑁆𑀢𑀨𑀮𑀓𑁆𑀔𑀡𑁂 𑀤𑀲𑁆𑀲𑀦𑀝𑁆𑀞𑁂𑀦 𑀲𑀫𑁆𑀫𑀸𑀤𑀺𑀝𑁆𑀞𑀺 𑀢𑀤𑀸 𑀲𑀫𑀼𑀤𑀸𑀕𑀢𑀸…𑀧𑁂…  𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀝𑁆𑀞𑁂𑀦 𑀅𑀦𑀼𑀧𑁆𑀧𑀸𑀤𑁂 𑀜𑀸𑀡𑀁 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀙𑀦𑁆𑀤𑁄 𑀫𑀽𑀮𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑁄…𑀧𑁂…  𑀅𑀫𑀢𑁄𑀕𑀥𑀁 𑀦𑀺𑀩𑁆𑀩𑀸𑀦𑀁 𑀧𑀭𑀺𑀬𑁄𑀲𑀸𑀦𑀝𑁆𑀞𑁂𑀦 𑀢𑀤𑀸 𑀲𑀫𑀼𑀤𑀸𑀕𑀢𑀁𑁇 𑀯𑀼𑀝𑁆𑀞𑀳𑀺𑀢𑁆𑀯𑀸 𑀧𑀘𑁆𑀘𑀯𑁂𑀓𑁆𑀔𑀢𑀺, 𑀇𑀫𑁂 𑀥𑀫𑁆𑀫𑀸 𑀢𑀤𑀸 𑀲𑀫𑀼𑀤𑀸𑀕𑀢𑀸𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀢𑀤𑀸 𑀲𑀫𑀼𑀤𑀸𑀕𑀢𑁂 𑀥𑀫𑁆𑀫𑁂 𑀧𑀲𑁆𑀲𑀦𑁂 𑀧𑀜𑁆𑀜𑀸 𑀧𑀘𑁆𑀘𑀯𑁂𑀓𑁆𑀔𑀡𑁂 𑀜𑀸𑀡𑀁”𑁇

---

475\. 𑀧𑀘𑁆𑀘𑀯𑁂𑀓𑁆𑀔𑀡𑀜𑀸𑀡𑀦𑀺𑀤𑁆𑀤𑁂𑀲𑁄 𑀘𑀼𑀤𑁆𑀤𑀲𑀫𑁄𑁇



[Go to previous page (1.1.13 Vimuttiñāṇaniddesa)](1.1.13.md) / [Go to parent page (1.1 Ñāṇakathā)](../26Ps/1/1.1.md) / [Go to next page (1.1.15 Vatthunānattañāṇaniddesa)](1.1.15.md)


