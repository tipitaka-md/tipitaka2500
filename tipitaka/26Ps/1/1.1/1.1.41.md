
[Home](/) / [26Ps Paṭisambhidāmaggapāḷi](../../../26Ps.md) / [1 Mahāvagga](../../1.md) / [1.1 Ñāṇakathā](../1.1.md)

# 1.1.41 Khantiñāṇaniddesa

* Mahāvagga

* Ñāṇakathā

* Khantiñāṇaniddesa

(92.)

604\. Kathaṃ viditattā paññā khantiñāṇaṃ? Rūpaṃ aniccato viditaṃ, rūpaṃ dukkhato viditaṃ, rūpaṃ anattato viditaṃ. Yaṃ yaṃ viditaṃ taṃ taṃ khamatīti—  viditattā paññā khantiñāṇaṃ. Vedanā…pe…  saññā…  saṅkhārā…  viññāṇaṃ…  cakkhu…pe…  jarāmaraṇaṃ aniccato viditaṃ, jarāmaraṇaṃ dukkhato viditaṃ, jarāmaraṇaṃ anattato viditaṃ. Yaṃ yaṃ viditaṃ taṃ taṃ khamatīti—  viditattā paññā khantiñāṇaṃ. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “viditattā paññā khantiñāṇaṃ”.

---

605\. Khantiñāṇaniddeso ekacattālīsamo.



[Go to previous page (1.1.40 Dassanavisuddhiñāṇaniddesa)](1.1.40.md) / [Go to parent page (1.1 Ñāṇakathā)](../1.1.md) / [Go to next page (1.1.42 Pariyogāhaṇañāṇaniddesa)](1.1.42.md)


