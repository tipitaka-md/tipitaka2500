
[Home](/) / [26Ps Paṭisambhidāmaggapāḷi](/tipitaka/26Ps.md) / [1 Mahāvagga](/tipitaka/26Ps/1.md) / [1.1 Ñāṇakathā](/tipitaka/26Ps/1/1.1.md)

# 𑁧𑁇𑁧𑁇𑁪𑁪--𑁪𑁯 𑀙𑀯𑀺𑀯𑀝𑁆𑀝𑀜𑀸𑀡𑀦𑀺𑀤𑁆𑀤𑁂𑀲

### 𑀫𑀳𑀸𑀯𑀕𑁆𑀕

### 𑀜𑀸𑀡𑀓𑀣𑀸

### 𑀙𑀯𑀺𑀯𑀝𑁆𑀝𑀜𑀸𑀡𑀦𑀺𑀤𑁆𑀤𑁂𑀲

(95.)

611\. 𑀓𑀣𑀁 𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 **𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁**? 𑀦𑁂𑀓𑁆𑀔𑀫𑁆𑀫𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀓𑀸𑀫𑀘𑁆𑀙𑀦𑁆𑀤𑀢𑁄 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀅𑀩𑁆𑀬𑀸𑀧𑀸𑀤𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀩𑁆𑀬𑀸𑀧𑀸𑀤𑀢𑁄 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀆𑀮𑁄𑀓𑀲𑀜𑁆𑀜𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀣𑀺𑀦𑀫𑀺𑀤𑁆𑀥𑀢𑁄 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀅𑀯𑀺𑀓𑁆𑀔𑁂𑀧𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀉𑀤𑁆𑀥𑀘𑁆𑀘𑀢𑁄 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀥𑀫𑁆𑀫𑀯𑀯𑀢𑁆𑀣𑀸𑀦𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀯𑀺𑀘𑀺𑀓𑀺𑀘𑁆𑀙𑀸𑀬 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀜𑀸𑀡𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀅𑀯𑀺𑀚𑁆𑀚𑀸𑀬 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀧𑀸𑀫𑁄𑀚𑁆𑀚𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀅𑀭𑀢𑀺𑀬𑀸 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀧𑀞𑀫𑀚𑁆𑀛𑀸𑀦𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀦𑀻𑀯𑀭𑀡𑁂𑀳𑀺 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁…𑀧𑁂…  𑀅𑀭𑀳𑀢𑁆𑀢𑀫𑀕𑁆𑀕𑀸𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀩𑁆𑀩𑀓𑀺𑀮𑁂𑀲𑁂𑀳𑀺 𑀲𑀜𑁆𑀜𑀸𑀬 𑀯𑀺𑀯𑀝𑁆𑀝𑀢𑀻𑀢𑀺—  𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁧)

(96.)

612\. 𑀓𑀣𑀁 𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 **𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁**? 𑀓𑀸𑀫𑀘𑁆𑀙𑀦𑁆𑀤𑁄 𑀦𑀸𑀦𑀢𑁆𑀢𑀁, 𑀦𑁂𑀓𑁆𑀔𑀫𑁆𑀫𑀁 𑀏𑀓𑀢𑁆𑀢𑀁𑁇 𑀦𑁂𑀓𑁆𑀔𑀫𑁆𑀫𑁂𑀓𑀢𑁆𑀢𑀁 𑀘𑁂𑀢𑀬𑀢𑁄 𑀓𑀸𑀫𑀘𑁆𑀙𑀦𑁆𑀤𑀢𑁄 𑀘𑀺𑀢𑁆𑀢𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀩𑁆𑀬𑀸𑀧𑀸𑀤𑁄 𑀦𑀸𑀦𑀢𑁆𑀢𑀁, 𑀅𑀩𑁆𑀬𑀸𑀧𑀸𑀤𑁄 𑀏𑀓𑀢𑁆𑀢𑀁𑁇 𑀅𑀩𑁆𑀬𑀸𑀧𑀸𑀤𑁂𑀓𑀢𑁆𑀢𑀁 𑀘𑁂𑀢𑀬𑀢𑁄 𑀩𑁆𑀬𑀸𑀧𑀸𑀤𑀢𑁄 𑀘𑀺𑀢𑁆𑀢𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀣𑀺𑀦𑀫𑀺𑀤𑁆𑀥𑀁 𑀦𑀸𑀦𑀢𑁆𑀢𑀁, 𑀆𑀮𑁄𑀓𑀲𑀜𑁆𑀜𑀸 𑀏𑀓𑀢𑁆𑀢𑀁𑁇 𑀆𑀮𑁄𑀓𑀲𑀜𑁆𑀜𑁂𑀓𑀢𑁆𑀢𑀁 𑀘𑁂𑀢𑀬𑀢𑁄 𑀣𑀺𑀦𑀫𑀺𑀤𑁆𑀥𑀢𑁄 𑀘𑀺𑀢𑁆𑀢𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁…𑀧𑁂…  𑀲𑀩𑁆𑀩𑀓𑀺𑀮𑁂𑀲𑀸 𑀦𑀸𑀦𑀢𑁆𑀢𑀁, 𑀅𑀭𑀳𑀢𑁆𑀢𑀫𑀕𑁆𑀕𑁄 𑀏𑀓𑀢𑁆𑀢𑀁𑁇 𑀅𑀭𑀳𑀢𑁆𑀢𑀫𑀕𑁆𑀕𑁂𑀓𑀢𑁆𑀢𑀁 𑀘𑁂𑀢𑀬𑀢𑁄 𑀲𑀩𑁆𑀩𑀓𑀺𑀮𑁂𑀲𑁂𑀳𑀺 𑀘𑀺𑀢𑁆𑀢𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁨)

(97.)

613\. 𑀓𑀣𑀁 𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 **𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁**? 𑀓𑀸𑀫𑀘𑁆𑀙𑀦𑁆𑀤𑀁 𑀧𑀚𑀳𑀦𑁆𑀢𑁄 𑀦𑁂𑀓𑁆𑀔𑀫𑁆𑀫𑀯𑀲𑁂𑀦 𑀘𑀺𑀢𑁆𑀢𑀁 𑀅𑀥𑀺𑀝𑁆𑀞𑀸𑀢𑀻𑀢𑀺—  𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀩𑁆𑀬𑀸𑀧𑀸𑀤𑀁 𑀧𑀚𑀳𑀦𑁆𑀢𑁄 𑀅𑀩𑁆𑀬𑀸𑀧𑀸𑀤𑀯𑀲𑁂𑀦 𑀘𑀺𑀢𑁆𑀢𑀁 𑀅𑀥𑀺𑀝𑁆𑀞𑀸𑀢𑀻𑀢𑀺—  𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀣𑀺𑀦𑀫𑀺𑀤𑁆𑀥𑀁 𑀧𑀚𑀳𑀦𑁆𑀢𑁄 𑀆𑀮𑁄𑀓𑀲𑀜𑁆𑀜𑀸𑀯𑀲𑁂𑀦 𑀘𑀺𑀢𑁆𑀢𑀁 𑀅𑀥𑀺𑀝𑁆𑀞𑀸𑀢𑀻𑀢𑀺—  𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁…𑀧𑁂…  𑀲𑀩𑁆𑀩𑀓𑀺𑀮𑁂𑀲𑁂 𑀧𑀚𑀳𑀦𑁆𑀢𑁄 𑀅𑀭𑀳𑀢𑁆𑀢𑀫𑀕𑁆𑀕𑀯𑀲𑁂𑀦 𑀘𑀺𑀢𑁆𑀢𑀁 𑀅𑀥𑀺𑀝𑁆𑀞𑀸𑀢𑀻𑀢𑀺—  𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁩)

(98.)

614\. 𑀓𑀣𑀁 𑀲𑀼𑀜𑁆𑀜𑀢𑁂 𑀧𑀜𑁆𑀜𑀸 **𑀜𑀸𑀡𑀯𑀺𑀯𑀝𑁆𑀝𑁂 𑀜𑀸𑀡𑀁**? “𑀘𑀓𑁆𑀔𑀼 𑀲𑀼𑀜𑁆𑀜𑀁 𑀅𑀢𑁆𑀢𑁂𑀦 𑀯𑀸 𑀅𑀢𑁆𑀢𑀦𑀺𑀬𑁂𑀦 𑀯𑀸 𑀦𑀺𑀘𑁆𑀘𑁂𑀦 𑀯𑀸 𑀥𑀼𑀯𑁂𑀦 𑀯𑀸 𑀲𑀲𑁆𑀲𑀢𑁂𑀦 𑀯𑀸 𑀅𑀯𑀺𑀧𑀭𑀺𑀡𑀸𑀫𑀥𑀫𑁆𑀫𑁂𑀦 𑀯𑀸”𑀢𑀺 𑀬𑀣𑀸𑀪𑀽𑀢𑀁 𑀚𑀸𑀦𑀢𑁄 𑀧𑀲𑁆𑀲𑀢𑁄 𑀘𑀓𑁆𑀔𑀸𑀪𑀺𑀦𑀺𑀯𑁂𑀲𑀢𑁄 𑀜𑀸𑀡𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀲𑀼𑀜𑁆𑀜𑀢𑁂 𑀧𑀜𑁆𑀜𑀸 𑀜𑀸𑀡𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 “𑀲𑁄𑀢𑀁 𑀲𑀼𑀜𑁆𑀜𑀁…𑀧𑁂…  𑀖𑀸𑀦𑀁 𑀲𑀼𑀜𑁆𑀜𑀁…  𑀚𑀺𑀯𑁆𑀳𑀸 𑀲𑀼𑀜𑁆𑀜𑀸…  𑀓𑀸𑀬𑁄 𑀲𑀼𑀜𑁆𑀜𑁄…  𑀫𑀦𑁄 𑀲𑀼𑀜𑁆𑀜𑁄 𑀅𑀢𑁆𑀢𑁂𑀦 𑀯𑀸 𑀅𑀢𑁆𑀢𑀦𑀺𑀬𑁂𑀦 𑀯𑀸 𑀦𑀺𑀘𑁆𑀘𑁂𑀦 𑀯𑀸 𑀥𑀼𑀯𑁂𑀦 𑀯𑀸 𑀲𑀲𑁆𑀲𑀢𑁂𑀦 𑀯𑀸 𑀅𑀯𑀺𑀧𑀭𑀺𑀡𑀸𑀫𑀥𑀫𑁆𑀫𑁂𑀦 𑀯𑀸”𑀢𑀺 𑀬𑀣𑀸𑀪𑀽𑀢𑀁 𑀚𑀸𑀦𑀢𑁄 𑀧𑀲𑁆𑀲𑀢𑁄 𑀫𑀦𑀸𑀪𑀺𑀦𑀺𑀯𑁂𑀲𑀢𑁄 𑀜𑀸𑀡𑀁 𑀯𑀺𑀯𑀝𑁆𑀝𑀢𑀻𑀢𑀺—  𑀲𑀼𑀜𑁆𑀜𑀢𑁂 𑀧𑀜𑁆𑀜𑀸 𑀜𑀸𑀡𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀲𑀼𑀜𑁆𑀜𑀢𑁂 𑀧𑀜𑁆𑀜𑀸 𑀜𑀸𑀡𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁪)

(99.)

615\. 𑀓𑀣𑀁 𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 **𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁**? 𑀦𑁂𑀓𑁆𑀔𑀫𑁆𑀫𑁂𑀦 𑀓𑀸𑀫𑀘𑁆𑀙𑀦𑁆𑀤𑀁 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀅𑀩𑁆𑀬𑀸𑀧𑀸𑀤𑁂𑀦 𑀩𑁆𑀬𑀸𑀧𑀸𑀤𑀁 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀆𑀮𑁄𑀓𑀲𑀜𑁆𑀜𑀸𑀬 𑀣𑀺𑀦𑀫𑀺𑀤𑁆𑀥𑀁 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀅𑀯𑀺𑀓𑁆𑀔𑁂𑀧𑁂𑀦 𑀉𑀤𑁆𑀥𑀘𑁆𑀘𑀁 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀥𑀫𑁆𑀫𑀯𑀯𑀢𑁆𑀣𑀸𑀦𑁂𑀦 𑀯𑀺𑀘𑀺𑀓𑀺𑀘𑁆𑀙𑀁 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁…𑀧𑁂…  𑀅𑀭𑀳𑀢𑁆𑀢𑀫𑀕𑁆𑀕𑁂𑀦 𑀲𑀩𑁆𑀩𑀓𑀺𑀮𑁂𑀲𑁂 𑀯𑁄𑀲𑀚𑁆𑀚𑀢𑀻𑀢𑀺—  𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁫)

(100.)

616\. 𑀓𑀣𑀁 𑀢𑀣𑀝𑁆𑀞𑁂 𑀧𑀜𑁆𑀜𑀸 **𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁**? 𑀤𑀼𑀓𑁆𑀔𑀲𑁆𑀲 𑀧𑀻𑀍𑀅𑀦𑀝𑁆𑀞𑀁 𑀲𑀗𑁆𑀔𑀢𑀝𑁆𑀞𑀁 𑀲𑀦𑁆𑀢𑀸𑀧𑀝𑁆𑀞𑀁 𑀯𑀺𑀧𑀭𑀺𑀡𑀸𑀫𑀝𑁆𑀞𑀁 𑀧𑀭𑀺𑀚𑀸𑀦𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀲𑀫𑀼𑀤𑀬𑀲𑁆𑀲 𑀆𑀬𑀽𑀳𑀦𑀝𑁆𑀞𑀁 𑀦𑀺𑀤𑀸𑀦𑀝𑁆𑀞𑀁 𑀲𑀜𑁆𑀜𑁄𑀕𑀝𑁆𑀞𑀁 𑀧𑀮𑀺𑀩𑁄𑀥𑀝𑁆𑀞𑀁 𑀧𑀚𑀳𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀦𑀺𑀭𑁄𑀥𑀲𑁆𑀲 𑀦𑀺𑀲𑁆𑀲𑀭𑀡𑀝𑁆𑀞𑀁 𑀯𑀺𑀯𑁂𑀓𑀝𑁆𑀞𑀁 𑀅𑀲𑀗𑁆𑀔𑀢𑀝𑁆𑀞𑀁 𑀅𑀫𑀢𑀝𑁆𑀞𑀁 𑀲𑀘𑁆𑀙𑀺𑀓𑀭𑁄𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁𑁇 𑀫𑀕𑁆𑀕𑀲𑁆𑀲 𑀦𑀺𑀬𑁆𑀬𑀸𑀦𑀝𑁆𑀞𑀁 𑀳𑁂𑀢𑀼𑀝𑁆𑀞𑀁 𑀤𑀲𑁆𑀲𑀦𑀝𑁆𑀞𑀁 𑀆𑀥𑀺𑀧𑀢𑁂𑀬𑁆𑀬𑀝𑁆𑀞𑀁 𑀪𑀸𑀯𑁂𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

617\. **𑀲𑀜𑁆𑀜𑀸𑀯𑀺𑀯𑀝𑁆𑀝𑁄, 𑀘𑁂𑀢𑁄𑀯𑀺𑀯𑀝𑁆𑀝𑁄, 𑀘𑀺𑀢𑁆𑀢𑀯𑀺𑀯𑀝𑁆𑀝𑁄, 𑀜𑀸𑀡𑀯𑀺𑀯𑀝𑁆𑀝𑁄, 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄, 𑀲𑀘𑁆𑀘𑀯𑀺𑀯𑀝𑁆𑀝𑁄𑁇** 𑀲𑀜𑁆𑀚𑀸𑀦𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀲𑀜𑁆𑀜𑀸𑀯𑀺𑀯𑀝𑁆𑀝𑁄𑁇 𑀘𑁂𑀢𑀬𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀘𑁂𑀢𑁄𑀯𑀺𑀯𑀝𑁆𑀝𑁄𑁇 𑀯𑀺𑀚𑀸𑀦𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀘𑀺𑀢𑁆𑀢𑀯𑀺𑀯𑀝𑁆𑀝𑁄𑁇 𑀜𑀸𑀡𑀁 𑀓𑀭𑁄𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀜𑀸𑀡𑀯𑀺𑀯𑀝𑁆𑀝𑁄𑁇 𑀯𑁄𑀲𑀚𑁆𑀚𑀦𑁆𑀢𑁄 𑀯𑀺𑀯𑀝𑁆𑀝𑀢𑀻𑀢𑀺—  𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄𑁇 𑀢𑀣𑀝𑁆𑀞𑁂 𑀯𑀺𑀯𑀝𑁆𑀝𑀢𑀻𑀢𑀺—  𑀲𑀘𑁆𑀘𑀯𑀺𑀯𑀝𑁆𑀝𑁄𑁇

618\. 𑀬𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀘𑁂𑀢𑁄𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀘𑁂𑀢𑁄𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀢𑀢𑁆𑀣 𑀘𑀺𑀢𑁆𑀢𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀘𑀺𑀢𑁆𑀢𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀜𑀸𑀡𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀜𑀸𑀡𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄 𑀜𑀸𑀡𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄 𑀜𑀸𑀡𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄 𑀜𑀸𑀡𑀯𑀺𑀯𑀝𑁆𑀝𑁄 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀘𑁆𑀘𑀯𑀺𑀯𑀝𑁆𑀝𑁄𑁇 𑀬𑀢𑁆𑀣 𑀲𑀘𑁆𑀘𑀯𑀺𑀯𑀝𑁆𑀝𑁄, 𑀢𑀢𑁆𑀣 𑀲𑀜𑁆𑀜𑀸𑀯𑀺𑀯𑀝𑁆𑀝𑁄 𑀘𑁂𑀢𑁄𑀯𑀺𑀯𑀝𑁆𑀝𑁄 𑀘𑀺𑀢𑁆𑀢𑀯𑀺𑀯𑀝𑁆𑀝𑁄 𑀜𑀸𑀡𑀯𑀺𑀯𑀝𑁆𑀝𑁄 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁄𑁇 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁”𑁇 (𑁬)

---

619\. 𑀙𑀯𑀺𑀯𑀝𑁆𑀝𑀜𑀸𑀡𑀦𑀺𑀤𑁆𑀤𑁂𑀲𑁄 𑀦𑀯𑀘𑀢𑁆𑀢𑀸𑀮𑀻𑀲𑀫𑁄𑁇



[Go to previous page (1.1.43 Padesavihārañāṇaniddesa)](/tipitaka/26Ps/1/1.1/1.1.43.md) / [Go to parent page (1.1 Ñāṇakathā)](/tipitaka/26Ps/1/1.1.md) / [Go to next page (1.1.50 Iddhividhañāṇaniddesa)](/tipitaka/26Ps/1/1.1/1.1.50.md)


