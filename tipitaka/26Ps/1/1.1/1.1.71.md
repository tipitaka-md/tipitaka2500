
[Home](/) / [26Ps Paṭisambhidāmaggapāḷi](/tipitaka/26Ps.md) / [1 Mahāvagga](/tipitaka/26Ps/1.md) / [1.1 Ñāṇakathā](/tipitaka/26Ps/1/1.1.md)

# 𑁧𑁇𑁧𑁇𑁭𑁧 𑀫𑀳𑀸𑀓𑀭𑀼𑀡𑀸𑀜𑀸𑀡𑀦𑀺𑀤𑁆𑀤𑁂𑀲

### 𑀫𑀳𑀸𑀯𑀕𑁆𑀕

### 𑀜𑀸𑀡𑀓𑀣𑀸

### 𑀫𑀳𑀸𑀓𑀭𑀼𑀡𑀸𑀜𑀸𑀡𑀦𑀺𑀤𑁆𑀤𑁂𑀲

(117.)

681. 𑀓𑀢𑀫𑀁 **𑀢𑀣𑀸𑀕𑀢𑀲𑁆𑀲 𑀫𑀳𑀸𑀓𑀭𑀼𑀡𑀸𑀲𑀫𑀸𑀧𑀢𑁆𑀢𑀺𑀬𑀸 𑀜𑀸𑀡𑀁?** 𑀩𑀳𑀼𑀓𑁂𑀳𑀺 𑀆𑀓𑀸𑀭𑁂𑀳𑀺 𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀆𑀤𑀺𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀉𑀬𑁆𑀬𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀧𑀬𑀸𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀓𑀼𑀫𑁆𑀫𑀕𑁆𑀕𑀧𑁆𑀧𑀝𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀉𑀧𑀦𑀻𑀬𑀢𑀺 𑀮𑁄𑀓𑁄 𑀅𑀤𑁆𑀥𑀼𑀯𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀅𑀢𑀸𑀡𑁄 𑀮𑁄𑀓𑁄 𑀅𑀦𑀪𑀺𑀲𑁆𑀲𑀭𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀅𑀲𑁆𑀲𑀓𑁄 𑀮𑁄𑀓𑁄, 𑀲𑀩𑁆𑀩𑀁 𑀧𑀳𑀸𑀬 𑀕𑀫𑀦𑀻𑀬𑀦𑁆𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀊𑀦𑁄 𑀮𑁄𑀓𑁄 𑀅𑀢𑀺𑀢𑁆𑀢𑁄 𑀢𑀡𑁆𑀳𑀸𑀤𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀅𑀢𑀸𑀬𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀮𑁂𑀡𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀲𑀭𑀡𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀲𑀭𑀡𑀻𑀪𑀽𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

682. 𑀉𑀤𑁆𑀥𑀢𑁄 𑀮𑁄𑀓𑁄 𑀅𑀯𑀽𑀧𑀲𑀦𑁆𑀢𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀲𑀲𑀮𑁆𑀮𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄, 𑀯𑀺𑀤𑁆𑀥𑁄 𑀧𑀼𑀣𑀼𑀲𑀮𑁆𑀮𑁂𑀳𑀺; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀲𑀮𑁆𑀮𑀸𑀦𑀁 𑀉𑀤𑁆𑀥𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀯𑀺𑀚𑁆𑀚𑀦𑁆𑀥𑀓𑀸𑀭𑀸𑀯𑀭𑀡𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀅𑀡𑁆𑀟𑀪𑀽𑀢𑁄 𑀓𑀺𑀮𑁂𑀲𑀧𑀜𑁆𑀚𑀭𑀧𑀓𑁆𑀔𑀺𑀢𑁆𑀢𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀆𑀮𑁄𑀓𑀁 𑀤𑀲𑁆𑀲𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀯𑀺𑀚𑁆𑀚𑀸𑀕𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀅𑀡𑁆𑀟𑀪𑀽𑀢𑁄 𑀧𑀭𑀺𑀬𑁄𑀦𑀤𑁆𑀥𑁄 𑀢𑀦𑁆𑀢𑀸𑀓𑀼𑀮𑀓𑀚𑀸𑀢𑁄 𑀓𑀼𑀮𑀸𑀕𑀡𑁆𑀟𑀺𑀓𑀚𑀸𑀢𑁄 𑀫𑀼𑀜𑁆𑀚𑀧𑀩𑁆𑀩𑀚𑀪𑀽𑀢𑁄 𑀅𑀧𑀸𑀬𑀁 𑀤𑀼𑀕𑁆𑀕𑀢𑀺𑀁 𑀯𑀺𑀦𑀺𑀧𑀸𑀢𑀁 𑀲𑀁𑀲𑀸𑀭𑀁 𑀦𑀸𑀢𑀺𑀯𑀢𑁆𑀢𑀢𑀻𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀯𑀺𑀚𑁆𑀚𑀸𑀯𑀺𑀲𑀤𑁄𑀲𑀲𑀁𑀮𑀺𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀓𑀺𑀮𑁂𑀲𑀓𑀮𑀮𑀻𑀪𑀽𑀢𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀭𑀸𑀕𑀤𑁄𑀲𑀫𑁄𑀳𑀚𑀝𑀸𑀚𑀝𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀚𑀝𑀁 𑀯𑀺𑀚𑀝𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

683. 𑀢𑀡𑁆𑀳𑀸𑀲𑀗𑁆𑀖𑀸𑀝𑀧𑀝𑀺𑀫𑀼𑀓𑁆𑀓𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀚𑀸𑀮𑁂𑀦 𑀑𑀢𑁆𑀣𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀲𑁄𑀢𑁂𑀦 𑀯𑀼𑀬𑁆𑀳𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀲𑀜𑁆𑀜𑁄𑀚𑀦𑁂𑀦 𑀲𑀜𑁆𑀜𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀦𑀼𑀲𑀬𑁂𑀦 𑀅𑀦𑀼𑀲𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀲𑀦𑁆𑀢𑀸𑀧𑁂𑀦 𑀲𑀦𑁆𑀢𑀧𑁆𑀧𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀡𑁆𑀳𑀸𑀧𑀭𑀺𑀍𑀆𑀳𑁂𑀦 𑀧𑀭𑀺𑀟𑀬𑁆𑀳𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

684. 𑀤𑀺𑀝𑁆𑀞𑀺𑀲𑀗𑁆𑀖𑀸𑀝𑀧𑀝𑀺𑀫𑀼𑀓𑁆𑀓𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀺𑀚𑀸𑀮𑁂𑀦 𑀑𑀢𑁆𑀣𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀺𑀲𑁄𑀢𑁂𑀦 𑀯𑀼𑀬𑁆𑀳𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀺𑀲𑀜𑁆𑀜𑁄𑀚𑀦𑁂𑀦 𑀲𑀜𑁆𑀜𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀸𑀦𑀼𑀲𑀬𑁂𑀦 𑀅𑀦𑀼𑀲𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀺𑀲𑀦𑁆𑀢𑀸𑀧𑁂𑀦 𑀲𑀦𑁆𑀢𑀧𑁆𑀧𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀺𑀝𑁆𑀞𑀺𑀧𑀭𑀺𑀍𑀆𑀳𑁂𑀦 𑀧𑀭𑀺𑀟𑀬𑁆𑀳𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

685. 𑀚𑀸𑀢𑀺𑀬𑀸 𑀅𑀦𑀼𑀕𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀚𑀭𑀸𑀬 𑀅𑀦𑀼𑀲𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀩𑁆𑀬𑀸𑀥𑀺𑀦𑀸 𑀅𑀪𑀺𑀪𑀽𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀭𑀡𑁂𑀦 𑀅𑀩𑁆𑀪𑀸𑀳𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀼𑀓𑁆𑀔𑁂 𑀧𑀢𑀺𑀝𑁆𑀞𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

686. 𑀢𑀡𑁆𑀳𑀸𑀬 𑀉𑀟𑁆𑀟𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀚𑀭𑀸𑀧𑀸𑀓𑀸𑀭𑀧𑀭𑀺𑀓𑁆𑀔𑀺𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀘𑁆𑀘𑀼𑀧𑀸𑀲𑁂𑀦 𑀧𑀭𑀺𑀓𑁆𑀔𑀺𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀩𑀦𑁆𑀥𑀦𑀩𑀤𑁆𑀥𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄—  𑀭𑀸𑀕𑀩𑀦𑁆𑀥𑀦𑁂𑀦 𑀤𑁄𑀲𑀩𑀦𑁆𑀥𑀦𑁂𑀦 𑀫𑁄𑀳𑀩𑀦𑁆𑀥𑀦𑁂𑀦 𑀫𑀸𑀦𑀩𑀦𑁆𑀥𑀦𑁂𑀦 𑀤𑀺𑀝𑁆𑀞𑀺𑀩𑀦𑁆𑀥𑀦𑁂𑀦 𑀓𑀺𑀮𑁂𑀲𑀩𑀦𑁆𑀥𑀦𑁂𑀦 𑀤𑀼𑀘𑁆𑀘𑀭𑀺𑀢𑀩𑀦𑁆𑀥𑀦𑁂𑀦; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀩𑀦𑁆𑀥𑀦𑀁 𑀫𑁄𑀘𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀲𑀫𑁆𑀩𑀸𑀥𑀧𑁆𑀧𑀝𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀑𑀓𑀸𑀲𑀁 𑀤𑀲𑁆𑀲𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…  𑀫𑀳𑀸𑀧𑀮𑀺𑀩𑁄𑀥𑁂𑀦 𑀧𑀮𑀺𑀩𑀼𑀤𑁆𑀥𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀧𑀮𑀺𑀩𑁄𑀥𑀁 𑀙𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀧𑀧𑀸𑀢𑁂 𑀧𑀢𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀧𑀧𑀸𑀢𑀸 𑀉𑀤𑁆𑀥𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀓𑀦𑁆𑀢𑀸𑀭𑀧𑁆𑀧𑀝𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀓𑀦𑁆𑀢𑀸𑀭𑀁 𑀢𑀸𑀭𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀲𑀁𑀲𑀸𑀭𑀧𑁆𑀧𑀝𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀲𑀁𑀲𑀸𑀭𑀸 𑀫𑁄𑀘𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀯𑀺𑀤𑀼𑀕𑁆𑀕𑁂 𑀲𑀫𑁆𑀧𑀭𑀺𑀯𑀢𑁆𑀢𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀯𑀺𑀤𑀼𑀕𑁆𑀕𑀸 𑀉𑀤𑁆𑀥𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑀸𑀧𑀮𑀺𑀧𑁂 𑀧𑀮𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀧𑀮𑀺𑀧𑀸 𑀉𑀤𑁆𑀥𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

687. 𑀅𑀩𑁆𑀪𑀸𑀳𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀆𑀤𑀺𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄—  𑀭𑀸𑀕𑀕𑁆𑀕𑀺𑀦𑀸 𑀤𑁄𑀲𑀕𑁆𑀕𑀺𑀦𑀸 𑀫𑁄𑀳𑀕𑁆𑀕𑀺𑀦𑀸 𑀚𑀸𑀢𑀺𑀬𑀸 𑀚𑀭𑀸𑀬 𑀫𑀭𑀡𑁂𑀦 𑀲𑁄𑀓𑁂𑀳𑀺 𑀧𑀭𑀺𑀤𑁂𑀯𑁂𑀳𑀺 𑀤𑀼𑀓𑁆𑀔𑁂𑀳𑀺 𑀤𑁄𑀫𑀦𑀲𑁆𑀲𑁂𑀳𑀺 𑀉𑀧𑀸𑀬𑀸𑀲𑁂𑀳𑀺; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀦𑀺𑀩𑁆𑀩𑀸𑀧𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀉𑀦𑁆𑀦𑀻𑀢𑀓𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀳𑀜𑁆𑀜𑀢𑀺 𑀦𑀺𑀘𑁆𑀘𑀫𑀢𑀸𑀡𑁄 𑀧𑀢𑁆𑀢𑀤𑀡𑁆𑀟𑁄 𑀢𑀓𑁆𑀓𑀭𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀯𑀚𑁆𑀚𑀩𑀦𑁆𑀥𑀦𑀩𑀤𑁆𑀥𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀆𑀖𑀸𑀢𑀦𑀧𑀘𑁆𑀘𑀼𑀧𑀝𑁆𑀞𑀺𑀢𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀩𑀦𑁆𑀥𑀦𑀁 𑀫𑁄𑀘𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀦𑀸𑀣𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀧𑀭𑀫𑀓𑀸𑀭𑀼𑀜𑁆𑀜𑀧𑁆𑀧𑀢𑁆𑀢𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀢𑀸𑀬𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀼𑀓𑁆𑀔𑀸𑀪𑀺𑀢𑀼𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀘𑀺𑀭𑀭𑀢𑁆𑀢𑀁 𑀧𑀻𑀍𑀇𑀢𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀕𑀥𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀦𑀺𑀘𑁆𑀘𑀁 𑀧𑀺𑀧𑀸𑀲𑀺𑀢𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

688. 𑀅𑀦𑁆𑀥𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀅𑀘𑀓𑁆𑀔𑀼𑀓𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀳𑀢𑀦𑁂𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀅𑀧𑀭𑀺𑀡𑀸𑀬𑀓𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀯𑀺𑀧𑀣𑀧𑀓𑁆𑀔𑀦𑁆𑀤𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀅𑀜𑁆𑀚𑀲𑀸𑀧𑀭𑀤𑁆𑀥𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀅𑀭𑀺𑀬𑀧𑀣𑀁 𑀆𑀦𑁂𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀫𑀳𑁄𑀖𑀧𑀓𑁆𑀔𑀦𑁆𑀤𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄; 𑀢𑀲𑁆𑀲 𑀦𑀢𑁆𑀣𑀜𑁆𑀜𑁄 𑀓𑁄𑀘𑀺 𑀑𑀖𑀸 𑀉𑀤𑁆𑀥𑀢𑀸, 𑀅𑀜𑁆𑀜𑀢𑁆𑀭 𑀫𑀬𑀸𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂… 𑁇

(118.)

689. 𑀤𑁆𑀯𑀻𑀳𑀺 𑀤𑀺𑀝𑁆𑀞𑀺𑀕𑀢𑁂𑀳𑀺 𑀧𑀭𑀺𑀬𑀼𑀝𑁆𑀞𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀢𑀻𑀳𑀺 𑀤𑀼𑀘𑁆𑀘𑀭𑀺𑀢𑁂𑀳𑀺 𑀯𑀺𑀧𑁆𑀧𑀝𑀺𑀧𑀦𑁆𑀦𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀘𑀢𑀽𑀳𑀺 𑀬𑁄𑀕𑁂𑀳𑀺 𑀬𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄 𑀘𑀢𑀼𑀬𑁄𑀕𑀬𑁄𑀚𑀺𑀢𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀘𑀢𑀽𑀳𑀺 𑀕𑀦𑁆𑀣𑁂𑀳𑀺 𑀕𑀦𑁆𑀣𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀘𑀢𑀽𑀳𑀺 𑀉𑀧𑀸𑀤𑀸𑀦𑁂𑀳𑀺 𑀉𑀧𑀸𑀤𑀻𑀬𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀧𑀜𑁆𑀘𑀕𑀢𑀺𑀲𑀫𑀸𑀭𑀼𑀍𑀳𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀧𑀜𑁆𑀘𑀳𑀺 𑀓𑀸𑀫𑀕𑀼𑀡𑁂𑀳𑀺 𑀭𑀚𑁆𑀚𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀧𑀜𑁆𑀘𑀳𑀺 𑀦𑀻𑀯𑀭𑀡𑁂𑀳𑀺 𑀑𑀢𑁆𑀣𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀙𑀳𑀺 𑀯𑀺𑀯𑀸𑀤𑀫𑀽𑀮𑁂𑀳𑀺 𑀯𑀺𑀯𑀤𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀙𑀳𑀺 𑀢𑀡𑁆𑀳𑀸𑀓𑀸𑀬𑁂𑀳𑀺 𑀭𑀚𑁆𑀚𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀙𑀳𑀺 𑀤𑀺𑀝𑁆𑀞𑀺𑀕𑀢𑁂𑀳𑀺 𑀧𑀭𑀺𑀬𑀼𑀝𑁆𑀞𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀲𑀢𑁆𑀢𑀳𑀺 𑀅𑀦𑀼𑀲𑀬𑁂𑀳𑀺 𑀅𑀦𑀼𑀲𑀝𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀲𑀢𑁆𑀢𑀳𑀺 𑀲𑀜𑁆𑀜𑁄𑀚𑀦𑁂𑀳𑀺 𑀲𑀜𑁆𑀜𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀲𑀢𑁆𑀢𑀳𑀺 𑀫𑀸𑀦𑁂𑀳𑀺 𑀉𑀦𑁆𑀦𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀝𑁆𑀞𑀳𑀺 𑀮𑁄𑀓𑀥𑀫𑁆𑀫𑁂𑀳𑀺 𑀲𑀫𑁆𑀧𑀭𑀺𑀯𑀢𑁆𑀢𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀝𑁆𑀞𑀳𑀺 𑀫𑀺𑀘𑁆𑀙𑀢𑁆𑀢𑁂𑀳𑀺 𑀦𑀺𑀬𑁆𑀬𑀸𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀝𑁆𑀞𑀳𑀺 𑀧𑀼𑀭𑀺𑀲𑀤𑁄𑀲𑁂𑀳𑀺 𑀤𑀼𑀲𑁆𑀲𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀦𑀯𑀳𑀺 𑀆𑀖𑀸𑀢𑀯𑀢𑁆𑀣𑀽𑀳𑀺 𑀆𑀖𑀸𑀢𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 …𑀧𑁂…  𑀦𑀯𑀯𑀺𑀥𑀫𑀸𑀦𑁂𑀳𑀺 𑀉𑀦𑁆𑀦𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀦𑀯𑀳𑀺 𑀢𑀡𑁆𑀳𑀸𑀫𑀽𑀮𑀓𑁂𑀳𑀺 𑀥𑀫𑁆𑀫𑁂𑀳𑀺 𑀭𑀚𑁆𑀚𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀳𑀺 𑀓𑀺𑀮𑁂𑀲𑀯𑀢𑁆𑀣𑀽𑀳𑀺 𑀓𑀺𑀮𑀺𑀲𑁆𑀲𑀢𑀺 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀳𑀺 𑀆𑀖𑀸𑀢𑀯𑀢𑁆𑀣𑀽𑀳𑀺 𑀆𑀖𑀸𑀢𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀳𑀺 𑀅𑀓𑀼𑀲𑀮𑀓𑀫𑁆𑀫𑀧𑀣𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀳𑀺 𑀲𑀜𑁆𑀜𑁄𑀚𑀦𑁂𑀳𑀺 𑀲𑀜𑁆𑀜𑀼𑀢𑁆𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀳𑀺 𑀫𑀺𑀘𑁆𑀙𑀢𑁆𑀢𑁂𑀳𑀺 𑀦𑀺𑀬𑁆𑀬𑀸𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀯𑀢𑁆𑀣𑀼𑀓𑀸𑀬 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀬𑀸 𑀲𑀫𑀦𑁆𑀦𑀸𑀕𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀤𑀲𑀯𑀢𑁆𑀣𑀼𑀓𑀸𑀬 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀲𑀫𑀦𑁆𑀦𑀸𑀕𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁…𑀧𑁂…  𑀅𑀝𑁆𑀞𑀲𑀢𑀢𑀡𑁆𑀳𑀸𑀧𑀧𑀜𑁆𑀘𑀲𑀢𑁂𑀳𑀺 𑀧𑀧𑀜𑁆𑀘𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀤𑁆𑀯𑀸𑀲𑀝𑁆𑀞𑀺𑀬𑀸 𑀤𑀺𑀝𑁆𑀞𑀺𑀕𑀢𑁂𑀳𑀺 𑀧𑀭𑀺𑀬𑀼𑀝𑁆𑀞𑀺𑀢𑁄 𑀮𑁄𑀓𑀲𑀦𑁆𑀦𑀺𑀯𑀸𑀲𑁄𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇

690. 𑀅𑀳𑀜𑁆𑀘𑀫𑁆𑀳𑀺 𑀢𑀺𑀡𑁆𑀡𑁄, 𑀮𑁄𑀓𑁄 𑀘 𑀅𑀢𑀺𑀡𑁆𑀡𑁄 𑀅𑀳𑀜𑁆𑀘𑀫𑁆𑀳𑀺 𑀫𑀼𑀢𑁆𑀢𑁄, 𑀮𑁄𑀓𑁄 𑀘 𑀅𑀫𑀼𑀢𑁆𑀢𑁄; 𑀅𑀳𑀜𑁆𑀘𑀫𑁆𑀳𑀺 𑀤𑀦𑁆𑀢𑁄, 𑀮𑁄𑀓𑁄 𑀘 𑀅𑀤𑀦𑁆𑀢𑁄; 𑀅𑀳𑀜𑁆𑀘𑀫𑁆𑀳𑀺 𑀲𑀦𑁆𑀢𑁄, 𑀮𑁄𑀓𑁄 𑀘 𑀅𑀲𑀦𑁆𑀢𑁄; 𑀅𑀳𑀜𑁆𑀘𑀫𑁆𑀳𑀺 𑀅𑀲𑁆𑀲𑀢𑁆𑀣𑁄, 𑀮𑁄𑀓𑁄 𑀘 𑀅𑀦𑀲𑁆𑀲𑀢𑁆𑀣𑁄; 𑀅𑀳𑀜𑁆𑀘𑀫𑁆𑀳𑀺 𑀧𑀭𑀺𑀦𑀺𑀩𑁆𑀩𑀼𑀢𑁄, 𑀮𑁄𑀓𑁄 𑀘 𑀅𑀧𑀭𑀺𑀦𑀺𑀩𑁆𑀩𑀼𑀢𑁄; 𑀧𑀳𑁄𑀫𑀺 𑀔𑁆𑀯𑀸𑀳𑀁 𑀢𑀺𑀡𑁆𑀡𑁄 𑀢𑀸𑀭𑁂𑀢𑀼𑀁, 𑀫𑀼𑀢𑁆𑀢𑁄 𑀫𑁄𑀘𑁂𑀢𑀼𑀁, 𑀤𑀦𑁆𑀢𑁄 𑀤𑀫𑁂𑀢𑀼𑀁, 𑀲𑀦𑁆𑀢𑁄 𑀲𑀫𑁂𑀢𑀼𑀁, 𑀅𑀲𑁆𑀲𑀢𑁆𑀣𑁄 𑀅𑀲𑁆𑀲𑀸𑀲𑁂𑀢𑀼𑀁, 𑀧𑀭𑀺𑀦𑀺𑀩𑁆𑀩𑀼𑀢𑁄 𑀧𑀭𑁂 𑀘 𑀧𑀭𑀺𑀦𑀺𑀩𑁆𑀩𑀸𑀧𑁂𑀢𑀼𑀦𑁆𑀢𑀺—  𑀧𑀲𑁆𑀲𑀦𑁆𑀢𑀸𑀦𑀁 𑀩𑀼𑀤𑁆𑀥𑀸𑀦𑀁 𑀪𑀕𑀯𑀦𑁆𑀢𑀸𑀦𑀁 𑀲𑀢𑁆𑀢𑁂𑀲𑀼 𑀫𑀳𑀸𑀓𑀭𑀼𑀡𑀸 𑀑𑀓𑁆𑀓𑀫𑀢𑀺𑁇 𑀇𑀤𑀁 𑀢𑀣𑀸𑀕𑀢𑀲𑁆𑀲 𑀫𑀳𑀸𑀓𑀭𑀼𑀡𑀸𑀲𑀫𑀸𑀧𑀢𑁆𑀢𑀺𑀬𑀸 𑀜𑀸𑀡𑀁𑁇

---

691. 𑀫𑀳𑀸𑀓𑀭𑀼𑀡𑀸𑀜𑀸𑀡𑀦𑀺𑀤𑁆𑀤𑁂𑀲𑁄 𑀏𑀓𑀲𑀢𑁆𑀢𑀢𑀺𑀫𑁄𑁇



[Go to previous page (1.1.70 Yamakapāṭihīrañāṇaniddesa)](/tipitaka/26Ps/1/1.1/1.1.70.md) / [Go to parent page (1.1 Ñāṇakathā)](/tipitaka/26Ps/1/1.1.md) / [Go to next page (1.1.72--73 Sabbaññutañāṇaniddesa)](/tipitaka/26Ps/1/1.1/1.1.72--73.md)


