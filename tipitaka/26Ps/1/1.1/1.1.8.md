
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.1 Ñāṇakathā](../26Ps/1/1.1.md)

# 𑁧𑁇𑁧𑁇𑁮 𑀆𑀤𑀻𑀦𑀯𑀜𑀸𑀡𑀦𑀺𑀤𑁆𑀤𑁂𑀲

* 𑀫𑀳𑀸𑀯𑀕𑁆𑀕

* 𑀜𑀸𑀡𑀓𑀣𑀸

* 𑀆𑀤𑀻𑀦𑀯𑀜𑀸𑀡𑀦𑀺𑀤𑁆𑀤𑁂𑀲

(53.)

377\. 𑀓𑀣𑀁 𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁? 𑀉𑀧𑁆𑀧𑀸𑀤𑁄 𑀪𑀬𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀪𑀬𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇 𑀦𑀺𑀫𑀺𑀢𑁆𑀢𑀁 𑀪𑀬𑀦𑁆𑀢𑀺…𑀧𑁂…  𑀆𑀬𑀽𑀳𑀦𑀸 𑀪𑀬𑀦𑁆𑀢𑀺…𑀧𑁂…  𑀧𑀝𑀺𑀲𑀦𑁆𑀥𑀺 𑀪𑀬𑀦𑁆𑀢𑀺…  𑀕𑀢𑀺 𑀪𑀬𑀦𑁆𑀢𑀺…  𑀦𑀺𑀩𑁆𑀩𑀢𑁆𑀢𑀺 𑀪𑀬𑀦𑁆𑀢𑀺…  𑀉𑀧𑀧𑀢𑁆𑀢𑀺 𑀪𑀬𑀦𑁆𑀢𑀺…  𑀚𑀸𑀢𑀺 𑀪𑀬𑀦𑁆𑀢𑀺…  𑀚𑀭𑀸 𑀪𑀬𑀦𑁆𑀢𑀺…  𑀩𑁆𑀬𑀸𑀥𑀺 𑀪𑀬𑀦𑁆𑀢𑀺…  𑀫𑀭𑀡𑀁 𑀪𑀬𑀦𑁆𑀢𑀺…  𑀲𑁄𑀓𑁄 𑀪𑀬𑀦𑁆𑀢𑀺…  𑀧𑀭𑀺𑀤𑁂𑀯𑁄 𑀪𑀬𑀦𑁆𑀢𑀺…  𑀉𑀧𑀸𑀬𑀸𑀲𑁄 𑀪𑀬𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇

378\. 𑀅𑀦𑀼𑀧𑁆𑀧𑀸𑀤𑁄 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀅𑀧𑁆𑀧𑀯𑀢𑁆𑀢𑀁 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀅𑀦𑀼𑀧𑀸𑀬𑀸𑀲𑁄 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

379\. 𑀉𑀧𑁆𑀧𑀸𑀤𑁄 𑀪𑀬𑀁, 𑀅𑀦𑀼𑀧𑁆𑀧𑀸𑀤𑁄 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀪𑀬𑀁, 𑀅𑀧𑁆𑀧𑀯𑀢𑁆𑀢𑀁 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀪𑀬𑀁, 𑀅𑀦𑀼𑀧𑀸𑀬𑀸𑀲𑁄 𑀔𑁂𑀫𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

380\. 𑀉𑀧𑁆𑀧𑀸𑀤𑁄 𑀤𑀼𑀓𑁆𑀔𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀤𑀼𑀓𑁆𑀔𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀤𑀼𑀓𑁆𑀔𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇

381\. 𑀅𑀦𑀼𑀧𑁆𑀧𑀸𑀤𑁄 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀅𑀧𑁆𑀧𑀯𑀢𑁆𑀢𑀁 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀅𑀦𑀼𑀧𑀸𑀬𑀸𑀲𑁄 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

382\. 𑀉𑀧𑁆𑀧𑀸𑀤𑁄 𑀤𑀼𑀓𑁆𑀔𑀁, 𑀅𑀦𑀼𑀧𑁆𑀧𑀸𑀤𑁄 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀤𑀼𑀓𑁆𑀔𑀁, 𑀅𑀧𑁆𑀧𑀯𑀢𑁆𑀢𑀁 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀤𑀼𑀓𑁆𑀔𑀁, 𑀅𑀦𑀼𑀧𑀸𑀬𑀸𑀲𑁄 𑀲𑀼𑀔𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

383\. 𑀉𑀧𑁆𑀧𑀸𑀤𑁄 𑀲𑀸𑀫𑀺𑀲𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀲𑀸𑀫𑀺𑀲𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀲𑀸𑀫𑀺𑀲𑀦𑁆𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇

384\. 𑀅𑀦𑀼𑀧𑁆𑀧𑀸𑀤𑁄 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀅𑀧𑁆𑀧𑀯𑀢𑁆𑀢𑀁 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀅𑀦𑀼𑀧𑀸𑀬𑀸𑀲𑁄 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

385\. 𑀉𑀧𑁆𑀧𑀸𑀤𑁄 𑀲𑀸𑀫𑀺𑀲𑀁, 𑀅𑀦𑀼𑀧𑁆𑀧𑀸𑀤𑁄 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀲𑀸𑀫𑀺𑀲𑀁, 𑀅𑀧𑁆𑀧𑀯𑀢𑁆𑀢𑀁 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀲𑀸𑀫𑀺𑀲𑀁, 𑀅𑀦𑀼𑀧𑀸𑀬𑀸𑀲𑁄 𑀦𑀺𑀭𑀸𑀫𑀺𑀲𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

386\. 𑀉𑀧𑁆𑀧𑀸𑀤𑁄 𑀲𑀗𑁆𑀔𑀸𑀭𑀸𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀲𑀗𑁆𑀔𑀸𑀭𑀸𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀲𑀗𑁆𑀔𑀸𑀭𑀸𑀢𑀺—  𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇

387\. 𑀅𑀦𑀼𑀧𑁆𑀧𑀸𑀤𑁄 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀅𑀧𑁆𑀧𑀯𑀢𑁆𑀢𑀁 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀅𑀦𑀼𑀧𑀸𑀬𑀸𑀲𑁄 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

388\. 𑀉𑀧𑁆𑀧𑀸𑀤𑁄 𑀲𑀗𑁆𑀔𑀸𑀭𑀸, 𑀅𑀦𑀼𑀧𑁆𑀧𑀸𑀤𑁄 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇 𑀧𑀯𑀢𑁆𑀢𑀁 𑀲𑀗𑁆𑀔𑀸𑀭𑀸, 𑀅𑀧𑁆𑀧𑀯𑀢𑁆𑀢𑀁 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁…𑀧𑁂…  𑀉𑀧𑀸𑀬𑀸𑀲𑁄 𑀲𑀗𑁆𑀔𑀸𑀭𑀸, 𑀅𑀦𑀼𑀧𑀸𑀬𑀸𑀲𑁄 𑀦𑀺𑀩𑁆𑀩𑀸𑀦𑀦𑁆𑀢𑀺—  𑀲𑀦𑁆𑀢𑀺𑀧𑀤𑁂 𑀜𑀸𑀡𑀁𑁇

389\. _𑀉𑀧𑁆𑀧𑀸𑀤𑀜𑁆𑀘 𑀧𑀯𑀢𑁆𑀢𑀜𑁆𑀘,_  
_𑀦𑀺𑀫𑀺𑀢𑁆𑀢𑀁 𑀤𑀼𑀓𑁆𑀔𑀦𑁆𑀢𑀺 𑀧𑀲𑁆𑀲𑀢𑀺;_  
_𑀆𑀬𑀽𑀳𑀦𑀁 𑀧𑀝𑀺𑀲𑀦𑁆𑀥𑀺𑀁,_  
_𑀜𑀸𑀡𑀁 𑀆𑀤𑀻𑀦𑀯𑁂 𑀇𑀤𑀁𑁇_  


390\. _𑀅𑀦𑀼𑀧𑁆𑀧𑀸𑀤𑀁 𑀅𑀧𑁆𑀧𑀯𑀢𑁆𑀢𑀁,_  
_𑀅𑀦𑀺𑀫𑀺𑀢𑁆𑀢𑀁 𑀲𑀼𑀔𑀦𑁆𑀢𑀺 𑀘;_  
_𑀅𑀦𑀸𑀬𑀽𑀳𑀦𑀁 𑀅𑀧𑁆𑀧𑀝𑀺𑀲𑀦𑁆𑀥𑀺𑀁,_  
_𑀜𑀸𑀡𑀁 𑀲𑀦𑁆𑀢𑀺𑀧𑀤𑁂 𑀇𑀤𑀁𑁇_  


391\. _𑀇𑀤𑀁 𑀆𑀤𑀻𑀦𑀯𑁂 𑀜𑀸𑀡𑀁,_  
_𑀧𑀜𑁆𑀘𑀞𑀸𑀦𑁂𑀲𑀼 𑀚𑀸𑀬𑀢𑀺;_  
_𑀧𑀜𑁆𑀘𑀞𑀸𑀦𑁂 𑀲𑀦𑁆𑀢𑀺𑀧𑀤𑁂,_  
_𑀤𑀲 𑀜𑀸𑀡𑁂 𑀧𑀚𑀸𑀦𑀸𑀢𑀺;_  
_𑀤𑁆𑀯𑀺𑀦𑁆𑀦𑀁 𑀜𑀸𑀡𑀸𑀦𑀁 𑀓𑀼𑀲𑀮𑀢𑀸,_  
_𑀦𑀸𑀦𑀸𑀤𑀺𑀝𑁆𑀞𑀻𑀲𑀼 𑀦 𑀓𑀫𑁆𑀧𑀢𑀻𑀢𑀺𑁇_  


392\. 𑀢𑀁 𑀜𑀸𑀢𑀝𑁆𑀞𑁂𑀦 𑀜𑀸𑀡𑀁, 𑀧𑀚𑀸𑀦𑀦𑀝𑁆𑀞𑁂𑀦 𑀧𑀜𑁆𑀜𑀸𑁇 𑀢𑁂𑀦 𑀯𑀼𑀘𑁆𑀘𑀢𑀺—  “𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁”𑁇

---

393\. 𑀆𑀤𑀻𑀦𑀯𑀜𑀸𑀡𑀦𑀺𑀤𑁆𑀤𑁂𑀲𑁄 𑀅𑀝𑁆𑀞𑀫𑁄𑁇



[Go to previous page (1.1.7 Bhaṅgānupassanāñāṇaniddesa)](1.1.7.md) / [Go to parent page (1.1 Ñāṇakathā)](../26Ps/1/1.1.md) / [Go to next page (1.1.9 Saṅkhārupekkhāñāṇaniddesa)](1.1.9.md)


