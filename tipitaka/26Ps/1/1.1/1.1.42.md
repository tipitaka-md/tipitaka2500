---
title: 1.1.42 Pariyogāhaṇañāṇaniddesa
path: /tipitaka/26Ps/1/1.1/1.1.42
ref: 269505
breadcrumbs:
  - name: Home
    link: /
  - name: 26Ps Paṭisambhidāmaggapāḷi
    link: /tipitaka/26Ps
  - name: 1 Mahāvagga
    link: /tipitaka/26Ps/1
  - name: 1.1 Ñāṇakathā
    link: /tipitaka/26Ps/1/1.1
prevL: /tipitaka/26Ps/1/1.1/1.1.41
upL: /tipitaka/26Ps/1/1.1
nextL: /tipitaka/26Ps/1/1.1/1.1.43
---

# 1.1.42 Pariyogāhaṇañāṇaniddesa

### Mahāvagga

### Ñāṇakathā

### Pariyogāhaṇañāṇaniddesa

(93.)

606. Kathaṃ phuṭṭhattā paññā pariyogāhaṇe ñāṇaṃ? Rūpaṃ aniccato phusati, rūpaṃ dukkhato phusati, rūpaṃ anattato phusati. Yaṃ yaṃ phusati taṃ taṃ pariyogahatīti—  phuṭṭhattā paññā pariyogāhaṇe ñāṇaṃ. Vedanaṃ…pe…  saññaṃ…  saṅkhāre…  viññāṇaṃ…  cakkhuṃ…pe…  jarāmaraṇaṃ aniccato phusati, dukkhato phusati, anattato phusati. Yaṃ yaṃ phusati taṃ taṃ pariyogahatīti—  phuṭṭhattā paññā pariyogāhaṇe ñāṇaṃ. Taṃ ñātaṭṭhena ñāṇaṃ, pajānanaṭṭhena paññā. Tena vuccati—  “phuṭṭhattā paññā pariyogāhaṇe ñāṇaṃ”.

===

607. Pariyogāhaṇañāṇaniddeso dvecattālīsamo.




