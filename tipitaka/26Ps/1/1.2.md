
[Home](/) / [26Ps Paṭisambhidāmaggapāḷi](...md) / [1 Mahāvagga](../26Ps/1.md)

# 𑁧𑁇𑁨 𑀤𑀺𑀝𑁆𑀞𑀺𑀓𑀣𑀸

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(122.)

710\. 𑀓𑀸 𑀤𑀺𑀝𑁆𑀞𑀺, 𑀓𑀢𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀸𑀦𑀺, 𑀓𑀢𑀺 𑀤𑀺𑀝𑁆𑀞𑀺𑀧𑀭𑀺𑀬𑀼𑀝𑁆𑀞𑀸𑀦𑀸𑀦𑀺, 𑀓𑀢𑀺 𑀤𑀺𑀝𑁆𑀞𑀺𑀬𑁄, 𑀓𑀢𑀺 𑀤𑀺𑀝𑁆𑀞𑀸𑀪𑀺𑀦𑀺𑀯𑁂𑀲𑀸, 𑀓𑀢𑀫𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀲𑀫𑀼𑀕𑁆𑀖𑀸𑀢𑁄𑀢𑀺?

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

711\. **𑀓𑀸 𑀤𑀺𑀝𑁆𑀞𑀻**𑀢𑀺 𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 (𑁧)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

712\. **𑀓𑀢𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀸𑀦𑀻**𑀢𑀺 𑀅𑀝𑁆𑀞 𑀤𑀺𑀝𑁆𑀞𑀺𑀝𑁆𑀞𑀸𑀦𑀸𑀦𑀺𑁇 (𑁨)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

713\. **𑀓𑀢𑀺 𑀤𑀺𑀝𑁆𑀞𑀺𑀧𑀭𑀺𑀬𑀼𑀝𑁆𑀞𑀸𑀦𑀸𑀦𑀻**𑀢𑀺 𑀅𑀝𑁆𑀞𑀸𑀭𑀲 𑀤𑀺𑀝𑁆𑀞𑀺𑀧𑀭𑀺𑀬𑀼𑀝𑁆𑀞𑀸𑀦𑀸𑀦𑀺𑁇 (𑁩)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

714\. **𑀓𑀢𑀺 𑀤𑀺𑀝𑁆𑀞𑀺𑀬𑁄**𑀢𑀺 𑀲𑁄𑀍𑀅𑀲 𑀤𑀺𑀝𑁆𑀞𑀺𑀬𑁄𑁇 (𑁪)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

715\. **𑀓𑀢𑀺 𑀤𑀺𑀝𑁆𑀞𑀸𑀪𑀺𑀦𑀺𑀯𑁂𑀲𑀸**𑀢𑀺 𑀢𑀻𑀡𑀺 𑀲𑀢𑀁 𑀤𑀺𑀝𑁆𑀞𑀸𑀪𑀺𑀦𑀺𑀯𑁂𑀲𑀸𑁇 (𑁫)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

716\. **𑀓𑀢𑀫𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀲𑀫𑀼𑀕𑁆𑀖𑀸𑀢𑁄**𑀢𑀺 𑀲𑁄𑀢𑀸𑀧𑀢𑁆𑀢𑀺𑀫𑀕𑁆𑀕𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀲𑀫𑀼𑀕𑁆𑀖𑀸𑀢𑁄𑁇 (𑁬)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(123.)

717\. 𑀓𑀣𑀁 **𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺**? 𑀭𑀽𑀧𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀯𑁂𑀤𑀦𑀁 𑀏𑀢𑀁 𑀫𑀫…𑀧𑁂…  𑀲𑀜𑁆𑀜𑀁 𑀏𑀢𑀁 𑀫𑀫…𑀧𑁂…  𑀲𑀗𑁆𑀔𑀸𑀭𑁂 𑀏𑀢𑀁 𑀫𑀫…𑀧𑁂…  𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀘𑀓𑁆𑀔𑀼𑀁 𑀏𑀢𑀁 𑀫𑀫…  𑀲𑁄𑀢𑀁 𑀏𑀢𑀁 𑀫𑀫…  𑀖𑀸𑀦𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀁 𑀏𑀢𑀁 𑀫𑀫…  𑀓𑀸𑀬𑀁 𑀏𑀢𑀁 𑀫𑀫…  𑀫𑀦𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀭𑀽𑀧𑁂 𑀏𑀢𑀁 𑀫𑀫…  𑀲𑀤𑁆𑀤𑁂 𑀏𑀢𑀁 𑀫𑀫…  𑀕𑀦𑁆𑀥𑁂 𑀏𑀢𑀁 𑀫𑀫…  𑀭𑀲𑁂 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑁂 𑀏𑀢𑀁 𑀫𑀫…  𑀥𑀫𑁆𑀫𑁂 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀲𑁄𑀢𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀖𑀸𑀦𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀓𑀸𑀬𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀫𑀦𑁄𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫…  𑀲𑁄𑀢𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫…  𑀖𑀸𑀦𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫…  𑀓𑀸𑀬𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫…  𑀫𑀦𑁄𑀲𑀫𑁆𑀨𑀲𑁆𑀲𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁…  𑀲𑁄𑀢𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁…  𑀖𑀸𑀦𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁…  𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁…  𑀓𑀸𑀬𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁…  𑀫𑀦𑁄𑀲𑀫𑁆𑀨𑀲𑁆𑀲𑀚𑀁 𑀯𑁂𑀤𑀦𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

718\. 𑀭𑀽𑀧𑀲𑀜𑁆𑀜𑀁 𑀏𑀢𑀁 𑀫𑀫…  𑀲𑀤𑁆𑀤𑀲𑀜𑁆𑀜𑀁 𑀏𑀢𑀁 𑀫𑀫…  𑀕𑀦𑁆𑀥𑀲𑀜𑁆𑀜𑀁 𑀏𑀢𑀁 𑀫𑀫…  𑀭𑀲𑀲𑀜𑁆𑀜𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀲𑀜𑁆𑀜𑀁 𑀏𑀢𑀁 𑀫𑀫…  𑀥𑀫𑁆𑀫𑀲𑀜𑁆𑀜𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀭𑀽𑀧𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫…  𑀲𑀤𑁆𑀤𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫…  𑀕𑀦𑁆𑀥𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫…  𑀭𑀲𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫…  𑀥𑀫𑁆𑀫𑀲𑀜𑁆𑀘𑁂𑀢𑀦𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀭𑀽𑀧𑀢𑀡𑁆𑀳𑀁 𑀏𑀢𑀁 𑀫𑀫…  𑀲𑀤𑁆𑀤𑀢𑀡𑁆𑀳𑀁 𑀏𑀢𑀁 𑀫𑀫…  𑀕𑀦𑁆𑀥𑀢𑀡𑁆𑀳𑀁 𑀏𑀢𑀁 𑀫𑀫…  𑀭𑀲𑀢𑀡𑁆𑀳𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀢𑀡𑁆𑀳𑀁 𑀏𑀢𑀁 𑀫𑀫…  𑀥𑀫𑁆𑀫𑀢𑀡𑁆𑀳𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀭𑀽𑀧𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫…  𑀲𑀤𑁆𑀤𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫…  𑀕𑀦𑁆𑀥𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫…  𑀭𑀲𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫…  𑀥𑀫𑁆𑀫𑀯𑀺𑀢𑀓𑁆𑀓𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀭𑀽𑀧𑀯𑀺𑀘𑀸𑀭𑀁 𑀏𑀢𑀁 𑀫𑀫…  𑀲𑀤𑁆𑀤𑀯𑀺𑀘𑀸𑀭𑀁 𑀏𑀢𑀁 𑀫𑀫…  𑀕𑀦𑁆𑀥𑀯𑀺𑀘𑀸𑀭𑀁 𑀏𑀢𑀁 𑀫𑀫…  𑀭𑀲𑀯𑀺𑀘𑀸𑀭𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀯𑀺𑀘𑀸𑀭𑀁 𑀏𑀢𑀁 𑀫𑀫…  𑀥𑀫𑁆𑀫𑀯𑀺𑀘𑀸𑀭𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

719\. 𑀧𑀣𑀯𑀻𑀥𑀸𑀢𑀼𑀁 𑀏𑀢𑀁 𑀫𑀫…  𑀆𑀧𑁄𑀥𑀸𑀢𑀼𑀁 𑀏𑀢𑀁 𑀫𑀫…  𑀢𑁂𑀚𑁄𑀥𑀸𑀢𑀼𑀁 𑀏𑀢𑀁 𑀫𑀫…  𑀯𑀸𑀬𑁄𑀥𑀸𑀢𑀼𑀁 𑀏𑀢𑀁 𑀫𑀫…  𑀆𑀓𑀸𑀲𑀥𑀸𑀢𑀼𑀁 𑀏𑀢𑀁 𑀫𑀫…  𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀧𑀣𑀯𑀻𑀓𑀲𑀺𑀡𑀁 𑀏𑀢𑀁 𑀫𑀫…  𑀆𑀧𑁄𑀓𑀲𑀺𑀡𑀁…  𑀢𑁂𑀚𑁄𑀓𑀲𑀺𑀡𑀁…  𑀯𑀸𑀬𑁄𑀓𑀲𑀺𑀡𑀁…  𑀦𑀻𑀮𑀓𑀲𑀺𑀡𑀁…  𑀧𑀻𑀢𑀓𑀲𑀺𑀡𑀁…  𑀮𑁄𑀳𑀺𑀢𑀓𑀲𑀺𑀡𑀁…  𑀑𑀤𑀸𑀢𑀓𑀲𑀺𑀡𑀁…  𑀆𑀓𑀸𑀲𑀓𑀲𑀺𑀡𑀁…  𑀯𑀺𑀜𑁆𑀜𑀸𑀡𑀓𑀲𑀺𑀡𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

720\. 𑀓𑁂𑀲𑀁 𑀏𑀢𑀁 𑀫𑀫…  𑀮𑁄𑀫𑀁 𑀏𑀢𑀁 𑀫𑀫…  𑀦𑀔𑀁 𑀏𑀢𑀁 𑀫𑀫…  𑀤𑀦𑁆𑀢𑀁 𑀏𑀢𑀁 𑀫𑀫…  𑀢𑀘𑀁 𑀏𑀢𑀁 𑀫𑀫…  𑀫𑀁𑀲𑀁 𑀏𑀢𑀁 𑀫𑀫…  𑀦𑁆𑀳𑀸𑀭𑀼𑀁 𑀏𑀢𑀁 𑀫𑀫…  𑀅𑀝𑁆𑀞𑀺𑀁 𑀏𑀢𑀁 𑀫𑀫…  𑀅𑀝𑁆𑀞𑀺𑀫𑀺𑀜𑁆𑀚𑀁 𑀏𑀢𑀁 𑀫𑀫…  𑀯𑀓𑁆𑀓𑀁 𑀏𑀢𑀁 𑀫𑀫…  𑀳𑀤𑀬𑀁 𑀏𑀢𑀁 𑀫𑀫…  𑀬𑀓𑀦𑀁 𑀏𑀢𑀁 𑀫𑀫…  𑀓𑀺𑀮𑁄𑀫𑀓𑀁 𑀏𑀢𑀁 𑀫𑀫…  𑀧𑀺𑀳𑀓𑀁 𑀏𑀢𑀁 𑀫𑀫…  𑀧𑀧𑁆𑀨𑀸𑀲𑀁 𑀏𑀢𑀁 𑀫𑀫…  𑀅𑀦𑁆𑀢𑀁 𑀏𑀢𑀁 𑀫𑀫…  𑀅𑀦𑁆𑀢𑀕𑀼𑀡𑀁 𑀏𑀢𑀁 𑀫𑀫…  𑀉𑀤𑀭𑀺𑀬𑀁 𑀏𑀢𑀁 𑀫𑀫…  𑀓𑀭𑀻𑀲𑀁 𑀏𑀢𑀁 𑀫𑀫…  𑀧𑀺𑀢𑁆𑀢𑀁 𑀏𑀢𑀁 𑀫𑀫…  𑀲𑁂𑀫𑁆𑀳𑀁 𑀏𑀢𑀁 𑀫𑀫…  𑀧𑀼𑀩𑁆𑀩𑀁 𑀏𑀢𑀁 𑀫𑀫 …  𑀮𑁄𑀳𑀺𑀢𑀁 𑀏𑀢𑀁 𑀫𑀫…  𑀲𑁂𑀤𑀁 𑀏𑀢𑀁 𑀫𑀫…  𑀫𑁂𑀤𑀁 𑀏𑀢𑀁 𑀫𑀫…  𑀅𑀲𑁆𑀲𑀼𑀁 𑀏𑀢𑀁 𑀫𑀫…  𑀯𑀲𑀁 𑀏𑀢𑀁 𑀫𑀫…  𑀔𑁂𑀍𑀅𑀁 𑀏𑀢𑀁 𑀫𑀫…  𑀲𑀺𑀗𑁆𑀖𑀸𑀡𑀺𑀓𑀁 𑀏𑀢𑀁 𑀫𑀫…  𑀮𑀲𑀺𑀓𑀁 𑀏𑀢𑀁 𑀫𑀫…  𑀫𑀼𑀢𑁆𑀢𑀁 𑀏𑀢𑀁 𑀫𑀫…  𑀫𑀢𑁆𑀣𑀮𑀼𑀗𑁆𑀕𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

721\. 𑀘𑀓𑁆𑀔𑀸𑀬𑀢𑀦𑀁 𑀏𑀢𑀁 𑀫𑀫…  𑀭𑀽𑀧𑀸𑀬𑀢𑀦𑀁 𑀏𑀢𑀁 𑀫𑀫…  𑀲𑁄𑀢𑀸𑀬𑀢𑀦𑀁 𑀏𑀢𑀁 𑀫𑀫…  𑀲𑀤𑁆𑀤𑀸𑀬𑀢𑀦𑀁 𑀏𑀢𑀁 𑀫𑀫…  𑀖𑀸𑀦𑀸𑀬𑀢𑀦𑀁 𑀏𑀢𑀁 𑀫𑀫…  𑀕𑀦𑁆𑀥𑀸𑀬𑀢𑀦𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀸𑀬𑀢𑀦𑀁 𑀏𑀢𑀁 𑀫𑀫…  𑀭𑀲𑀸𑀬𑀢𑀦𑀁 𑀏𑀢𑀁 𑀫𑀫…  𑀓𑀸𑀬𑀸𑀬𑀢𑀦𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀏𑀢𑀁 𑀫𑀫…  𑀫𑀦𑀸𑀬𑀢𑀦𑀁 𑀏𑀢𑀁 𑀫𑀫…  𑀥𑀫𑁆𑀫𑀸𑀬𑀢𑀦𑀁 𑀏𑀢𑀁 𑀫𑀫𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

722\. 𑀘𑀓𑁆𑀔𑀼𑀥𑀸𑀢𑀼𑀁 𑀏𑀢𑀁 𑀫𑀫…  𑀭𑀽𑀧𑀥𑀸𑀢𑀼𑀁 𑀏𑀢𑀁 𑀫𑀫…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫…  𑀲𑁄𑀢𑀥𑀸𑀢𑀼𑀁 𑀏𑀢𑀁 𑀫𑀫…  𑀲𑀤𑁆𑀤𑀥𑀸𑀢𑀼𑀁 𑀏𑀢𑀁 𑀫𑀫…  𑀲𑁄𑀢𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫…  𑀖𑀸𑀦𑀥𑀸𑀢𑀼𑀁 𑀏𑀢𑀁 𑀫𑀫…  𑀕𑀦𑁆𑀥𑀥𑀸𑀢𑀼𑀁 𑀏𑀢𑀁 𑀫𑀫…  𑀖𑀸𑀦𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀸𑀥𑀸𑀢𑀼𑀁 𑀏𑀢𑀁 𑀫𑀫…  𑀭𑀲𑀥𑀸𑀢𑀼𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫…  𑀓𑀸𑀬𑀥𑀸𑀢𑀼𑀁 𑀏𑀢𑀁 𑀫𑀫…  𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀁 𑀏𑀢𑀁 𑀫𑀫…  𑀓𑀸𑀬𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫…  𑀫𑀦𑁄𑀥𑀸𑀢𑀼𑀁 𑀏𑀢𑀁 𑀫𑀫…  𑀥𑀫𑁆𑀫𑀥𑀸𑀢𑀼𑀁 𑀏𑀢𑀁 𑀫𑀫…  𑀫𑀦𑁄𑀯𑀺𑀜𑁆𑀜𑀸𑀡𑀥𑀸𑀢𑀼𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

723\. 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑁄𑀢𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀖𑀸𑀦𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀓𑀸𑀬𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀫𑀦𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑀼𑀔𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀤𑀼𑀓𑁆𑀔𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑁄𑀫𑀦𑀲𑁆𑀲𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀤𑁄𑀫𑀦𑀲𑁆𑀲𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀉𑀧𑁂𑀓𑁆𑀔𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑀤𑁆𑀥𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀯𑀻𑀭𑀺𑀬𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑀢𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀲𑀫𑀸𑀥𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫…  𑀧𑀜𑁆𑀜𑀺𑀦𑁆𑀤𑁆𑀭𑀺𑀬𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

724\. 𑀓𑀸𑀫𑀥𑀸𑀢𑀼𑀁 𑀏𑀢𑀁 𑀫𑀫…  𑀭𑀽𑀧𑀥𑀸𑀢𑀼𑀁 𑀏𑀢𑀁 𑀫𑀫…  𑀅𑀭𑀽𑀧𑀥𑀸𑀢𑀼𑀁 𑀏𑀢𑀁 𑀫𑀫…  𑀓𑀸𑀫𑀪𑀯𑀁 𑀏𑀢𑀁 𑀫𑀫…  𑀭𑀽𑀧𑀪𑀯𑀁 𑀏𑀢𑀁 𑀫𑀫…  𑀅𑀭𑀽𑀧𑀪𑀯𑀁 𑀏𑀢𑀁 𑀫𑀫…  𑀲𑀜𑁆𑀜𑀸𑀪𑀯𑀁 𑀏𑀢𑀁 𑀫𑀫…  𑀅𑀲𑀜𑁆𑀜𑀸𑀪𑀯𑀁 𑀏𑀢𑀁 𑀫𑀫…  𑀦𑁂𑀯𑀲𑀜𑁆𑀜𑀸𑀦𑀸𑀲𑀜𑁆𑀜𑀸𑀪𑀯𑀁 𑀏𑀢𑀁 𑀫𑀫…  𑀏𑀓𑀯𑁄𑀓𑀸𑀭𑀪𑀯𑀁 𑀏𑀢𑀁 𑀫𑀫…  𑀘𑀢𑀼𑀯𑁄𑀓𑀸𑀭𑀪𑀯𑀁 𑀏𑀢𑀁 𑀫𑀫…  𑀧𑀜𑁆𑀘𑀯𑁄𑀓𑀸𑀭𑀪𑀯𑀁 𑀏𑀢𑀁 𑀫𑀫…  𑀧𑀞𑀫𑀚𑁆𑀛𑀸𑀦𑀁 𑀏𑀢𑀁 𑀫𑀫…  𑀤𑀼𑀢𑀺𑀬𑀚𑁆𑀛𑀸𑀦𑀁 𑀏𑀢𑀁 𑀫𑀫…  𑀢𑀢𑀺𑀬𑀚𑁆𑀛𑀸𑀦𑀁 𑀏𑀢𑀁 𑀫𑀫…  𑀘𑀢𑀼𑀢𑁆𑀣𑀚𑁆𑀛𑀸𑀦𑀁 𑀏𑀢𑀁 𑀫𑀫…  𑀫𑁂𑀢𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀏𑀢𑀁 𑀫𑀫…  𑀓𑀭𑀼𑀡𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀏𑀢𑀁 𑀫𑀫…  𑀫𑀼𑀤𑀺𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀏𑀢𑀁 𑀫𑀫…  𑀉𑀧𑁂𑀓𑁆𑀔𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀏𑀢𑀁 𑀫𑀫…  𑀆𑀓𑀸𑀲𑀸𑀦𑀜𑁆𑀘𑀸𑀬𑀢𑀦𑀲𑀫𑀸𑀧𑀢𑁆𑀢𑀺𑀁 𑀏𑀢𑀁 𑀫𑀫…  𑀯𑀺𑀜𑁆𑀜𑀸𑀡𑀜𑁆𑀘𑀸𑀬𑀢𑀦𑀲𑀫𑀸𑀧𑀢𑁆𑀢𑀺𑀁 𑀏𑀢𑀁 𑀫𑀫…  𑀆𑀓𑀺𑀜𑁆𑀘𑀜𑁆𑀜𑀸𑀬𑀢𑀦𑀲𑀫𑀸𑀧𑀢𑁆𑀢𑀺𑀁 𑀏𑀢𑀁 𑀫𑀫…  𑀦𑁂𑀯𑀲𑀜𑁆𑀜𑀸𑀦𑀸𑀲𑀜𑁆𑀜𑀸𑀬𑀢𑀦𑀲𑀫𑀸𑀧𑀢𑁆𑀢𑀺𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

725\. 𑀅𑀯𑀺𑀚𑁆𑀚𑀁 𑀏𑀢𑀁 𑀫𑀫…  𑀲𑀗𑁆𑀔𑀸𑀭𑁂 𑀏𑀢𑀁 𑀫𑀫…  𑀯𑀺𑀜𑁆𑀜𑀸𑀡𑀁 𑀏𑀢𑀁 𑀫𑀫…  𑀦𑀸𑀫𑀭𑀽𑀧𑀁 𑀏𑀢𑀁 𑀫𑀫…  𑀲𑀍𑀆𑀬𑀢𑀦𑀁 𑀏𑀢𑀁 𑀫𑀫…  𑀨𑀲𑁆𑀲𑀁 𑀏𑀢𑀁 𑀫𑀫…  𑀯𑁂𑀤𑀦𑀁 𑀏𑀢𑀁 𑀫𑀫…  𑀢𑀡𑁆𑀳𑀁 𑀏𑀢𑀁 𑀫𑀫…  𑀉𑀧𑀸𑀤𑀸𑀦𑀁 𑀏𑀢𑀁 𑀫𑀫…  𑀪𑀯𑀁 𑀏𑀢𑀁 𑀫𑀫…  𑀚𑀸𑀢𑀺𑀁 𑀏𑀢𑀁 𑀫𑀫…  𑀚𑀭𑀸𑀫𑀭𑀡𑀁 𑀏𑀢𑀁 𑀫𑀫, 𑀏𑀲𑁄𑀳𑀫𑀲𑁆𑀫𑀺, 𑀏𑀲𑁄 𑀫𑁂 𑀅𑀢𑁆𑀢𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀏𑀯𑀁 𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 (𑁧)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(124.)

726\. 𑀓𑀢𑀫𑀸𑀦𑀺 **𑀅𑀝𑁆𑀞 𑀤𑀺𑀝𑁆𑀞𑀺𑀝𑁆𑀞𑀸𑀦𑀸𑀦𑀺?** 𑀔𑀦𑁆𑀥𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀅𑀯𑀺𑀚𑁆𑀚𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀨𑀲𑁆𑀲𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀲𑀜𑁆𑀜𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀯𑀺𑀢𑀓𑁆𑀓𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀧𑀸𑀧𑀫𑀺𑀢𑁆𑀢𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁, 𑀧𑀭𑀢𑁄𑀖𑁄𑀲𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

727\. 𑀔𑀦𑁆𑀥𑀸 𑀳𑁂𑀢𑀼 𑀔𑀦𑁆𑀥𑀸 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀔𑀦𑁆𑀥𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

728\. 𑀅𑀯𑀺𑀚𑁆𑀚𑀸 𑀳𑁂𑀢𑀼 𑀅𑀯𑀺𑀚𑁆𑀚𑀸 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀅𑀯𑀺𑀚𑁆𑀚𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

729\. 𑀨𑀲𑁆𑀲𑁄 𑀳𑁂𑀢𑀼 𑀨𑀲𑁆𑀲𑁄 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀨𑀲𑁆𑀲𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

730\. 𑀲𑀜𑁆𑀜𑀸 𑀳𑁂𑀢𑀼 𑀲𑀜𑁆𑀜𑀸 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀲𑀜𑁆𑀜𑀸𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

731\. 𑀯𑀺𑀢𑀓𑁆𑀓𑁄 𑀳𑁂𑀢𑀼 𑀯𑀺𑀢𑀓𑁆𑀓𑁄 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬, 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀯𑀺𑀢𑀓𑁆𑀓𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

732\. 𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄 𑀳𑁂𑀢𑀼 𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

733\. 𑀧𑀸𑀧𑀫𑀺𑀢𑁆𑀢𑁄 𑀳𑁂𑀢𑀼 𑀧𑀸𑀧𑀫𑀺𑀢𑁆𑀢𑁄 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬, 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀧𑀸𑀧𑀫𑀺𑀢𑁆𑀢𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

734\. 𑀧𑀭𑀢𑁄𑀖𑁄𑀲𑁄 𑀳𑁂𑀢𑀼 𑀧𑀭𑀢𑁄𑀖𑁄𑀲𑁄 𑀧𑀘𑁆𑀘𑀬𑁄 𑀤𑀺𑀝𑁆𑀞𑀺𑀝𑁆𑀞𑀸𑀦𑀁 𑀉𑀧𑀸𑀤𑀸𑀬 𑀲𑀫𑀼𑀝𑁆𑀞𑀸𑀦𑀝𑁆𑀞𑁂𑀦—  𑀏𑀯𑀁 𑀧𑀭𑀢𑁄𑀖𑁄𑀲𑁄𑀧𑀺 𑀤𑀺𑀝𑁆𑀞𑀺𑀝𑁆𑀞𑀸𑀦𑀁𑁇 𑀇𑀫𑀸𑀦𑀺 𑀅𑀝𑁆𑀞 𑀤𑀺𑀝𑁆𑀞𑀺𑀝𑁆𑀞𑀸𑀦𑀸𑀦𑀺𑁇 (𑁨)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(125.)

735\. 𑀓𑀢𑀫𑀸𑀦𑀺 **𑀅𑀝𑁆𑀞𑀸𑀭𑀲 𑀤𑀺𑀝𑁆𑀞𑀺𑀧𑀭𑀺𑀬𑀼𑀝𑁆𑀞𑀸𑀦𑀸𑀦𑀺?** 𑀬𑀸 𑀤𑀺𑀝𑁆𑀞𑀺 𑀤𑀺𑀝𑁆𑀞𑀺𑀕𑀢𑀁, 𑀤𑀺𑀝𑁆𑀞𑀺𑀕𑀳𑀦𑀁, 𑀤𑀺𑀝𑁆𑀞𑀺𑀓𑀦𑁆𑀢𑀸𑀭𑀁, 𑀤𑀺𑀝𑁆𑀞𑀺𑀯𑀺𑀲𑀽𑀓𑀁, 𑀤𑀺𑀝𑁆𑀞𑀺𑀯𑀺𑀧𑁆𑀨𑀦𑁆𑀤𑀺𑀢𑀁, 𑀤𑀺𑀝𑁆𑀞𑀺𑀲𑀜𑁆𑀜𑁄𑀚𑀦𑀁, 𑀤𑀺𑀝𑁆𑀞𑀺𑀲𑀮𑁆𑀮𑀁, 𑀤𑀺𑀝𑁆𑀞𑀺𑀲𑀫𑁆𑀩𑀸𑀥𑁄, 𑀤𑀺𑀝𑁆𑀞𑀺𑀧𑀮𑀺𑀩𑁄𑀥𑁄, 𑀤𑀺𑀝𑁆𑀞𑀺𑀩𑀦𑁆𑀥𑀦𑀁, 𑀤𑀺𑀝𑁆𑀞𑀺𑀧𑀧𑀸𑀢𑁄, 𑀤𑀺𑀝𑁆𑀞𑀸𑀦𑀼𑀲𑀬𑁄, 𑀤𑀺𑀝𑁆𑀞𑀺𑀲𑀦𑁆𑀢𑀸𑀧𑁄, 𑀤𑀺𑀝𑁆𑀞𑀺𑀧𑀭𑀺𑀍𑀆𑀳𑁄, 𑀤𑀺𑀝𑁆𑀞𑀺𑀕𑀦𑁆𑀣𑁄, 𑀤𑀺𑀝𑁆𑀞𑀼𑀧𑀸𑀤𑀸𑀦𑀁, 𑀤𑀺𑀝𑁆𑀞𑀸𑀪𑀺𑀦𑀺𑀯𑁂𑀲𑁄, 𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑁄—  𑀇𑀫𑀸𑀦𑀺 𑀅𑀝𑁆𑀞𑀸𑀭𑀲 𑀤𑀺𑀝𑁆𑀞𑀺𑀧𑀭𑀺𑀬𑀼𑀝𑁆𑀞𑀸𑀦𑀸𑀦𑀺𑁇 (𑁩)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(126.)

736\. 𑀓𑀢𑀫𑀸 **𑀲𑁄𑀍𑀅𑀲 𑀤𑀺𑀝𑁆𑀞𑀺𑀬𑁄?** 𑀅𑀲𑁆𑀲𑀸𑀤𑀤𑀺𑀝𑁆𑀞𑀺, 𑀅𑀢𑁆𑀢𑀸𑀦𑀼𑀤𑀺𑀝𑁆𑀞𑀺, 𑀫𑀺𑀘𑁆𑀙𑀸𑀤𑀺𑀝𑁆𑀞𑀺, 𑀲𑀓𑁆𑀓𑀸𑀬𑀤𑀺𑀝𑁆𑀞𑀺, 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸 𑀲𑀲𑁆𑀲𑀢𑀤𑀺𑀝𑁆𑀞𑀺, 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸 𑀉𑀘𑁆𑀙𑁂𑀤𑀤𑀺𑀝𑁆𑀞𑀺, 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺, 𑀧𑀼𑀩𑁆𑀩𑀦𑁆𑀢𑀸𑀦𑀼𑀤𑀺𑀝𑁆𑀞𑀺, 𑀅𑀧𑀭𑀦𑁆𑀢𑀸𑀦𑀼𑀤𑀺𑀝𑁆𑀞𑀺, 𑀲𑀜𑁆𑀜𑁄𑀚𑀦𑀺𑀓𑀸 𑀤𑀺𑀝𑁆𑀞𑀺, 𑀅𑀳𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺, 𑀫𑀫𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺, 𑀅𑀢𑁆𑀢𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸 𑀤𑀺𑀝𑁆𑀞𑀺, 𑀮𑁄𑀓𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸 𑀤𑀺𑀝𑁆𑀞𑀺, 𑀪𑀯𑀤𑀺𑀝𑁆𑀞𑀺, 𑀯𑀺𑀪𑀯𑀤𑀺𑀝𑁆𑀞𑀺—  𑀇𑀫𑀸 𑀲𑁄𑀍𑀅𑀲 𑀤𑀺𑀝𑁆𑀞𑀺𑀬𑁄𑁇 (𑁪)

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

(127.)

737\. 𑀓𑀢𑀫𑁂 **𑀢𑀻𑀡𑀺 𑀲𑀢𑀁 𑀤𑀺𑀝𑁆𑀞𑀸𑀪𑀺𑀦𑀺𑀯𑁂𑀲𑀸?** 𑀅𑀲𑁆𑀲𑀸𑀤𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀅𑀢𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀲𑀓𑁆𑀓𑀸𑀬𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸𑀬 𑀲𑀲𑁆𑀲𑀢𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸𑀬 𑀉𑀘𑁆𑀙𑁂𑀤𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀧𑀼𑀩𑁆𑀩𑀦𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀅𑀧𑀭𑀦𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀲𑀜𑁆𑀜𑁄𑀚𑀦𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀅𑀳𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀫𑀫𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀅𑀢𑁆𑀢𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀮𑁄𑀓𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀪𑀯𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀯𑀺𑀪𑀯𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺?

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

738\. 𑀅𑀲𑁆𑀲𑀸𑀤𑀤𑀺𑀝𑁆𑀞𑀺𑀬𑀸 𑀧𑀜𑁆𑀘𑀢𑀺𑀁𑀲𑀸𑀬 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀢𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀯𑀻𑀲𑀢𑀺𑀬𑀸 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀬𑀸 𑀤𑀲𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀲𑀓𑁆𑀓𑀸𑀬𑀤𑀺𑀝𑁆𑀞𑀺𑀬𑀸 𑀯𑀻𑀲𑀢𑀺𑀬𑀸 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸𑀬 𑀲𑀲𑁆𑀲𑀢𑀤𑀺𑀝𑁆𑀞𑀺𑀬𑀸 𑀧𑀦𑁆𑀦𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀲𑀓𑁆𑀓𑀸𑀬𑀯𑀢𑁆𑀣𑀼𑀓𑀸𑀬 𑀉𑀘𑁆𑀙𑁂𑀤𑀤𑀺𑀝𑁆𑀞𑀺𑀬𑀸 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀧𑀜𑁆𑀜𑀸𑀲𑀸𑀬 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀧𑀼𑀩𑁆𑀩𑀦𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀧𑀭𑀦𑁆𑀢𑀸𑀦𑀼𑀤𑀺𑀝𑁆𑀞𑀺𑀬𑀸 𑀘𑀢𑀼𑀘𑀢𑁆𑀢𑀸𑀮𑀻𑀲𑀸𑀬 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀲𑀜𑁆𑀜𑁄𑀚𑀦𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀳𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀫𑀫𑀦𑁆𑀢𑀺 𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀢𑁆𑀢𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸𑀬 𑀤𑀺𑀝𑁆𑀞𑀺𑀬𑀸 𑀯𑀻𑀲𑀢𑀺𑀬𑀸 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀮𑁄𑀓𑀯𑀸𑀤𑀧𑀝𑀺𑀲𑀁𑀬𑀼𑀢𑁆𑀢𑀸𑀬 𑀤𑀺𑀝𑁆𑀞𑀺𑀬𑀸 𑀅𑀝𑁆𑀞𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀪𑀯𑀤𑀺𑀝𑁆𑀞𑀺𑀬𑀸 𑀏𑀓𑁂𑀦 𑀆𑀓𑀸𑀭𑁂𑀦 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀯𑀺𑀪𑀯𑀤𑀺𑀝𑁆𑀞𑀺𑀬𑀸 𑀏𑀓𑁂𑀦 𑀆𑀓𑀸𑀭𑁂𑀦 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇

* [1.2.1 Assādadiṭṭhiniddesa](1.2/1.2.1.md)
* [1.2.2 Attānudiṭṭhiniddesa](1.2/1.2.2.md)
* [1.2.3 Micchādiṭṭhiniddesa](1.2/1.2.3.md)
* [1.2.4 Sakkāyadiṭṭhiniddesa](1.2/1.2.4.md)
* [1.2.5 Sassatadiṭṭhiniddesa](1.2/1.2.5.md)
* [1.2.6 Ucchedadiṭṭhiniddesa](1.2/1.2.6.md)
* [1.2.7 Antaggāhikādiṭṭhiniddesa](1.2/1.2.7.md)
* [1.2.8 Pubbantānudiṭṭhiniddesa](1.2/1.2.8.md)
* [1.2.9 Aparantānudiṭṭhiniddesa](1.2/1.2.9.md)
* [1.2.10 Saññojanikādiṭṭhiniddesa](1.2/1.2.10.md)
* [1.2.11 Ahantimānavinibandhādiṭṭhiniddesa](1.2/1.2.11.md)
* [1.2.12 Mamantimānavinibandhādiṭṭhiniddesa](1.2/1.2.12.md)
* [1.2.13 Attavādapaṭisaṃyuttadiṭṭhiniddesa](1.2/1.2.13.md)
* [1.2.14 Lokavādapaṭisaṃyuttadiṭṭhiniddesa](1.2/1.2.14.md)
* [1.2.15--16 Bhavavibhavadiṭṭhiniddesa](1.2/1.2.15--16.md)

[Go to previous page (1.1.72--73 Sabbaññutañāṇaniddesa)](1.1/1.1.72--73.md) / [Go to parent page (1 Mahāvagga)](../26Ps/1.md) / [Go to next page (1.2.1 Assādadiṭṭhiniddesa)](1.2/1.2.1.md)


