
[Home](/) / [26Ps Paṭisambhidāmaggapāḷi](/tipitaka/26Ps.md) / [1 Mahāvagga](/tipitaka/26Ps/1.md) / [1.4 Indriyakathā](/tipitaka/26Ps/1/1.4.md) / [1.4.4 Catutthasuttantaniddesa](/tipitaka/26Ps/1/1.4/1.4.4.md)

# 1.4.4.6 Patiṭṭhāpakaṭṭhaniddesa

### Mahāvagga

### Indriyakathā

### Catutthasuttantaniddesa

### Patiṭṭhāpakaṭṭhaniddesa

(203.)

1085. Kathaṃ **patiṭṭhāpakaṭṭhena indriyāni daṭṭhabbāni?** Saddho saddhindriyaṃ adhimokkhe patiṭṭhāpeti, saddhassa saddhindriyaṃ adhimokkhe patiṭṭhāpeti. Vīriyavā vīriyindriyaṃ paggahe patiṭṭhāpeti, vīriyavato vīriyindriyaṃ paggahe patiṭṭhāpeti. Satimā satindriyaṃ upaṭṭhāne patiṭṭhāpeti, satimato satindriyaṃ upaṭṭhāne patiṭṭhāpeti. Samāhito samādhindriyaṃ avikkhepe patiṭṭhāpeti, samāhitassa samādhindriyaṃ avikkhepe patiṭṭhāpeti. Paññavā paññindriyaṃ dassane patiṭṭhāpeti, paññavato paññindriyaṃ dassane patiṭṭhāpeti. Yogāvacaro pañcindriyāni nekkhamme patiṭṭhāpeti, yogāvacarassa pañcindriyāni nekkhamme patiṭṭhāpenti. Yogāvacaro pañcindriyāni abyāpāde patiṭṭhāpeti, yogāvacarassa pañcindriyāni abyāpāde patiṭṭhāpenti. Yogāvacaro pañcindriyāni ālokasaññāya patiṭṭhāpeti, yogāvacarassa pañcindriyāni ālokasaññāya patiṭṭhāpenti. Yogāvacaro pañcindriyāni avikkhepe patiṭṭhāpeti, yogāvacarassa pañcindriyāni avikkhepe patiṭṭhāpenti…pe…  yogāvacaro pañcindriyāni arahattamagge patiṭṭhāpeti, yogāvacarassa pañcindriyāni arahattamagge patiṭṭhāpenti. Evaṃ patiṭṭhāpakaṭṭhena indriyāni daṭṭhabbāni.

---

1086. Suttantaniddeso catuttho.



[Go to previous page (1.4.4.5 Pariyādānaṭṭhaniddesa)](/tipitaka/26Ps/1/1.4/1.4.4/1.4.4.5.md) / [Go to parent page (1.4.4 Catutthasuttantaniddesa)](/tipitaka/26Ps/1/1.4/1.4.4.md) / [Go to next page (1.4.5 Indriyasamodhāna)](/tipitaka/26Ps/1/1.4/1.4.5.md)


