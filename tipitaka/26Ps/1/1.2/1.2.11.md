
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.2 Diṭṭhikathā](../26Ps/1/1.2.md)

# 𑁧𑁇𑁨𑁇𑁧𑁧 𑀅𑀳𑀦𑁆𑀢𑀺𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

* 𑀅𑀳𑀦𑁆𑀢𑀺𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

(144.)

815\. “𑀅𑀳𑀦𑁆”𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀘𑀓𑁆𑀔𑀼 𑀅𑀳𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄𑁇 𑀅𑀳𑀦𑁆𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀅𑀳𑀦𑁆”𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺𑁇 𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

816\. 𑀲𑁄𑀢𑀁 𑀅𑀳𑀦𑁆𑀢𑀺…𑀧𑁂…  𑀖𑀸𑀦𑀁 𑀅𑀳𑀦𑁆𑀢𑀺…𑀧𑁂…  𑀚𑀺𑀯𑁆𑀳𑀸 𑀅𑀳𑀦𑁆𑀢𑀺…𑀧𑁂…  𑀓𑀸𑀬𑁄 𑀅𑀳𑀦𑁆𑀢𑀺…𑀧𑁂…  𑀫𑀦𑁄 𑀅𑀳𑀦𑁆𑀢𑀺…𑀧𑁂…  𑀭𑀽𑀧𑀸 𑀅𑀳𑀦𑁆𑀢𑀺…𑀧𑁂…  𑀥𑀫𑁆𑀫𑀸 𑀅𑀳𑀦𑁆𑀢𑀺…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀅𑀳𑀦𑁆𑀢𑀺…𑀧𑁂…  𑀫𑀦𑁄𑀯𑀺𑀜𑁆𑀜𑀸𑀡𑀁 𑀅𑀳𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄𑁇 𑀅𑀳𑀦𑁆𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀅𑀝𑁆𑀞𑀸𑀭𑀲𑀫𑀻 “𑀅𑀳𑀦𑁆”𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺𑁇 𑀫𑀸𑀦𑀯𑀺𑀦𑀺𑀩𑀦𑁆𑀥𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 “𑀅𑀳𑀦𑁆”𑀢𑀺—  𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀅𑀝𑁆𑀞𑀸𑀭𑀲𑀳𑀺 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇

---

817\. 𑀅𑀳𑀦𑁆𑀢𑀺𑀫𑀸𑀦𑀯𑀺𑀦𑀺𑀩𑀦𑁆𑀥𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲𑁄 𑀏𑀓𑀸𑀤𑀲𑀫𑁄𑁇



[Go to previous page (1.2.10 Saññojanikādiṭṭhiniddesa)](1.2.10.md) / [Go to parent page (1.2 Diṭṭhikathā)](../26Ps/1/1.2.md) / [Go to next page (1.2.12 Mamantimānavinibandhādiṭṭhiniddesa)](1.2.12.md)


