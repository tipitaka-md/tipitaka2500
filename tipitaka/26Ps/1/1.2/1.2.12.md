
[Home](/) / [26Ps Paṭisambhidāmaggapāḷi](../../../26Ps.md) / [1 Mahāvagga](../../1.md) / [1.2 Diṭṭhikathā](../1.2.md)

# 1.2.12 Mamantimānavinibandhādiṭṭhiniddesa

* Mahāvagga

* Diṭṭhikathā

* Mamantimānavinibandhādiṭṭhiniddesa

(145.)

818\. “Maman”ti—  mānavinibandhāya diṭṭhiyā katamehi aṭṭhārasahi ākārehi abhiniveso hoti? Cakkhu mamanti—  abhinivesaparāmāso. Mamanti—  mānavinibandhā diṭṭhi. Diṭṭhi na vatthu, vatthu na diṭṭhi. Aññā diṭṭhi, aññaṃ vatthu. Yā ca diṭṭhi yañca vatthu—  ayaṃ paṭhamā “maman”ti—  mānavinibandhā diṭṭhi. Mānavinibandhā diṭṭhi micchādiṭṭhi…pe…  imāni saññojanāni, na ca diṭṭhiyo.

819\. Sotaṃ mamanti…pe…  ghānaṃ mamanti…pe…  jivhā mamanti…pe…  kāyo mamanti…pe…  mano mamanti…pe…  rūpā mamanti…pe…  dhammā mamanti…pe…  cakkhuviññāṇaṃ mamanti…pe…  manoviññāṇaṃ mamanti abhinivesaparāmāso. Mamanti mānavinibandhā diṭṭhi. Diṭṭhi na vatthu, vatthu na diṭṭhi. Aññā diṭṭhi, aññaṃ vatthu. Yā ca diṭṭhi yañca vatthu—  ayaṃ aṭṭhārasamī “maman”ti—  mānavinibandhā diṭṭhi. Mānavinibandhā diṭṭhi micchādiṭṭhi…pe…  imāni saññojanāni, na ca diṭṭhiyo. “Maman”ti—  mānavinibandhāya diṭṭhiyā imehi aṭṭhārasahi ākārehi abhiniveso hoti.

---

820\. Mamantimānavinibandhādiṭṭhiniddeso dvādasamo.



[Go to previous page (1.2.11 Ahantimānavinibandhādiṭṭhiniddesa)](1.2.11.md) / [Go to parent page (1.2 Diṭṭhikathā)](../1.2.md) / [Go to next page (1.2.13 Attavādapaṭisaṃyuttadiṭṭhiniddesa)](1.2.13.md)


