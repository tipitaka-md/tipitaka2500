
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.2 Diṭṭhikathā](../26Ps/1/1.2.md)

# 𑁧𑁇𑁨𑁇𑁩 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

* 𑀫𑀳𑀸𑀯𑀕𑁆𑀕

* 𑀤𑀺𑀝𑁆𑀞𑀺𑀓𑀣𑀸

* 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

(136.)

775\. 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀤𑀲𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? “𑀦𑀢𑁆𑀣𑀺 𑀤𑀺𑀦𑁆𑀦𑀦𑁆”𑀢𑀺—  𑀯𑀢𑁆𑀣𑀼𑁇 𑀏𑀯𑀁𑀯𑀸𑀤𑁄 𑀫𑀺𑀘𑁆𑀙𑀸𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 𑀫𑀺𑀘𑁆𑀙𑀸𑀯𑀢𑁆𑀣𑀼𑀓𑀸 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑁇 𑀫𑀺𑀘𑁆𑀙𑀸𑀤𑀺𑀝𑁆𑀞𑀺 𑀤𑀺𑀝𑁆𑀞𑀺𑀯𑀺𑀧𑀢𑁆𑀢𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 “𑀦𑀢𑁆𑀣𑀺 𑀬𑀺𑀝𑁆𑀞𑀦𑁆”𑀢𑀺—  𑀯𑀢𑁆𑀣𑀼…𑀧𑁂…  “𑀦𑀢𑁆𑀣𑀺 𑀳𑀼𑀢𑀦𑁆”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀲𑀼𑀓𑀢𑀤𑀼𑀓𑁆𑀓𑀝𑀸𑀦𑀁 𑀓𑀫𑁆𑀫𑀸𑀦𑀁 𑀨𑀮𑀁 𑀯𑀺𑀧𑀸𑀓𑁄”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀅𑀬𑀁 𑀮𑁄𑀓𑁄”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀧𑀭𑁄 𑀮𑁄𑀓𑁄”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀫𑀸𑀢𑀸”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀧𑀺𑀢𑀸”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀲𑀢𑁆𑀢𑀸 𑀑𑀧𑀧𑀸𑀢𑀺𑀓𑀸”𑀢𑀺—  𑀯𑀢𑁆𑀣𑀼…  “𑀦𑀢𑁆𑀣𑀺 𑀮𑁄𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀲𑀫𑁆𑀫𑀕𑁆𑀕𑀢𑀸 𑀲𑀫𑁆𑀫𑀸𑀧𑀝𑀺𑀧𑀦𑁆𑀦𑀸, 𑀬𑁂 𑀇𑀫𑀜𑁆𑀘 𑀮𑁄𑀓𑀁, 𑀧𑀭𑀜𑁆𑀘 𑀮𑁄𑀓𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀧𑀯𑁂𑀤𑁂𑀦𑁆𑀢𑀻”𑀢𑀺—  𑀯𑀢𑁆𑀣𑀼𑁇 𑀏𑀯𑀁𑀯𑀸𑀤𑁄 𑀫𑀺𑀘𑁆𑀙𑀸𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀤𑀲𑀫𑀸 𑀫𑀺𑀘𑁆𑀙𑀸𑀯𑀢𑁆𑀣𑀼𑀓𑀸 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑁇 𑀫𑀺𑀘𑁆𑀙𑀸𑀤𑀺𑀝𑁆𑀞𑀺 𑀤𑀺𑀝𑁆𑀞𑀺𑀯𑀺𑀧𑀢𑁆𑀢𑀺…𑀧𑁂…  𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀓𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀤𑁆𑀯𑁂𑀯 𑀕𑀢𑀺𑀬𑁄…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀤𑀲𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇

---

776\. 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲𑁄 𑀢𑀢𑀺𑀬𑁄𑁇



[Go to previous page (1.2.2 Attānudiṭṭhiniddesa)](1.2.2.md) / [Go to parent page (1.2 Diṭṭhikathā)](../26Ps/1/1.2.md) / [Go to next page (1.2.4 Sakkāyadiṭṭhiniddesa)](1.2.4.md)


