
[Home](/) / [26Ps Paṭisambhidāmaggapāḷi](/tipitaka/26Ps.md) / [1 Mahāvagga](/tipitaka/26Ps/1.md) / [1.2 Diṭṭhikathā](/tipitaka/26Ps/1/1.2.md)

# 𑁧𑁇𑁨𑁇𑁭 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

### 𑀫𑀳𑀸𑀯𑀕𑁆𑀕

### 𑀤𑀺𑀝𑁆𑀞𑀺𑀓𑀣𑀸

### 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲

(140.)

786\. 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀜𑀸𑀲𑀸𑀬 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? “𑀅𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? “𑀅𑀦𑁆𑀢𑀯𑀸 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸…  “𑀅𑀦𑀦𑁆𑀢𑀯𑀸 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸…  “𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸…  “𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸…  “𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺…𑀧𑁂…  “𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺…  “𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺…  “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀺𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺?

787\. “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺…𑀧𑁂…  “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇

788\. **“𑀲𑀲𑁆𑀲𑀢𑁄 𑀮𑁄𑀓𑁄”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀮𑁄𑀓𑁄 𑀘𑁂𑀯 𑀲𑀲𑁆𑀲𑀢𑀁 𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

789\. 𑀯𑁂𑀤𑀦𑀸 𑀮𑁄𑀓𑁄 𑀘𑁂𑀯 𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀲𑀜𑁆𑀜𑀸 𑀮𑁄𑀓𑁄 𑀘𑁂𑀯 𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀲𑀗𑁆𑀔𑀸𑀭𑀸 𑀮𑁄𑀓𑁄 𑀘𑁂𑀯 𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀯𑀺𑀜𑁆𑀜𑀸𑀡𑀁 𑀮𑁄𑀓𑁄 𑀘𑁂𑀯 𑀲𑀲𑁆𑀲𑀢𑀜𑁆𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀜𑁆𑀘𑀫𑀻 𑀲𑀲𑁆𑀲𑀢𑁄 𑀮𑁄𑀓𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁫*)

790\. **“𑀅𑀲𑀲𑁆𑀲𑀢𑁄 𑀮𑁄𑀓𑁄”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀮𑁄𑀓𑁄 𑀘𑁂𑀯 𑀅𑀲𑀲𑁆𑀲𑀢𑀜𑁆𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  𑀅𑀬𑀁 𑀧𑀞𑀫𑀸 “𑀅𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺 𑀤𑀺𑀝𑁆𑀞𑀺𑀯𑀺𑀧𑀢𑁆𑀢𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

791\. 𑀯𑁂𑀤𑀦𑀸 𑀮𑁄𑀓𑁄 𑀘𑁂𑀯 𑀅𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀲𑀜𑁆𑀜𑀸 𑀮𑁄𑀓𑁄 𑀘𑁂𑀯 𑀅𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀲𑀗𑁆𑀔𑀸𑀭𑀸 𑀮𑁄𑀓𑁄 𑀘𑁂𑀯 𑀅𑀲𑀲𑁆𑀲𑀢𑀸 𑀘𑀸𑀢𑀺…𑀧𑁂…  𑀯𑀺𑀜𑁆𑀜𑀸𑀡𑀁 𑀮𑁄𑀓𑁄 𑀘𑁂𑀯 𑀅𑀲𑀲𑁆𑀲𑀢𑀜𑁆𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 “𑀅𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁧𑁦*)

792\. **“𑀅𑀦𑁆𑀢𑀯𑀸 𑀮𑁄𑀓𑁄”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀇𑀥𑁂𑀓𑀘𑁆𑀘𑁄 𑀧𑀭𑀺𑀢𑁆𑀢𑀁 𑀑𑀓𑀸𑀲𑀁 𑀦𑀻𑀮𑀓𑀢𑁄 𑀨𑀭𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀅𑀦𑁆𑀢𑀯𑀸 𑀅𑀬𑀁 𑀮𑁄𑀓𑁄 𑀧𑀭𑀺𑀯𑀝𑀼𑀫𑁄”𑀢𑀺𑁇 𑀅𑀦𑁆𑀢𑀲𑀜𑁆𑀜𑀻 𑀳𑁄𑀢𑀺𑁇 𑀬𑀁 𑀨𑀭𑀢𑀺, 𑀢𑀁 𑀯𑀢𑁆𑀣𑀼 𑀘𑁂𑀯 𑀮𑁄𑀓𑁄 𑀘𑁇 𑀬𑁂𑀦 𑀨𑀭𑀢𑀺, 𑀲𑁄 𑀅𑀢𑁆𑀢𑀸 𑀘𑁂𑀯 𑀮𑁄𑀓𑁄 𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀅𑀦𑁆𑀢𑀯𑀸 𑀮𑁄𑀓𑁄”𑀢𑀺 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

793\. 𑀇𑀥𑁂𑀓𑀘𑁆𑀘𑁄 𑀧𑀭𑀺𑀢𑁆𑀢𑀁 𑀑𑀓𑀸𑀲𑀁 𑀧𑀻𑀢𑀓𑀢𑁄 𑀨𑀭𑀢𑀺…  𑀮𑁄𑀳𑀺𑀢𑀓𑀢𑁄 𑀨𑀭𑀢𑀺…  𑀑𑀤𑀸𑀢𑀓𑀢𑁄 𑀨𑀭𑀢𑀺…  𑀑𑀪𑀸𑀲𑀓𑀢𑁄 𑀨𑀭𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀅𑀦𑁆𑀢𑀯𑀸 𑀅𑀬𑀁 𑀮𑁄𑀓𑁄 𑀧𑀭𑀺𑀯𑀝𑀼𑀫𑁄”𑀢𑀺𑁇 𑀅𑀦𑁆𑀢𑀲𑀜𑁆𑀜𑀻 𑀳𑁄𑀢𑀺𑁇 𑀬𑀁 𑀨𑀭𑀢𑀺 𑀢𑀁 𑀯𑀢𑁆𑀣𑀼 𑀘𑁂𑀯 𑀮𑁄𑀓𑁄 𑀘𑁇 𑀬𑁂𑀦 𑀨𑀭𑀢𑀺 𑀲𑁄 𑀅𑀢𑁆𑀢𑀸 𑀘𑁂𑀯 𑀮𑁄𑀓𑁄 𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  𑀅𑀦𑁆𑀢𑀯𑀸 𑀮𑁄𑀓𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁧𑁫*)

794\. **“𑀅𑀦𑀦𑁆𑀢𑀯𑀸 𑀮𑁄𑀓𑁄”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀇𑀥𑁂𑀓𑀘𑁆𑀘𑁄 𑀯𑀺𑀧𑀼𑀮𑀁 𑀑𑀓𑀸𑀲𑀁 𑀦𑀻𑀮𑀓𑀢𑁄 𑀨𑀭𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀅𑀦𑀦𑁆𑀢𑀯𑀸 𑀅𑀬𑀁 𑀮𑁄𑀓𑁄 𑀅𑀧𑀭𑀺𑀬𑀦𑁆𑀢𑁄”𑀢𑀺𑁇 𑀅𑀦𑀦𑁆𑀢𑀲𑀜𑁆𑀜𑀻 𑀳𑁄𑀢𑀺𑁇 𑀬𑀁 𑀨𑀭𑀢𑀺 𑀢𑀁 𑀯𑀢𑁆𑀣𑀼 𑀘𑁂𑀯 𑀮𑁄𑀓𑁄 𑀘; 𑀬𑁂𑀦 𑀨𑀭𑀢𑀺 𑀲𑁄 𑀅𑀢𑁆𑀢𑀸 𑀘𑁂𑀯 𑀮𑁄𑀓𑁄 𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀅𑀦𑀦𑁆𑀢𑀯𑀸 𑀮𑁄𑀓𑁄”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

795\. 𑀇𑀥𑁂𑀓𑀘𑁆𑀘𑁄 𑀯𑀺𑀧𑀼𑀮𑀁 𑀑𑀓𑀸𑀲𑀁 𑀧𑀻𑀢𑀓𑀢𑁄 𑀨𑀭𑀢𑀺…  𑀮𑁄𑀳𑀺𑀢𑀓𑀢𑁄 𑀨𑀭𑀢𑀺…  𑀑𑀤𑀸𑀢𑀓𑀢𑁄 𑀨𑀭𑀢𑀺…  𑀑𑀪𑀸𑀲𑀓𑀢𑁄 𑀨𑀭𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀅𑀦𑀦𑁆𑀢𑀯𑀸 𑀅𑀬𑀁 𑀮𑁄𑀓𑁄 𑀅𑀧𑀭𑀺𑀬𑀦𑁆𑀢𑁄”𑀢𑀺𑁇 𑀅𑀦𑀦𑁆𑀢𑀲𑀜𑁆𑀜𑀻 𑀳𑁄𑀢𑀺𑁇 𑀬𑀁 𑀨𑀭𑀢𑀺 𑀢𑀁 𑀯𑀢𑁆𑀣𑀼 𑀘𑁂𑀯 𑀮𑁄𑀓𑁄 𑀘; 𑀬𑁂𑀦 𑀨𑀭𑀢𑀺 𑀲𑁄 𑀅𑀢𑁆𑀢𑀸 𑀘𑁂𑀯 𑀮𑁄𑀓𑁄 𑀘𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  𑀅𑀦𑀦𑁆𑀢𑀯𑀸 𑀮𑁄𑀓𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁨𑁦*)

796\. **“𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀚𑀻𑀯𑀜𑁆𑀘𑁂𑀯 𑀲𑀭𑀻𑀭𑀜𑁆𑀘; 𑀬𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀁, 𑀬𑀁 𑀲𑀭𑀻𑀭𑀁 𑀢𑀁 𑀚𑀻𑀯𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

797\. 𑀯𑁂𑀤𑀦𑀸 𑀚𑀻𑀯𑀸 𑀘𑁂𑀯 𑀲𑀭𑀻𑀭𑀁 𑀘…  𑀲𑀜𑁆𑀜𑀸 𑀚𑀻𑀯𑀸 𑀘𑁂𑀯 𑀲𑀭𑀻𑀭𑀁 𑀘…  𑀲𑀗𑁆𑀔𑀸𑀭𑀸 𑀚𑀻𑀯𑀸 𑀘𑁂𑀯 𑀲𑀭𑀻𑀭𑀁 𑀘…  𑀯𑀺𑀜𑁆𑀜𑀸𑀡𑀁 𑀚𑀻𑀯𑀜𑁆𑀘𑁂𑀯 𑀲𑀭𑀻𑀭𑀜𑁆𑀘; 𑀬𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀁, 𑀬𑀁 𑀲𑀭𑀻𑀭𑀁 𑀢𑀁 𑀚𑀻𑀯𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  “𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁨𑁫*)

798\. **“𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀲𑀭𑀻𑀭𑀁, 𑀦 𑀚𑀻𑀯𑀁; 𑀚𑀻𑀯𑀁 𑀦 𑀲𑀭𑀻𑀭𑀁𑁇 𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

799\. 𑀯𑁂𑀤𑀦𑀸 𑀲𑀭𑀻𑀭𑀁, 𑀦 𑀚𑀻𑀯𑀁…  𑀲𑀜𑁆𑀜𑀸 𑀲𑀭𑀻𑀭𑀁, 𑀦 𑀚𑀻𑀯𑀁…  𑀲𑀗𑁆𑀔𑀸𑀭𑀸 𑀲𑀭𑀻𑀭𑀁, 𑀦 𑀚𑀻𑀯𑀁…  𑀯𑀺𑀜𑁆𑀜𑀸𑀡𑀁 𑀲𑀭𑀻𑀭𑀁, 𑀦 𑀚𑀻𑀯𑀁; 𑀚𑀻𑀯𑀁 𑀦 𑀲𑀭𑀻𑀭𑀁𑁇 𑀅𑀜𑁆𑀜𑀁 𑀚𑀻𑀯𑀁, 𑀅𑀜𑁆𑀜𑀁 𑀲𑀭𑀻𑀭𑀦𑁆𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  𑀅𑀜𑁆𑀜𑀁 𑀚𑀻𑀯𑀁, 𑀅𑀜𑁆𑀜𑀁 𑀲𑀭𑀻𑀭𑀦𑁆𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁩𑁦*)

800\. **“𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀳𑁄𑀢𑀺𑀧𑀺 𑀢𑀺𑀝𑁆𑀞𑀢𑀺𑀧𑀺 𑀉𑀧𑁆𑀧𑀚𑁆𑀚𑀢𑀺𑀧𑀺 𑀦𑀺𑀩𑁆𑀩𑀢𑁆𑀢𑀢𑀺𑀧𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

801\. 𑀯𑁂𑀤𑀦𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…𑀧𑁂…  𑀲𑀜𑁆𑀜𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀗𑁆𑀔𑀸𑀭𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀯𑀺𑀜𑁆𑀜𑀸𑀡𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀳𑁄𑀢𑀺𑀧𑀺 𑀢𑀺𑀝𑁆𑀞𑀢𑀺𑀧𑀺 𑀉𑀧𑁆𑀧𑀚𑁆𑀚𑀢𑀺𑀧𑀺 𑀦𑀺𑀩𑁆𑀩𑀢𑁆𑀢𑀢𑀺𑀧𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  “𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁩𑁫*)

802\. **“𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄𑀧𑀺 𑀓𑀸𑀬𑀲𑁆𑀲 𑀪𑁂𑀤𑀸 𑀉𑀘𑁆𑀙𑀺𑀚𑁆𑀚𑀢𑀺 𑀯𑀺𑀦𑀲𑁆𑀲𑀢𑀺; 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

803\. 𑀯𑁂𑀤𑀦𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀜𑁆𑀜𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀗𑁆𑀔𑀸𑀭𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀯𑀺𑀜𑁆𑀜𑀸𑀡𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄𑀧𑀺 𑀓𑀸𑀬𑀲𑁆𑀲 𑀪𑁂𑀤𑀸 𑀉𑀘𑁆𑀙𑀺𑀚𑁆𑀚𑀢𑀺 𑀯𑀺𑀦𑀲𑁆𑀲𑀢𑀺𑁇 “𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  “𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁪𑁦*)

804\. **“𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀳𑁄𑀢𑀺 𑀘 𑀦 𑀘 𑀳𑁄𑀢𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺 𑀦 𑀘 𑀤𑀺𑀝𑁆𑀞𑀺𑀬𑁄𑁇

805\. 𑀯𑁂𑀤𑀦𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀜𑁆𑀜𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀗𑁆𑀔𑀸𑀭𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀯𑀺𑀜𑁆𑀜𑀸𑀡𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀳𑁄𑀢𑀺 𑀘 𑀦 𑀘 𑀳𑁄𑀢𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺…𑀧𑁂…  “𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁪𑁫*)

806\. **“𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”**𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀓𑀢𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺? 𑀭𑀽𑀧𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺, 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀞𑀫𑀸 “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇

807\. 𑀯𑁂𑀤𑀦𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀜𑁆𑀜𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀲𑀗𑁆𑀔𑀸𑀭𑀸 𑀇𑀥𑁂𑀯 𑀫𑀭𑀡𑀥𑀫𑁆𑀫𑀸…  𑀯𑀺𑀜𑁆𑀜𑀸𑀡𑀁 𑀇𑀥𑁂𑀯 𑀫𑀭𑀡𑀥𑀫𑁆𑀫𑀁𑁇 𑀢𑀣𑀸𑀕𑀢𑁄 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀻𑀢𑀺—  𑀅𑀪𑀺𑀦𑀺𑀯𑁂𑀲𑀧𑀭𑀸𑀫𑀸𑀲𑁄 𑀤𑀺𑀝𑁆𑀞𑀺𑁇 𑀢𑀸𑀬 𑀤𑀺𑀝𑁆𑀞𑀺𑀬𑀸 𑀲𑁄 𑀅𑀦𑁆𑀢𑁄 𑀕𑀳𑀺𑀢𑁄𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀤𑀺𑀝𑁆𑀞𑀺 𑀦 𑀯𑀢𑁆𑀣𑀼, 𑀯𑀢𑁆𑀣𑀼 𑀦 𑀤𑀺𑀝𑁆𑀞𑀺𑁇 𑀅𑀜𑁆𑀜𑀸 𑀤𑀺𑀝𑁆𑀞𑀺, 𑀅𑀜𑁆𑀜𑀁 𑀯𑀢𑁆𑀣𑀼𑁇 𑀬𑀸 𑀘 𑀤𑀺𑀝𑁆𑀞𑀺 𑀬𑀜𑁆𑀘 𑀯𑀢𑁆𑀣𑀼—  𑀅𑀬𑀁 𑀧𑀜𑁆𑀘𑀫𑀻 “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸 𑀤𑀺𑀝𑁆𑀞𑀺 𑀫𑀺𑀘𑁆𑀙𑀸𑀤𑀺𑀝𑁆𑀞𑀺…𑀧𑁂…  𑀇𑀫𑀸𑀦𑀺 𑀲𑀜𑁆𑀜𑁄𑀚𑀦𑀸𑀦𑀺, 𑀦 𑀘 𑀤𑀺𑀝𑁆𑀞𑀺𑀬𑁄𑁇 “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺—  𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀘𑀳𑀸𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀇𑀫𑁂𑀳𑀺 𑀧𑀜𑁆𑀜𑀸𑀲𑀸𑀬 𑀆𑀓𑀸𑀭𑁂𑀳𑀺 𑀅𑀪𑀺𑀦𑀺𑀯𑁂𑀲𑁄 𑀳𑁄𑀢𑀺𑁇 (𑁫:*𑁫𑁦*)

---

808\. 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀤𑀺𑀝𑁆𑀞𑀺𑀦𑀺𑀤𑁆𑀤𑁂𑀲𑁄 𑀲𑀢𑁆𑀢𑀫𑁄𑁇



[Go to previous page (1.2.6 Ucchedadiṭṭhiniddesa)](/tipitaka/26Ps/1/1.2/1.2.6.md) / [Go to parent page (1.2 Diṭṭhikathā)](/tipitaka/26Ps/1/1.2.md) / [Go to next page (1.2.8 Pubbantānudiṭṭhiniddesa)](/tipitaka/26Ps/1/1.2/1.2.8.md)


