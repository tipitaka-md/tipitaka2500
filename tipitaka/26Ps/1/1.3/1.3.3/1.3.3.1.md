
[Home](/) / [26Ps Paṭisambhidāmaggapāḷi](/tipitaka/26Ps.md) / [1 Mahāvagga](/tipitaka/26Ps/1.md) / [1.3 Ānāpānassatikathā](/tipitaka/26Ps/1/1.3.md) / [1.3.3 Upakkilesañāṇaniddesa](/tipitaka/26Ps/1/1.3/1.3.3.md)

# 𑁧𑁇𑁩𑁇𑁩𑁇𑁧 𑀧𑀞𑀫𑀘𑁆𑀙𑀓𑁆𑀓

### 𑀫𑀳𑀸𑀯𑀕𑁆𑀕

### 𑀆𑀦𑀸𑀧𑀸𑀦𑀲𑁆𑀲𑀢𑀺𑀓𑀣𑀸

### 𑀉𑀧𑀓𑁆𑀓𑀺𑀮𑁂𑀲𑀜𑀸𑀡𑀦𑀺𑀤𑁆𑀤𑁂𑀲

### 𑀧𑀞𑀫𑀘𑁆𑀙𑀓𑁆𑀓

(154.)

869\. 𑀇𑀫𑁂𑀳𑀺 𑀘 𑀧𑀦 𑀦𑀻𑀯𑀭𑀡𑁂𑀳𑀺 𑀯𑀺𑀲𑀼𑀤𑁆𑀥𑀘𑀺𑀢𑁆𑀢𑀲𑁆𑀲 𑀲𑁄𑀍𑀅𑀲𑀯𑀢𑁆𑀣𑀼𑀓𑀁 𑀆𑀦𑀸𑀧𑀸𑀦𑀲𑁆𑀲𑀢𑀺𑀲𑀫𑀸𑀥𑀺𑀁 𑀪𑀸𑀯𑀬𑀢𑁄 𑀔𑀡𑀺𑀓𑀲𑀫𑁄𑀥𑀸𑀦𑀸 𑀓𑀢𑀫𑁂 𑀅𑀝𑁆𑀞𑀸𑀭𑀲 𑀉𑀧𑀓𑁆𑀓𑀺𑀮𑁂𑀲𑀸 𑀉𑀧𑁆𑀧𑀚𑁆𑀚𑀦𑁆𑀢𑀺? 𑀅𑀲𑁆𑀲𑀸𑀲𑀸𑀤𑀺𑀫𑀚𑁆𑀛𑀧𑀭𑀺𑀬𑁄𑀲𑀸𑀦𑀁 𑀲𑀢𑀺𑀬𑀸 𑀅𑀦𑀼𑀕𑀘𑁆𑀙𑀢𑁄 𑀅𑀚𑁆𑀛𑀢𑁆𑀢𑀯𑀺𑀓𑁆𑀔𑁂𑀧𑀕𑀢𑀁 𑀘𑀺𑀢𑁆𑀢𑀁 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀧𑀲𑁆𑀲𑀸𑀲𑀸𑀤𑀺𑀫𑀚𑁆𑀛𑀧𑀭𑀺𑀬𑁄𑀲𑀸𑀦𑀁 𑀲𑀢𑀺𑀬𑀸 𑀅𑀦𑀼𑀕𑀘𑁆𑀙𑀢𑁄 𑀩𑀳𑀺𑀤𑁆𑀥𑀸𑀯𑀺𑀓𑁆𑀔𑁂𑀧𑀕𑀢𑀁 𑀘𑀺𑀢𑁆𑀢𑀁 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀅𑀲𑁆𑀲𑀸𑀲𑀧𑀝𑀺𑀓𑀗𑁆𑀔𑀦𑀸 𑀦𑀺𑀓𑀦𑁆𑀢𑀺 𑀢𑀡𑁆𑀳𑀸𑀘𑀭𑀺𑀬𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀧𑀲𑁆𑀲𑀸𑀲𑀧𑀝𑀺𑀓𑀗𑁆𑀔𑀦𑀸 𑀦𑀺𑀓𑀦𑁆𑀢𑀺 𑀢𑀡𑁆𑀳𑀸𑀘𑀭𑀺𑀬𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀅𑀲𑁆𑀲𑀸𑀲𑁂𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀧𑀲𑁆𑀲𑀸𑀲𑀧𑀝𑀺𑀮𑀸𑀪𑁂 𑀫𑀼𑀘𑁆𑀙𑀦𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀧𑀲𑁆𑀲𑀸𑀲𑁂𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀅𑀲𑁆𑀲𑀸𑀲𑀧𑀝𑀺𑀮𑀸𑀪𑁂 𑀫𑀼𑀘𑁆𑀙𑀦𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇

870\. _𑀅𑀦𑀼𑀕𑀘𑁆𑀙𑀦𑀸 𑀘 𑀅𑀲𑁆𑀲𑀸𑀲𑀁,_  
_𑀧𑀲𑁆𑀲𑀸𑀲𑀁 𑀅𑀦𑀼𑀕𑀘𑁆𑀙𑀦𑀸;_  
_𑀲𑀢𑀺 𑀅𑀚𑁆𑀛𑀢𑁆𑀢𑀯𑀺𑀓𑁆𑀔𑁂𑀧𑀸-_  
_𑀓𑀗𑁆𑀔𑀦𑀸 𑀩𑀳𑀺𑀤𑁆𑀥𑀸𑀯𑀺𑀓𑁆𑀔𑁂𑀧𑀧𑀢𑁆𑀣𑀦𑀸𑁇_  


871\. _𑀅𑀲𑁆𑀲𑀸𑀲𑁂𑀦𑀸𑀪𑀺𑀢𑀼𑀦𑁆𑀦𑀲𑁆𑀲,_  
_𑀧𑀲𑁆𑀲𑀸𑀲𑀧𑀝𑀺𑀮𑀸𑀪𑁂 𑀫𑀼𑀘𑁆𑀙𑀦𑀸;_  
_𑀧𑀲𑁆𑀲𑀸𑀲𑁂𑀦𑀸𑀪𑀺𑀢𑀼𑀦𑁆𑀦𑀲𑁆𑀲,_  
_𑀅𑀲𑁆𑀲𑀸𑀲𑀧𑀝𑀺𑀮𑀸𑀪𑁂 𑀫𑀼𑀘𑁆𑀙𑀦𑀸𑁇_  


872\. _𑀙 𑀏𑀢𑁂 𑀉𑀧𑀓𑁆𑀓𑀺𑀮𑁂𑀲𑀸,_  
_𑀆𑀦𑀸𑀧𑀸𑀦𑀲𑁆𑀲𑀢𑀺𑀲𑀫𑀸𑀥𑀺𑀲𑁆𑀲;_  
_𑀬𑁂𑀳𑀺 𑀯𑀺𑀓𑁆𑀔𑀺𑀧𑁆𑀧𑀫𑀸𑀦𑀲𑁆𑀲,_  
_𑀦𑁄 𑀘 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀢𑀺;_  
_𑀯𑀺𑀫𑁄𑀓𑁆𑀔𑀁 𑀅𑀧𑁆𑀧𑀚𑀸𑀦𑀦𑁆𑀢𑀸,_  
_𑀢𑁂 𑀳𑁄𑀦𑁆𑀢𑀺 𑀧𑀭𑀧𑀢𑁆𑀢𑀺𑀬𑀸𑀢𑀺𑁇_  


[Go to previous page (1.3.3 Upakkilesañāṇaniddesa)](/tipitaka/26Ps/1/1.3/1.3.3.md) / [Go to parent page (1.3.3 Upakkilesañāṇaniddesa)](/tipitaka/26Ps/1/1.3/1.3.3.md) / [Go to next page (1.3.3.2 Dutiyacchakka)](/tipitaka/26Ps/1/1.3/1.3.3/1.3.3.2.md)


