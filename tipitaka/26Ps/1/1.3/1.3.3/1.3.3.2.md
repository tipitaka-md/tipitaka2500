
[Home](/) / [26Ps Paṭisambhidāmaggapāḷi](../../...md) / [1 Mahāvagga](../...md) / [1.3 Ānāpānassatikathā](...md) / [1.3.3 Upakkilesañāṇaniddesa](../26Ps/1/1.3/1.3.3.md)

# 𑁧𑁇𑁩𑁇𑁩𑁇𑁨 𑀤𑀼𑀢𑀺𑀬𑀘𑁆𑀙𑀓𑁆𑀓

* 𑀫𑀳𑀸𑀯𑀕𑁆𑀕

* 𑀆𑀦𑀸𑀧𑀸𑀦𑀲𑁆𑀲𑀢𑀺𑀓𑀣𑀸

* 𑀉𑀧𑀓𑁆𑀓𑀺𑀮𑁂𑀲𑀜𑀸𑀡𑀦𑀺𑀤𑁆𑀤𑁂𑀲

* 𑀤𑀼𑀢𑀺𑀬𑀘𑁆𑀙𑀓𑁆𑀓

(155.)

873\. 𑀦𑀺𑀫𑀺𑀢𑁆𑀢𑀁 𑀆𑀯𑀚𑁆𑀚𑀢𑁄 𑀅𑀲𑁆𑀲𑀸𑀲𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀅𑀲𑁆𑀲𑀸𑀲𑀁 𑀆𑀯𑀚𑁆𑀚𑀢𑁄 𑀦𑀺𑀫𑀺𑀢𑁆𑀢𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀦𑀺𑀫𑀺𑀢𑁆𑀢𑀁 𑀆𑀯𑀚𑁆𑀚𑀢𑁄 𑀧𑀲𑁆𑀲𑀸𑀲𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀧𑀲𑁆𑀲𑀸𑀲𑀁 𑀆𑀯𑀚𑁆𑀚𑀢𑁄 𑀦𑀺𑀫𑀺𑀢𑁆𑀢𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀅𑀲𑁆𑀲𑀸𑀲𑀁 𑀆𑀯𑀚𑁆𑀚𑀢𑁄 𑀧𑀲𑁆𑀲𑀸𑀲𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇 𑀧𑀲𑁆𑀲𑀸𑀲𑀁 𑀆𑀯𑀚𑁆𑀚𑀢𑁄 𑀅𑀲𑁆𑀲𑀸𑀲𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺—  𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄𑁇

874\. _𑀦𑀺𑀫𑀺𑀢𑁆𑀢𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀅𑀲𑁆𑀲𑀸𑀲𑁂 𑀯𑀺𑀓𑁆𑀔𑀺𑀧𑀢𑁂 𑀫𑀦𑁄;_  
_𑀅𑀲𑁆𑀲𑀸𑀲𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀦𑀺𑀫𑀺𑀢𑁆𑀢𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺𑁇_  


875\. _𑀦𑀺𑀫𑀺𑀢𑁆𑀢𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀧𑀲𑁆𑀲𑀸𑀲𑁂 𑀯𑀺𑀓𑁆𑀔𑀺𑀧𑀢𑁂 𑀫𑀦𑁄;_  
_𑀧𑀲𑁆𑀲𑀸𑀲𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀦𑀺𑀫𑀺𑀢𑁆𑀢𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺𑁇_  


876\. _𑀅𑀲𑁆𑀲𑀸𑀲𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀧𑀲𑁆𑀲𑀸𑀲𑁂 𑀯𑀺𑀓𑁆𑀔𑀺𑀧𑀢𑁂 𑀫𑀦𑁄;_  
_𑀧𑀲𑁆𑀲𑀸𑀲𑀁 𑀆𑀯𑀚𑁆𑀚𑀫𑀸𑀦𑀲𑁆𑀲,_  
_𑀅𑀲𑁆𑀲𑀸𑀲𑁂 𑀘𑀺𑀢𑁆𑀢𑀁 𑀯𑀺𑀓𑀫𑁆𑀧𑀢𑀺𑁇_  


877\. _𑀙 𑀏𑀢𑁂 𑀉𑀧𑀓𑁆𑀓𑀺𑀮𑁂𑀲𑀸,_  
_𑀆𑀦𑀸𑀧𑀸𑀦𑀲𑁆𑀲𑀢𑀺𑀲𑀫𑀸𑀥𑀺𑀲𑁆𑀲;_  
_𑀬𑁂𑀳𑀺 𑀯𑀺𑀓𑁆𑀔𑀺𑀧𑁆𑀧𑀫𑀸𑀦𑀲𑁆𑀲,_  
_𑀦𑁄 𑀘 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀢𑀺;_  
_𑀯𑀺𑀫𑁄𑀓𑁆𑀔𑀁 𑀅𑀧𑁆𑀧𑀚𑀸𑀦𑀦𑁆𑀢𑀸,_  
_𑀢𑁂 𑀳𑁄𑀦𑁆𑀢𑀺 𑀧𑀭𑀧𑀢𑁆𑀢𑀺𑀬𑀸𑀢𑀺𑁇_  


[Go to previous page (1.3.3.1 Paṭhamacchakka)](1.3.3.1.md) / [Go to parent page (1.3.3 Upakkilesañāṇaniddesa)](../26Ps/1/1.3/1.3.3.md) / [Go to next page (1.3.3.3 Tatiyacchakka)](1.3.3.3.md)


