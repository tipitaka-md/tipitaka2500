
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.3 Ānāpānassatikathā](../26Ps/1/1.3.md)

# 𑁧𑁇𑁩𑁇𑁨 𑀲𑁄𑀍𑀅𑀲𑀜𑀸𑀡𑀦𑀺𑀤𑁆𑀤𑁂𑀲

* 𑀫𑀳𑀸𑀯𑀕𑁆𑀕

* 𑀆𑀦𑀸𑀧𑀸𑀦𑀲𑁆𑀲𑀢𑀺𑀓𑀣𑀸

* 𑀲𑁄𑀍𑀅𑀲𑀜𑀸𑀡𑀦𑀺𑀤𑁆𑀤𑁂𑀲

(153.)

856\. 𑀇𑀫𑁂𑀳𑀺 𑀲𑁄𑀍𑀅𑀲𑀳𑀺 𑀆𑀓𑀸𑀭𑁂𑀳𑀺 𑀉𑀤𑀼𑀘𑀺𑀢𑀁 𑀘𑀺𑀢𑁆𑀢𑀁 𑀲𑀫𑀼𑀤𑀼𑀘𑀺𑀢𑀁 𑀘𑀺𑀢𑁆𑀢𑀁 𑀏𑀓𑀢𑁆𑀢𑁂 𑀲𑀦𑁆𑀢𑀺𑀝𑁆𑀞𑀢𑀺, 𑀦𑀻𑀯𑀭𑀡𑁂𑀳𑀺 𑀯𑀺𑀲𑀼𑀚𑁆𑀛𑀢𑀺𑁇 𑀓𑀢𑀫𑁂 𑀢𑁂 𑀏𑀓𑀢𑁆𑀢𑀸? 𑀦𑁂𑀓𑁆𑀔𑀫𑁆𑀫𑀁 𑀏𑀓𑀢𑁆𑀢𑀁, 𑀅𑀩𑁆𑀬𑀸𑀧𑀸𑀤𑁄 𑀏𑀓𑀢𑁆𑀢𑀁, 𑀆𑀮𑁄𑀓𑀲𑀜𑁆𑀜𑀸 𑀏𑀓𑀢𑁆𑀢𑀁, 𑀅𑀯𑀺𑀓𑁆𑀔𑁂𑀧𑁄 𑀏𑀓𑀢𑁆𑀢𑀁, 𑀥𑀫𑁆𑀫𑀯𑀯𑀢𑁆𑀣𑀸𑀦𑀁 𑀏𑀓𑀢𑁆𑀢𑀁, 𑀜𑀸𑀡𑀁 𑀏𑀓𑀢𑁆𑀢𑀁, 𑀧𑀸𑀫𑁄𑀚𑁆𑀚𑀁 𑀏𑀓𑀢𑁆𑀢𑀁, 𑀲𑀩𑁆𑀩𑁂𑀧𑀺 𑀓𑀼𑀲𑀮𑀸 𑀥𑀫𑁆𑀫𑀸 𑀏𑀓𑀢𑁆𑀢𑀸𑁇

857\. **𑀦𑀻𑀯𑀭𑀡𑀸**𑀢𑀺, 𑀓𑀢𑀫𑁂 𑀢𑁂 𑀦𑀻𑀯𑀭𑀡𑀸? 𑀓𑀸𑀫𑀘𑁆𑀙𑀦𑁆𑀤𑁄 𑀦𑀻𑀯𑀭𑀡𑀁, 𑀩𑁆𑀬𑀸𑀧𑀸𑀤𑁄 𑀦𑀻𑀯𑀭𑀡𑀁, 𑀣𑀺𑀦𑀫𑀺𑀤𑁆𑀥𑀁 𑀦𑀻𑀯𑀭𑀡𑀁, 𑀉𑀤𑁆𑀥𑀘𑁆𑀘𑀓𑀼𑀓𑁆𑀓𑀼𑀘𑁆𑀘𑀁 𑀦𑀻𑀯𑀭𑀡𑀁, 𑀯𑀺𑀘𑀺𑀓𑀺𑀘𑁆𑀙𑀸 𑀦𑀻𑀯𑀭𑀡𑀁, 𑀅𑀯𑀺𑀚𑁆𑀚𑀸 𑀦𑀻𑀯𑀭𑀡𑀁, 𑀅𑀭𑀢𑀺 𑀦𑀻𑀯𑀭𑀡𑀁, 𑀲𑀩𑁆𑀩𑁂𑀧𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸 𑀦𑀻𑀯𑀭𑀡𑀸𑁇

858\. **𑀦𑀻𑀯𑀭𑀡𑀸**𑀢𑀺, 𑀓𑁂𑀦𑀝𑁆𑀞𑁂𑀦 𑀦𑀻𑀯𑀭𑀡𑀸? 𑀦𑀺𑀬𑁆𑀬𑀸𑀦𑀸𑀯𑀭𑀡𑀝𑁆𑀞𑁂𑀦 𑀦𑀻𑀯𑀭𑀡𑀸𑁇

859\. 𑀓𑀢𑀫𑁂 **𑀢𑁂 𑀦𑀺𑀬𑁆𑀬𑀸𑀦𑀸**?

860\. 𑀦𑁂𑀓𑁆𑀔𑀫𑁆𑀫𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀦𑁂𑀓𑁆𑀔𑀫𑁆𑀫𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀓𑀸𑀫𑀘𑁆𑀙𑀦𑁆𑀤𑁄 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑁂𑀦 𑀘 𑀓𑀸𑀫𑀘𑁆𑀙𑀦𑁆𑀤𑁂𑀦 𑀦𑀺𑀯𑀼𑀢𑀢𑁆𑀢𑀸 𑀦𑁂𑀓𑁆𑀔𑀫𑁆𑀫𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀓𑀸𑀫𑀘𑁆𑀙𑀦𑁆𑀤𑁄 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

861\. 𑀅𑀩𑁆𑀬𑀸𑀧𑀸𑀤𑁄 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀅𑀩𑁆𑀬𑀸𑀧𑀸𑀤𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀩𑁆𑀬𑀸𑀧𑀸𑀤𑁄 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑁂𑀦 𑀘 𑀩𑁆𑀬𑀸𑀧𑀸𑀤𑁂𑀦 𑀦𑀺𑀯𑀼𑀢𑀢𑁆𑀢𑀸 𑀅𑀩𑁆𑀬𑀸𑀧𑀸𑀤𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀩𑁆𑀬𑀸𑀧𑀸𑀤𑁄 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

862\. 𑀆𑀮𑁄𑀓𑀲𑀜𑁆𑀜𑀸 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑀸𑀬 𑀘 𑀆𑀮𑁄𑀓𑀲𑀜𑁆𑀜𑀸𑀬 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀣𑀺𑀦𑀫𑀺𑀤𑁆𑀥𑀁 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑁂𑀦 𑀘 𑀣𑀺𑀦𑀫𑀺𑀤𑁆𑀥𑁂𑀦 𑀦𑀺𑀯𑀼𑀢𑀢𑁆𑀢𑀸 𑀆𑀮𑁄𑀓𑀲𑀜𑁆𑀜𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀣𑀺𑀦𑀫𑀺𑀤𑁆𑀥𑀁 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

863\. 𑀅𑀯𑀺𑀓𑁆𑀔𑁂𑀧𑁄 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀅𑀯𑀺𑀓𑁆𑀔𑁂𑀧𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀉𑀤𑁆𑀥𑀘𑁆𑀘𑀁 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑁂𑀦 𑀘 𑀉𑀤𑁆𑀥𑀘𑁆𑀘𑁂𑀦 𑀦𑀺𑀯𑀼𑀢𑀢𑁆𑀢𑀸 𑀅𑀯𑀺𑀓𑁆𑀔𑁂𑀧𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀉𑀤𑁆𑀥𑀘𑁆𑀘𑀁 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

864\. 𑀥𑀫𑁆𑀫𑀯𑀯𑀢𑁆𑀣𑀸𑀦𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀥𑀫𑁆𑀫𑀯𑀯𑀢𑁆𑀣𑀸𑀦𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀯𑀺𑀘𑀺𑀓𑀺𑀘𑁆𑀙𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑀸𑀬 𑀘 𑀯𑀺𑀘𑀺𑀓𑀺𑀘𑁆𑀙𑀸𑀬 𑀦𑀺𑀯𑀼𑀢𑀢𑁆𑀢𑀸 𑀥𑀫𑁆𑀫𑀯𑀯𑀢𑁆𑀣𑀸𑀦𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀯𑀺𑀘𑀺𑀓𑀺𑀘𑁆𑀙𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

865\. 𑀜𑀸𑀡𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀜𑀸𑀡𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀅𑀯𑀺𑀚𑁆𑀚𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑀸𑀬 𑀘 𑀅𑀯𑀺𑀚𑁆𑀚𑀸𑀬 𑀦𑀺𑀯𑀼𑀢𑀢𑁆𑀢𑀸 𑀜𑀸𑀡𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀅𑀯𑀺𑀚𑁆𑀚𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

866\. 𑀧𑀸𑀫𑁄𑀚𑁆𑀚𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀦 𑀘 𑀧𑀸𑀫𑁄𑀚𑁆𑀚𑁂𑀦 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀅𑀭𑀢𑀺 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇 𑀢𑀸𑀬 𑀘 𑀅𑀭𑀢𑀺𑀬𑀸 𑀦𑀺𑀯𑀼𑀢𑀢𑁆𑀢𑀸 𑀧𑀸𑀫𑁄𑀚𑁆𑀚𑀁 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀅𑀭𑀢𑀺 𑀦𑀺𑀬𑁆𑀬𑀸𑀦𑀸𑀯𑀭𑀡𑀁𑁇

867\. 𑀲𑀩𑁆𑀩𑁂𑀧𑀺 𑀓𑀼𑀲𑀮𑀸 𑀥𑀫𑁆𑀫𑀸 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁𑁇 𑀢𑁂𑀳𑀺 𑀘 𑀓𑀼𑀲𑀮𑁂𑀳𑀺 𑀥𑀫𑁆𑀫𑁂𑀳𑀺 𑀅𑀭𑀺𑀬𑀸 𑀦𑀺𑀬𑁆𑀬𑀦𑁆𑀢𑀺𑁇 𑀲𑀩𑁆𑀩𑁂𑀧𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀸𑁇 𑀢𑁂𑀳𑀺 𑀘 𑀅𑀓𑀼𑀲𑀮𑁂𑀳𑀺 𑀥𑀫𑁆𑀫𑁂𑀳𑀺 𑀦𑀺𑀯𑀼𑀢𑀢𑁆𑀢𑀸 𑀓𑀼𑀲𑀮𑁂 𑀥𑀫𑁆𑀫𑁂 𑀅𑀭𑀺𑀬𑀸𑀦𑀁 𑀦𑀺𑀬𑁆𑀬𑀸𑀦𑀁 𑀦𑀧𑁆𑀧𑀚𑀸𑀦𑀸𑀢𑀻𑀢𑀺—  𑀲𑀩𑁆𑀩𑁂𑀧𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸 𑀦𑀺𑀬𑁆𑀬𑀸𑀦𑀸𑀯𑀭𑀡𑀸𑁇

---

868\. 𑀲𑁄𑀍𑀅𑀲𑀜𑀸𑀡𑀦𑀺𑀤𑁆𑀤𑁂𑀲𑁄 𑀤𑀼𑀢𑀺𑀬𑁄𑁇



[Go to previous page (1.3.1 Gaṇanavāra)](1.3.1.md) / [Go to parent page (1.3 Ānāpānassatikathā)](../26Ps/1/1.3.md) / [Go to next page (1.3.3 Upakkilesañāṇaniddesa)](1.3.3.md)


