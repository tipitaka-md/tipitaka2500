
[Home](/) / [26Ps Paṭisambhidāmaggapāḷi](../...md) / [1 Mahāvagga](...md) / [1.3 Ānāpānassatikathā](../26Ps/1/1.3.md)

# 𑁧𑁇𑁩𑁇𑁧 𑀕𑀡𑀦𑀯𑀸𑀭

* 𑀫𑀳𑀸𑀯𑀕𑁆𑀕

* 𑀆𑀦𑀸𑀧𑀸𑀦𑀲𑁆𑀲𑀢𑀺𑀓𑀣𑀸

* 𑀕𑀡𑀦𑀯𑀸𑀭

(152.)

853\. 𑀲𑁄𑀍𑀅𑀲𑀯𑀢𑁆𑀣𑀼𑀓𑀁 𑀆𑀦𑀸𑀧𑀸𑀦𑀲𑁆𑀲𑀢𑀺𑀲𑀫𑀸𑀥𑀺𑀁 𑀪𑀸𑀯𑀬𑀢𑁄 𑀲𑀫𑀥𑀺𑀓𑀸𑀦𑀺 𑀤𑁆𑀯𑁂 𑀜𑀸𑀡𑀲𑀢𑀸𑀦𑀺 𑀉𑀧𑁆𑀧𑀚𑁆𑀚𑀦𑁆𑀢𑀺—  𑀅𑀝𑁆𑀞 𑀧𑀭𑀺𑀧𑀦𑁆𑀣𑁂 𑀜𑀸𑀡𑀸𑀦𑀺, 𑀅𑀝𑁆𑀞 𑀘 𑀉𑀧𑀓𑀸𑀭𑁂 𑀜𑀸𑀡𑀸𑀦𑀺, 𑀅𑀝𑁆𑀞𑀸𑀭𑀲 𑀉𑀧𑀓𑁆𑀓𑀺𑀮𑁂𑀲𑁂 𑀜𑀸𑀡𑀸𑀦𑀺, 𑀢𑁂𑀭𑀲 𑀯𑁄𑀤𑀸𑀦𑁂 𑀜𑀸𑀡𑀸𑀦𑀺, 𑀩𑀸𑀢𑁆𑀢𑀺𑀁𑀲 𑀲𑀢𑁄𑀓𑀸𑀭𑀺𑀲𑁆𑀲 𑀜𑀸𑀡𑀸𑀦𑀺, 𑀘𑀢𑀼𑀯𑀻𑀲𑀢𑀺 𑀲𑀫𑀸𑀥𑀺𑀯𑀲𑁂𑀦 𑀜𑀸𑀡𑀸𑀦𑀺, 𑀤𑁆𑀯𑁂𑀲𑀢𑁆𑀢𑀢𑀺 𑀯𑀺𑀧𑀲𑁆𑀲𑀦𑀸𑀯𑀲𑁂𑀦 𑀜𑀸𑀡𑀸𑀦𑀺, 𑀅𑀝𑁆𑀞 𑀦𑀺𑀩𑁆𑀩𑀺𑀤𑀸𑀜𑀸𑀡𑀸𑀦𑀺, 𑀅𑀝𑁆𑀞 𑀦𑀺𑀩𑁆𑀩𑀺𑀤𑀸𑀦𑀼𑀮𑁄𑀫𑀜𑀸𑀡𑀸𑀦𑀺, 𑀅𑀝𑁆𑀞 𑀦𑀺𑀩𑁆𑀩𑀺𑀤𑀸𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺𑀜𑀸𑀡𑀸𑀦𑀺, 𑀏𑀓𑀯𑀻𑀲𑀢𑀺 𑀯𑀺𑀫𑀼𑀢𑁆𑀢𑀺𑀲𑀼𑀔𑁂 𑀜𑀸𑀡𑀸𑀦𑀺𑁇

854\. 𑀓𑀢𑀫𑀸𑀦𑀺 𑀅𑀝𑁆𑀞 𑀧𑀭𑀺𑀧𑀦𑁆𑀣𑁂 𑀜𑀸𑀡𑀸𑀦𑀺, 𑀅𑀝𑁆𑀞 𑀘 𑀉𑀧𑀓𑀸𑀭𑁂 𑀜𑀸𑀡𑀸𑀦𑀺? 𑀓𑀸𑀫𑀘𑁆𑀙𑀦𑁆𑀤𑁄 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀦𑁂𑀓𑁆𑀔𑀫𑁆𑀫𑀁 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀩𑁆𑀬𑀸𑀧𑀸𑀤𑁄 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀅𑀩𑁆𑀬𑀸𑀧𑀸𑀤𑁄 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀣𑀺𑀦𑀫𑀺𑀤𑁆𑀥𑀁 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀆𑀮𑁄𑀓𑀲𑀜𑁆𑀜𑀸 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀉𑀤𑁆𑀥𑀘𑁆𑀘𑀁 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀅𑀯𑀺𑀓𑁆𑀔𑁂𑀧𑁄 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀯𑀺𑀘𑀺𑀓𑀺𑀘𑁆𑀙𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀥𑀫𑁆𑀫𑀯𑀯𑀢𑁆𑀣𑀸𑀦𑀁 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀅𑀯𑀺𑀚𑁆𑀚𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀜𑀸𑀡𑀁 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀅𑀭𑀢𑀺 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑁄, 𑀧𑀸𑀫𑁄𑀚𑁆𑀚𑀁 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀁𑁇 𑀲𑀩𑁆𑀩𑁂𑀧𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸 𑀲𑀫𑀸𑀥𑀺𑀲𑁆𑀲 𑀧𑀭𑀺𑀧𑀦𑁆𑀣𑀸, 𑀲𑀩𑁆𑀩𑁂𑀧𑀺 𑀓𑀼𑀲𑀮𑀸 𑀥𑀫𑁆𑀫𑀸 𑀲𑀫𑀸𑀥𑀺𑀲𑁆𑀲 𑀉𑀧𑀓𑀸𑀭𑀸𑁇 𑀇𑀫𑀸𑀦𑀺 𑀅𑀝𑁆𑀞 𑀧𑀭𑀺𑀧𑀦𑁆𑀣𑁂 𑀜𑀸𑀡𑀸𑀦𑀺, 𑀅𑀝𑁆𑀞 𑀘 𑀉𑀧𑀓𑀸𑀭𑁂 𑀜𑀸𑀡𑀸𑀦𑀺𑁇

---

855\. 𑀕𑀡𑀦𑀯𑀸𑀭𑁄 𑀧𑀞𑀫𑁄𑁇



[Go to previous page (1.3 Ānāpānassatikathā)](../26Ps/1/1.3.md) / [Go to parent page (1.3 Ānāpānassatikathā)](../26Ps/1/1.3.md) / [Go to next page (1.3.2 Soḷasañāṇaniddesa)](1.3.2.md)


