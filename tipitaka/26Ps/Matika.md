
[Home](/) / [26Ps Paṭisambhidāmaggapāḷi](/tipitaka/26Ps.md)

# 𑀫𑀸𑀢𑀺𑀓𑀸

### 𑀫𑀸𑀢𑀺𑀓𑀸

(1.)

2\. 𑀲𑁄𑀢𑀸𑀯𑀥𑀸𑀦𑁂 𑀧𑀜𑁆𑀜𑀸 𑀲𑀼𑀢𑀫𑀬𑁂 𑀜𑀸𑀡𑀁𑁇

(2.)

3\. 𑀲𑀼𑀢𑁆𑀯𑀸𑀦 𑀲𑀁𑀯𑀭𑁂 𑀧𑀜𑁆𑀜𑀸 𑀲𑀻𑀮𑀫𑀬𑁂 𑀜𑀸𑀡𑀁𑁇

(3.)

4\. 𑀲𑀁𑀯𑀭𑀺𑀢𑁆𑀯𑀸 𑀲𑀫𑀸𑀤𑀳𑀦𑁂 𑀧𑀜𑁆𑀜𑀸 𑀲𑀫𑀸𑀥𑀺𑀪𑀸𑀯𑀦𑀸𑀫𑀬𑁂 𑀜𑀸𑀡𑀁𑁇

(4.)

5\. 𑀧𑀘𑁆𑀘𑀬𑀧𑀭𑀺𑀕𑁆𑀕𑀳𑁂 𑀧𑀜𑁆𑀜𑀸 𑀥𑀫𑁆𑀫𑀝𑁆𑀞𑀺𑀢𑀺𑀜𑀸𑀡𑀁𑁇

(5.)

6\. 𑀅𑀢𑀻𑀢𑀸𑀦𑀸𑀕𑀢𑀧𑀘𑁆𑀘𑀼𑀧𑁆𑀧𑀦𑁆𑀦𑀸𑀦𑀁 𑀥𑀫𑁆𑀫𑀸𑀦𑀁 𑀲𑀗𑁆𑀔𑀺𑀧𑀺𑀢𑁆𑀯𑀸 𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀲𑀫𑁆𑀫𑀲𑀦𑁂 𑀜𑀸𑀡𑀁𑁇

(6.)

7\. 𑀧𑀘𑁆𑀘𑀼𑀧𑁆𑀧𑀦𑁆𑀦𑀸𑀦𑀁 𑀥𑀫𑁆𑀫𑀸𑀦𑀁 𑀯𑀺𑀧𑀭𑀺𑀡𑀸𑀫𑀸𑀦𑀼𑀧𑀲𑁆𑀲𑀦𑁂 𑀧𑀜𑁆𑀜𑀸 𑀉𑀤𑀬𑀩𑁆𑀩𑀬𑀸𑀦𑀼𑀧𑀲𑁆𑀲𑀦𑁂 𑀜𑀸𑀡𑀁𑁇

(7.)

8\. 𑀆𑀭𑀫𑁆𑀫𑀡𑀁 𑀧𑀝𑀺𑀲𑀗𑁆𑀔𑀸 𑀪𑀗𑁆𑀕𑀸𑀦𑀼𑀧𑀲𑁆𑀲𑀦𑁂 𑀧𑀜𑁆𑀜𑀸 𑀯𑀺𑀧𑀲𑁆𑀲𑀦𑁂 𑀜𑀸𑀡𑀁𑁇

(8.)

9\. 𑀪𑀬𑀢𑀼𑀧𑀝𑁆𑀞𑀸𑀦𑁂 𑀧𑀜𑁆𑀜𑀸 𑀆𑀤𑀻𑀦𑀯𑁂 𑀜𑀸𑀡𑀁𑁇

(9.)

10\. 𑀫𑀼𑀜𑁆𑀘𑀺𑀢𑀼𑀓𑀫𑁆𑀬𑀢𑀸𑀧𑀝𑀺𑀲𑀗𑁆𑀔𑀸𑀲𑀦𑁆𑀢𑀺𑀝𑁆𑀞𑀦𑀸 𑀧𑀜𑁆𑀜𑀸 𑀲𑀗𑁆𑀔𑀸𑀭𑀼𑀧𑁂𑀓𑁆𑀔𑀸𑀲𑀼 𑀜𑀸𑀡𑀁𑁇

(10.)

11\. 𑀩𑀳𑀺𑀤𑁆𑀥𑀸 𑀯𑀼𑀝𑁆𑀞𑀸𑀦𑀯𑀺𑀯𑀝𑁆𑀝𑀦𑁂 𑀧𑀜𑁆𑀜𑀸 𑀕𑁄𑀢𑁆𑀭𑀪𑀼𑀜𑀸𑀡𑀁𑁇

(11.)

12\. 𑀤𑀼𑀪𑀢𑁄 𑀯𑀼𑀝𑁆𑀞𑀸𑀦𑀯𑀺𑀯𑀝𑁆𑀝𑀦𑁂 𑀧𑀜𑁆𑀜𑀸 𑀫𑀕𑁆𑀕𑁂 𑀜𑀸𑀡𑀁𑁇

(12.)

13\. 𑀧𑀬𑁄𑀕𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺 𑀧𑀜𑁆𑀜𑀸 𑀨𑀮𑁂 𑀜𑀸𑀡𑀁𑁇

(13.)

14\. 𑀙𑀺𑀦𑁆𑀦𑀯𑀝𑀼𑀫𑀸𑀦𑀼𑀧𑀲𑁆𑀲𑀦𑁂 𑀧𑀜𑁆𑀜𑀸 𑀯𑀺𑀫𑀼𑀢𑁆𑀢𑀺𑀜𑀸𑀡𑀁𑁇

(14.)

15\. 𑀢𑀤𑀸 𑀲𑀫𑀼𑀤𑀸𑀕𑀢𑁂 𑀥𑀫𑁆𑀫𑁂 𑀧𑀲𑁆𑀲𑀦𑁂 𑀧𑀜𑁆𑀜𑀸 𑀧𑀘𑁆𑀘𑀯𑁂𑀓𑁆𑀔𑀡𑁂 𑀜𑀸𑀡𑀁𑁇

(15.)

16\. 𑀅𑀚𑁆𑀛𑀢𑁆𑀢𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀯𑀢𑁆𑀣𑀼𑀦𑀸𑀦𑀢𑁆𑀢𑁂 𑀜𑀸𑀡𑀁𑁇

(16.)

17\. 𑀩𑀳𑀺𑀤𑁆𑀥𑀸𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀕𑁄𑀘𑀭𑀦𑀸𑀦𑀢𑁆𑀢𑁂 𑀜𑀸𑀡𑀁𑁇

(17.)

18\. 𑀘𑀭𑀺𑀬𑀸𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀘𑀭𑀺𑀬𑀸𑀦𑀸𑀦𑀢𑁆𑀢𑁂 𑀜𑀸𑀡𑀁𑁇

(18.)

19\. 𑀘𑀢𑀼𑀥𑀫𑁆𑀫𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀪𑀽𑀫𑀺𑀦𑀸𑀦𑀢𑁆𑀢𑁂 𑀜𑀸𑀡𑀁𑁇

(19.)

20\. 𑀦𑀯𑀥𑀫𑁆𑀫𑀯𑀯𑀢𑁆𑀣𑀸𑀦𑁂 𑀧𑀜𑁆𑀜𑀸 𑀥𑀫𑁆𑀫𑀦𑀸𑀦𑀢𑁆𑀢𑁂 𑀜𑀸𑀡𑀁𑁇

(20.)

21\. 𑀅𑀪𑀺𑀜𑁆𑀜𑀸𑀧𑀜𑁆𑀜𑀸 𑀜𑀸𑀢𑀝𑁆𑀞𑁂 𑀜𑀸𑀡𑀁𑁇

(21.)

22\. 𑀧𑀭𑀺𑀜𑁆𑀜𑀸𑀧𑀜𑁆𑀜𑀸 𑀢𑀻𑀭𑀡𑀝𑁆𑀞𑁂 𑀜𑀸𑀡𑀁𑁇

(22.)

23\. 𑀧𑀳𑀸𑀦𑁂 𑀧𑀜𑁆𑀜𑀸 𑀧𑀭𑀺𑀘𑁆𑀘𑀸𑀕𑀝𑁆𑀞𑁂 𑀜𑀸𑀡𑀁𑁇

(23.)

24\. 𑀪𑀸𑀯𑀦𑀸𑀧𑀜𑁆𑀜𑀸 𑀏𑀓𑀭𑀲𑀝𑁆𑀞𑁂 𑀜𑀸𑀡𑀁𑁇

(24.)

25\. 𑀲𑀘𑁆𑀙𑀺𑀓𑀺𑀭𑀺𑀬𑀸𑀧𑀜𑁆𑀜𑀸 𑀨𑀲𑁆𑀲𑀦𑀝𑁆𑀞𑁂 𑀜𑀸𑀡𑀁𑁇

(25.)

26\. 𑀅𑀢𑁆𑀣𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀅𑀢𑁆𑀣𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(26.)

27\. 𑀥𑀫𑁆𑀫𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀥𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(27.)

28\. 𑀦𑀺𑀭𑀼𑀢𑁆𑀢𑀺𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀦𑀺𑀭𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(28.)

29\. 𑀧𑀝𑀺𑀪𑀸𑀦𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀧𑀝𑀺𑀪𑀸𑀦𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(29.)

30\. 𑀯𑀺𑀳𑀸𑀭𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀯𑀺𑀳𑀸𑀭𑀝𑁆𑀞𑁂 𑀜𑀸𑀡𑀁𑁇

(30.)

31\. 𑀲𑀫𑀸𑀧𑀢𑁆𑀢𑀺𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀲𑀫𑀸𑀧𑀢𑁆𑀢𑀝𑁆𑀞𑁂 𑀜𑀸𑀡𑀁𑁇

(31.)

32\. 𑀯𑀺𑀳𑀸𑀭𑀲𑀫𑀸𑀧𑀢𑁆𑀢𑀺𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀯𑀺𑀳𑀸𑀭𑀲𑀫𑀸𑀧𑀢𑁆𑀢𑀝𑁆𑀞𑁂 𑀜𑀸𑀡𑀁𑁇

(32.)

33\. 𑀅𑀯𑀺𑀓𑁆𑀔𑁂𑀧𑀧𑀭𑀺𑀲𑀼𑀤𑁆𑀥𑀢𑁆𑀢𑀸 𑀆𑀲𑀯𑀲𑀫𑀼𑀘𑁆𑀙𑁂𑀤𑁂 𑀧𑀜𑁆𑀜𑀸 𑀆𑀦𑀦𑁆𑀢𑀭𑀺𑀓𑀲𑀫𑀸𑀥𑀺𑀫𑁆𑀳𑀺 𑀜𑀸𑀡𑀁𑁇

(33.)

34\. 𑀤𑀲𑁆𑀲𑀦𑀸𑀥𑀺𑀧𑀢𑁂𑀬𑁆𑀬𑀁 𑀲𑀦𑁆𑀢𑁄 𑀘 𑀯𑀺𑀳𑀸𑀭𑀸𑀥𑀺𑀕𑀫𑁄 𑀧𑀡𑀻𑀢𑀸𑀥𑀺𑀫𑀼𑀢𑁆𑀢𑀢𑀸 𑀧𑀜𑁆𑀜𑀸 𑀅𑀭𑀡𑀯𑀺𑀳𑀸𑀭𑁂 𑀜𑀸𑀡𑀁𑁇

(34.)

35\. 𑀤𑁆𑀯𑀻𑀳𑀺 𑀩𑀮𑁂𑀳𑀺 𑀲𑀫𑀦𑁆𑀦𑀸𑀕𑀢𑀢𑁆𑀢𑀸 𑀢𑀬𑁄 𑀘 𑀲𑀗𑁆𑀔𑀸𑀭𑀸𑀦𑀁 𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑀺𑀬𑀸 𑀲𑁄𑀍𑀅𑀲𑀳𑀺 𑀜𑀸𑀡𑀘𑀭𑀺𑀬𑀸𑀳𑀺 𑀦𑀯𑀳𑀺 𑀲𑀫𑀸𑀥𑀺𑀘𑀭𑀺𑀬𑀸𑀳𑀺 𑀯𑀲𑀺𑀪𑀸𑀯𑀢𑀸 𑀧𑀜𑁆𑀜𑀸 𑀦𑀺𑀭𑁄𑀥𑀲𑀫𑀸𑀧𑀢𑁆𑀢𑀺𑀬𑀸 𑀜𑀸𑀡𑀁𑁇

(35.)

36\. 𑀲𑀫𑁆𑀧𑀚𑀸𑀦𑀲𑁆𑀲 𑀧𑀯𑀢𑁆𑀢𑀧𑀭𑀺𑀬𑀸𑀤𑀸𑀦𑁂 𑀧𑀜𑁆𑀜𑀸 𑀧𑀭𑀺𑀦𑀺𑀩𑁆𑀩𑀸𑀦𑁂 𑀜𑀸𑀡𑀁𑁇

(36.)

37\. 𑀲𑀩𑁆𑀩𑀥𑀫𑁆𑀫𑀸𑀦𑀁 𑀲𑀫𑁆𑀫𑀸 𑀲𑀫𑀼𑀘𑁆𑀙𑁂𑀤𑁂 𑀦𑀺𑀭𑁄𑀥𑁂 𑀘 𑀅𑀦𑀼𑀧𑀝𑁆𑀞𑀸𑀦𑀢𑀸 𑀧𑀜𑁆𑀜𑀸 𑀲𑀫𑀲𑀻𑀲𑀝𑁆𑀞𑁂 𑀜𑀸𑀡𑀁𑁇

(37.)

38\. 𑀧𑀼𑀣𑀼𑀦𑀸𑀦𑀢𑁆𑀢𑀢𑁂𑀚𑀧𑀭𑀺𑀬𑀸𑀤𑀸𑀦𑁂 𑀧𑀜𑁆𑀜𑀸 𑀲𑀮𑁆𑀮𑁂𑀔𑀝𑁆𑀞𑁂 𑀜𑀸𑀡𑀁𑁇

(38.)

39\. 𑀅𑀲𑀮𑁆𑀮𑀻𑀦𑀢𑁆𑀢𑀧𑀳𑀺𑀢𑀢𑁆𑀢𑀧𑀕𑁆𑀕𑀳𑀝𑁆𑀞𑁂 𑀧𑀜𑁆𑀜𑀸 𑀯𑀻𑀭𑀺𑀬𑀸𑀭𑀫𑁆𑀪𑁂 𑀜𑀸𑀡𑀁𑁇

(39.)

40\. 𑀦𑀸𑀦𑀸𑀥𑀫𑁆𑀫𑀧𑁆𑀧𑀓𑀸𑀲𑀦𑀢𑀸 𑀧𑀜𑁆𑀜𑀸 𑀅𑀢𑁆𑀣𑀲𑀦𑁆𑀤𑀲𑁆𑀲𑀦𑁂 𑀜𑀸𑀡𑀁𑁇

(40.)

41\. 𑀲𑀩𑁆𑀩𑀥𑀫𑁆𑀫𑀸𑀦𑀁 𑀏𑀓𑀲𑀗𑁆𑀕𑀳𑀢𑀸𑀦𑀸𑀦𑀢𑁆𑀢𑁂𑀓𑀢𑁆𑀢𑀧𑀝𑀺𑀯𑁂𑀥𑁂 𑀧𑀜𑁆𑀜𑀸 𑀤𑀲𑁆𑀲𑀦𑀯𑀺𑀲𑀼𑀤𑁆𑀥𑀺𑀜𑀸𑀡𑀁𑁇

(41.)

42\. 𑀯𑀺𑀤𑀺𑀢𑀢𑁆𑀢𑀸 𑀧𑀜𑁆𑀜𑀸 𑀔𑀦𑁆𑀢𑀺𑀜𑀸𑀡𑀁𑁇

(42.)

43\. 𑀨𑀼𑀝𑁆𑀞𑀢𑁆𑀢𑀸 𑀧𑀜𑁆𑀜𑀸 𑀧𑀭𑀺𑀬𑁄𑀕𑀸𑀳𑀡𑁂 𑀜𑀸𑀡𑀁𑁇

(43.)

44\. 𑀲𑀫𑁄𑀤𑀳𑀦𑁂 𑀧𑀜𑁆𑀜𑀸 𑀧𑀤𑁂𑀲𑀯𑀺𑀳𑀸𑀭𑁂 𑀜𑀸𑀡𑀁𑁇

(44.)

45\. 𑀅𑀥𑀺𑀧𑀢𑀢𑁆𑀢𑀸 𑀧𑀜𑁆𑀜𑀸 𑀲𑀜𑁆𑀜𑀸𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(45.)

46\. 𑀦𑀸𑀦𑀢𑁆𑀢𑁂 𑀧𑀜𑁆𑀜𑀸 𑀘𑁂𑀢𑁄𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(46.)

47\. 𑀅𑀥𑀺𑀝𑁆𑀞𑀸𑀦𑁂 𑀧𑀜𑁆𑀜𑀸 𑀘𑀺𑀢𑁆𑀢𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(47.)

48\. 𑀲𑀼𑀜𑁆𑀜𑀢𑁂 𑀧𑀜𑁆𑀜𑀸 𑀜𑀸𑀡𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(48.)

49\. 𑀯𑁄𑀲𑀕𑁆𑀕𑁂 𑀧𑀜𑁆𑀜𑀸 𑀯𑀺𑀫𑁄𑀓𑁆𑀔𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(49.)

50\. 𑀢𑀣𑀝𑁆𑀞𑁂 𑀧𑀜𑁆𑀜𑀸 𑀲𑀘𑁆𑀘𑀯𑀺𑀯𑀝𑁆𑀝𑁂 𑀜𑀸𑀡𑀁𑁇

(50.)

51\. 𑀓𑀸𑀬𑀫𑁆𑀧𑀺 𑀘𑀺𑀢𑁆𑀢𑀫𑁆𑀧𑀺 𑀏𑀓𑀯𑀯𑀢𑁆𑀣𑀸𑀦𑀢𑀸 𑀲𑀼𑀔𑀲𑀜𑁆𑀜𑀜𑁆𑀘 𑀮𑀳𑀼𑀲𑀜𑁆𑀜𑀜𑁆𑀘 𑀅𑀥𑀺𑀝𑁆𑀞𑀸𑀦𑀯𑀲𑁂𑀦 𑀇𑀚𑁆𑀛𑀦𑀝𑁆𑀞𑁂 𑀧𑀜𑁆𑀜𑀸 𑀇𑀤𑁆𑀥𑀺𑀯𑀺𑀥𑁂 𑀜𑀸𑀡𑀁𑁇

(51.)

52\. 𑀯𑀺𑀢𑀓𑁆𑀓𑀯𑀺𑀧𑁆𑀨𑀸𑀭𑀯𑀲𑁂𑀦 𑀦𑀸𑀦𑀢𑁆𑀢𑁂𑀓𑀢𑁆𑀢𑀲𑀤𑁆𑀤𑀦𑀺𑀫𑀺𑀢𑁆𑀢𑀸𑀦𑀁 𑀧𑀭𑀺𑀬𑁄𑀕𑀸𑀳𑀡𑁂 𑀧𑀜𑁆𑀜𑀸 𑀲𑁄𑀢𑀥𑀸𑀢𑀼𑀯𑀺𑀲𑀼𑀤𑁆𑀥𑀺𑀜𑀸𑀡𑀁𑁇

(52.)

53\. 𑀢𑀺𑀡𑁆𑀡𑀦𑁆𑀦𑀁 𑀘𑀺𑀢𑁆𑀢𑀸𑀦𑀁 𑀯𑀺𑀧𑁆𑀨𑀸𑀭𑀢𑁆𑀢𑀸 𑀇𑀦𑁆𑀤𑁆𑀭𑀺𑀬𑀸𑀦𑀁 𑀧𑀲𑀸𑀤𑀯𑀲𑁂𑀦 𑀦𑀸𑀦𑀢𑁆𑀢𑁂𑀓𑀢𑁆𑀢𑀯𑀺𑀜𑁆𑀜𑀸𑀡𑀘𑀭𑀺𑀬𑀸 𑀧𑀭𑀺𑀬𑁄𑀕𑀸𑀳𑀡𑁂 𑀧𑀜𑁆𑀜𑀸 𑀘𑁂𑀢𑁄𑀧𑀭𑀺𑀬𑀜𑀸𑀡𑀁𑁇

(53.)

54\. 𑀧𑀘𑁆𑀘𑀬𑀧𑁆𑀧𑀯𑀢𑁆𑀢𑀸𑀦𑀁 𑀥𑀫𑁆𑀫𑀸𑀦𑀁 𑀦𑀸𑀦𑀢𑁆𑀢𑁂𑀓𑀢𑁆𑀢𑀓𑀫𑁆𑀫𑀯𑀺𑀧𑁆𑀨𑀸𑀭𑀯𑀲𑁂𑀦 𑀧𑀭𑀺𑀬𑁄𑀕𑀸𑀳𑀡𑁂 𑀧𑀜𑁆𑀜𑀸 𑀧𑀼𑀩𑁆𑀩𑁂𑀦𑀺𑀯𑀸𑀲𑀸𑀦𑀼𑀲𑁆𑀲𑀢𑀺𑀜𑀸𑀡𑀁𑁇

(54.)

55\. 𑀑𑀪𑀸𑀲𑀯𑀲𑁂𑀦 𑀦𑀸𑀦𑀢𑁆𑀢𑁂𑀓𑀢𑁆𑀢𑀭𑀽𑀧𑀦𑀺𑀫𑀺𑀢𑁆𑀢𑀸𑀦𑀁 𑀤𑀲𑁆𑀲𑀦𑀝𑁆𑀞𑁂 𑀧𑀜𑁆𑀜𑀸 𑀤𑀺𑀩𑁆𑀩𑀘𑀓𑁆𑀔𑀼𑀜𑀸𑀡𑀁𑁇

(55.)

56\. 𑀘𑀢𑀼𑀲𑀝𑁆𑀞𑀺𑀬𑀸 𑀆𑀓𑀸𑀭𑁂𑀳𑀺 𑀢𑀺𑀡𑁆𑀡𑀦𑁆𑀦𑀁 𑀇𑀦𑁆𑀤𑁆𑀭𑀺𑀬𑀸𑀦𑀁 𑀯𑀲𑀺𑀪𑀸𑀯𑀢𑀸 𑀧𑀜𑁆𑀜𑀸 𑀆𑀲𑀯𑀸𑀦𑀁 𑀔𑀬𑁂 𑀜𑀸𑀡𑀁𑁇

(56.)

57\. 𑀧𑀭𑀺𑀜𑁆𑀜𑀝𑁆𑀞𑁂 𑀧𑀜𑁆𑀜𑀸 𑀤𑀼𑀓𑁆𑀔𑁂 𑀜𑀸𑀡𑀁𑁇

(57.)

58\. 𑀧𑀳𑀸𑀦𑀝𑁆𑀞𑁂 𑀧𑀜𑁆𑀜𑀸 𑀲𑀫𑀼𑀤𑀬𑁂 𑀜𑀸𑀡𑀁𑁇

(58.)

59\. 𑀲𑀘𑁆𑀙𑀺𑀓𑀺𑀭𑀺𑀬𑀝𑁆𑀞𑁂 𑀧𑀜𑁆𑀜𑀸 𑀦𑀺𑀭𑁄𑀥𑁂 𑀜𑀸𑀡𑀁𑁇

(59.)

60\. 𑀪𑀸𑀯𑀦𑀝𑁆𑀞𑁂 𑀧𑀜𑁆𑀜𑀸 𑀫𑀕𑁆𑀕𑁂 𑀜𑀸𑀡𑀁𑁇

(60.)

61\. 𑀤𑀼𑀓𑁆𑀔𑁂 𑀜𑀸𑀡𑀁𑁇

(61.)

62\. 𑀤𑀼𑀓𑁆𑀔𑀲𑀫𑀼𑀤𑀬𑁂 𑀜𑀸𑀡𑀁𑁇

(62.)

63\. 𑀤𑀼𑀓𑁆𑀔𑀦𑀺𑀭𑁄𑀥𑁂 𑀜𑀸𑀡𑀁𑁇

(63.)

64\. 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀺𑀬𑀸 𑀧𑀝𑀺𑀧𑀤𑀸𑀬 𑀜𑀸𑀡𑀁𑁇

(64.)

65\. 𑀅𑀢𑁆𑀣𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(65.)

66\. 𑀥𑀫𑁆𑀫𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(66.)

67\. 𑀦𑀺𑀭𑀼𑀢𑁆𑀢𑀺𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(67.)

68\. 𑀧𑀝𑀺𑀪𑀸𑀦𑀧𑀝𑀺𑀲𑀫𑁆𑀪𑀺𑀤𑁂 𑀜𑀸𑀡𑀁𑁇

(68.)

69\. 𑀇𑀦𑁆𑀤𑁆𑀭𑀺𑀬𑀧𑀭𑁄𑀧𑀭𑀺𑀬𑀢𑁆𑀢𑀜𑀸𑀡𑀁𑁇

(69.)

70\. 𑀲𑀢𑁆𑀢𑀸𑀦𑀁 𑀆𑀲𑀬𑀸𑀦𑀼𑀲𑀬𑁂 𑀜𑀸𑀡𑀁𑁇

(70.)

71\. 𑀬𑀫𑀓𑀧𑀸𑀝𑀺𑀳𑀻𑀭𑁂 𑀜𑀸𑀡𑀁𑁇

(71.)

72\. 𑀫𑀳𑀸𑀓𑀭𑀼𑀡𑀸𑀲𑀫𑀸𑀧𑀢𑁆𑀢𑀺𑀬𑀸 𑀜𑀸𑀡𑀁𑁇

(72.)

73\. 𑀲𑀩𑁆𑀩𑀜𑁆𑀜𑀼𑀢𑀜𑁆𑀜𑀸𑀡𑀁𑁇

(73.)

74\. 𑀅𑀦𑀸𑀯𑀭𑀡𑀜𑀸𑀡𑀁𑁇

75\. 𑀇𑀫𑀸𑀦𑀺 𑀢𑁂𑀲𑀢𑁆𑀢𑀢𑀺 𑀜𑀸𑀡𑀸𑀦𑀺𑁇 𑀇𑀫𑁂𑀲𑀁 𑀢𑁂𑀲𑀢𑁆𑀢𑀢𑀺𑀬𑀸 𑀜𑀸𑀡𑀸𑀦𑀁 𑀲𑀢𑁆𑀢𑀲𑀝𑁆𑀞𑀺 𑀜𑀸𑀡𑀸𑀦𑀺 𑀲𑀸𑀯𑀓𑀲𑀸𑀥𑀸𑀭𑀡𑀸𑀦𑀺; 𑀙 𑀜𑀸𑀡𑀸𑀦𑀺 𑀅𑀲𑀸𑀥𑀸𑀭𑀡𑀸𑀦𑀺 𑀲𑀸𑀯𑀓𑁂𑀳𑀺𑁇

---

76\. 𑀫𑀸𑀢𑀺𑀓𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (26Ps Paṭisambhidāmaggapāḷi)](/tipitaka/26Ps/0.md) / [Go to parent page (26Ps Paṭisambhidāmaggapāḷi)](/tipitaka/26Ps/0.md) / [Go to next page (1 Mahāvagga)](/tipitaka/26Ps/1.md)


