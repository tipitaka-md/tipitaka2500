
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [7 Cittasaṃyutta](/tipitaka/13S4/7.md) / [7.1 Cittavagga](/tipitaka/13S4/7/7.1.md)

# 𑁭𑁇𑁧𑁇𑁧 𑀲𑀁𑀬𑁄𑀚𑀦𑀲𑀼𑀢𑁆𑀢

### 𑀘𑀺𑀢𑁆𑀢𑀲𑀁𑀬𑀼𑀢𑁆𑀢

### 𑀘𑀺𑀢𑁆𑀢𑀯𑀕𑁆𑀕

### 𑀲𑀁𑀬𑁄𑀚𑀦𑀲𑀼𑀢𑁆𑀢

(343.)

1474\. 𑀏𑀓𑀁 𑀲𑀫𑀬𑀁 𑀲𑀫𑁆𑀩𑀳𑀼𑀮𑀸 𑀣𑁂𑀭𑀸 𑀪𑀺𑀓𑁆𑀔𑀽 𑀫𑀘𑁆𑀙𑀺𑀓𑀸𑀲𑀡𑁆𑀟𑁂 𑀯𑀺𑀳𑀭𑀦𑁆𑀢𑀺 𑀅𑀫𑁆𑀩𑀸𑀝𑀓𑀯𑀦𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑀫𑁆𑀩𑀳𑀼𑀮𑀸𑀦𑀁 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀘𑁆𑀙𑀸𑀪𑀢𑁆𑀢𑀁 𑀧𑀺𑀡𑁆𑀟𑀧𑀸𑀢𑀧𑀝𑀺𑀓𑁆𑀓𑀦𑁆𑀢𑀸𑀦𑀁 𑀫𑀡𑁆𑀟𑀮𑀫𑀸𑀍𑀏 𑀲𑀦𑁆𑀦𑀺𑀲𑀺𑀦𑁆𑀦𑀸𑀦𑀁 𑀲𑀦𑁆𑀦𑀺𑀧𑀢𑀺𑀢𑀸𑀦𑀁 𑀅𑀬𑀫𑀦𑁆𑀢𑀭𑀸𑀓𑀣𑀸 𑀉𑀤𑀧𑀸𑀤𑀺—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀉𑀤𑀸𑀳𑀼 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺? 𑀢𑀢𑁆𑀭𑁂𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁 𑀳𑁄𑀢𑀺—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀘𑁂𑀯 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀘𑀸”𑀢𑀺𑁇 𑀏𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁 𑀳𑁄𑀢𑀺—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺𑁇

1475\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀘𑀺𑀢𑁆𑀢𑁄 𑀕𑀳𑀧𑀢𑀺 𑀫𑀺𑀕𑀧𑀣𑀓𑀁 𑀅𑀦𑀼𑀧𑁆𑀧𑀢𑁆𑀢𑁄 𑀳𑁄𑀢𑀺 𑀓𑁂𑀦𑀘𑀺𑀤𑁂𑀯 𑀓𑀭𑀡𑀻𑀬𑁂𑀦𑁇 𑀅𑀲𑁆𑀲𑁄𑀲𑀺 𑀔𑁄 𑀘𑀺𑀢𑁆𑀢𑁄 𑀕𑀳𑀧𑀢𑀺 𑀲𑀫𑁆𑀩𑀳𑀼𑀮𑀸𑀦𑀁 𑀓𑀺𑀭 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀘𑁆𑀙𑀸𑀪𑀢𑁆𑀢𑀁 𑀧𑀺𑀡𑁆𑀟𑀧𑀸𑀢𑀧𑀝𑀺𑀓𑁆𑀓𑀦𑁆𑀢𑀸𑀦𑀁 𑀫𑀡𑁆𑀟𑀮𑀫𑀸𑀍𑀏 𑀲𑀦𑁆𑀦𑀺𑀲𑀺𑀦𑁆𑀦𑀸𑀦𑀁 𑀲𑀦𑁆𑀦𑀺𑀧𑀢𑀺𑀢𑀸𑀦𑀁 𑀅𑀬𑀫𑀦𑁆𑀢𑀭𑀸𑀓𑀣𑀸 𑀉𑀤𑀧𑀸𑀤𑀺—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀉𑀤𑀸𑀳𑀼 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺? 𑀢𑀢𑁆𑀭𑁂𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀘𑁂𑀯 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀘𑀸”𑀢𑀺𑁇 𑀏𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺𑁇

1476\. 𑀅𑀣 𑀔𑁄 𑀘𑀺𑀢𑁆𑀢𑁄 𑀕𑀳𑀧𑀢𑀺 𑀬𑁂𑀦 𑀣𑁂𑀭𑀸 𑀪𑀺𑀓𑁆𑀔𑀽 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀣𑁂𑀭𑁂 𑀪𑀺𑀓𑁆𑀔𑀽 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀘𑀺𑀢𑁆𑀢𑁄 𑀕𑀳𑀧𑀢𑀺 𑀣𑁂𑀭𑁂 𑀪𑀺𑀓𑁆𑀔𑀽 𑀏𑀢𑀤𑀯𑁄𑀘—  “𑀲𑀼𑀢𑀁 𑀫𑁂𑀢𑀁, 𑀪𑀦𑁆𑀢𑁂, 𑀲𑀫𑁆𑀩𑀳𑀼𑀮𑀸𑀦𑀁 𑀓𑀺𑀭 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀘𑁆𑀙𑀸𑀪𑀢𑁆𑀢𑀁 𑀧𑀺𑀡𑁆𑀟𑀧𑀸𑀢𑀧𑀝𑀺𑀓𑁆𑀓𑀦𑁆𑀢𑀸𑀦𑀁 𑀫𑀡𑁆𑀟𑀮𑀫𑀸𑀍𑀏 𑀲𑀦𑁆𑀦𑀺𑀲𑀺𑀦𑁆𑀦𑀸𑀦𑀁 𑀲𑀦𑁆𑀦𑀺𑀧𑀢𑀺𑀢𑀸𑀦𑀁 𑀅𑀬𑀫𑀦𑁆𑀢𑀭𑀸𑀓𑀣𑀸 𑀉𑀤𑀧𑀸𑀤𑀺—  ‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀉𑀤𑀸𑀳𑀼 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺? 𑀏𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁—  “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀘𑁂𑀯 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀘𑀸”𑀢𑀺𑁇 𑀏𑀓𑀘𑁆𑀘𑁂𑀳𑀺 𑀣𑁂𑀭𑁂𑀳𑀺 𑀪𑀺𑀓𑁆𑀔𑀽𑀳𑀺 𑀏𑀯𑀁 𑀩𑁆𑀬𑀸𑀓𑀢𑀁 “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀆𑀯𑀼𑀲𑁄, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺𑁇 “𑀏𑀯𑀁, 𑀕𑀳𑀧𑀢𑀻”𑀢𑀺𑁇

1477\. “‘𑀲𑀁𑀬𑁄𑀚𑀦𑀦𑁆’𑀢𑀺 𑀯𑀸, 𑀪𑀦𑁆𑀢𑁂, ‘𑀲𑀁𑀬𑁄𑀚𑀦𑀺𑀬𑀸 𑀥𑀫𑁆𑀫𑀸’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀘𑁂𑀯 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀘𑁇 𑀢𑁂𑀦 𑀳𑀺, 𑀪𑀦𑁆𑀢𑁂, 𑀉𑀧𑀫𑀁 𑀯𑁄 𑀓𑀭𑀺𑀲𑁆𑀲𑀸𑀫𑀺𑁇 𑀉𑀧𑀫𑀸𑀬𑀧𑀺𑀥𑁂𑀓𑀘𑁆𑀘𑁂 𑀯𑀺𑀜𑁆𑀜𑀽 𑀧𑀼𑀭𑀺𑀲𑀸 𑀪𑀸𑀲𑀺𑀢𑀲𑁆𑀲 𑀅𑀢𑁆𑀣𑀁 𑀆𑀚𑀸𑀦𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀦𑁆𑀢𑁂, 𑀓𑀸𑀍𑀑 𑀘 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑁄 𑀘 𑀩𑀮𑀻𑀩𑀤𑁆𑀤𑁄 𑀏𑀓𑁂𑀦 𑀤𑀸𑀫𑁂𑀦 𑀯𑀸 𑀬𑁄𑀢𑁆𑀢𑁂𑀦 𑀯𑀸 𑀲𑀁𑀬𑀼𑀢𑁆𑀢𑀸 𑀅𑀲𑁆𑀲𑀼𑁇 𑀬𑁄 𑀦𑀼 𑀔𑁄 𑀏𑀯𑀁 𑀯𑀤𑁂𑀬𑁆𑀬—  ‘𑀓𑀸𑀍𑀑 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁, 𑀑𑀤𑀸𑀢𑁄 𑀩𑀮𑀻𑀩𑀤𑁆𑀤𑁄 𑀓𑀸𑀍𑀅𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀦𑁆’𑀢𑀺, 𑀲𑀫𑁆𑀫𑀸 𑀦𑀼 𑀔𑁄 𑀲𑁄 𑀯𑀤𑀫𑀸𑀦𑁄 𑀯𑀤𑁂𑀬𑁆𑀬𑀸”𑀢𑀺? “𑀦𑁄 𑀳𑁂𑀢𑀁, 𑀕𑀳𑀧𑀢𑀺𑁇 𑀦 𑀔𑁄, 𑀕𑀳𑀧𑀢𑀺, 𑀓𑀸𑀍𑀑 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁, 𑀦𑀧𑀺 𑀑𑀤𑀸𑀢𑁄 𑀩𑀮𑀻𑀩𑀤𑁆𑀤𑁄 𑀓𑀸𑀍𑀅𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁; 𑀬𑁂𑀦 𑀔𑁄 𑀢𑁂 𑀏𑀓𑁂𑀦 𑀤𑀸𑀫𑁂𑀦 𑀯𑀸 𑀬𑁄𑀢𑁆𑀢𑁂𑀦 𑀯𑀸 𑀲𑀁𑀬𑀼𑀢𑁆𑀢𑀸 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀦𑁆”𑀢𑀺𑁇 “𑀏𑀯𑀫𑁂𑀯 𑀔𑁄, 𑀪𑀦𑁆𑀢𑁂, 𑀦 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇 𑀦 𑀲𑁄𑀢𑀁 𑀲𑀤𑁆𑀤𑀸𑀦𑀁…  𑀦 𑀖𑀸𑀦𑀁 𑀕𑀦𑁆𑀥𑀸𑀦𑀁…  𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁…  𑀦 𑀓𑀸𑀬𑁄 𑀨𑁄𑀝𑁆𑀞𑀩𑁆𑀩𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀨𑁄𑀝𑁆𑀞𑀩𑁆𑀩𑀸 𑀓𑀸𑀬𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇 𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀦𑁆”𑀢𑀺𑁇 “𑀮𑀸𑀪𑀸 𑀢𑁂, 𑀕𑀳𑀧𑀢𑀺, 𑀲𑀼𑀮𑀤𑁆𑀥𑀁 𑀢𑁂, 𑀕𑀳𑀧𑀢𑀺, 𑀬𑀲𑁆𑀲 𑀢𑁂 𑀕𑀫𑁆𑀪𑀻𑀭𑁂 𑀩𑀼𑀤𑁆𑀥𑀯𑀘𑀦𑁂 𑀧𑀜𑁆𑀜𑀸𑀘𑀓𑁆𑀔𑀼 𑀓𑀫𑀢𑀻”𑀢𑀺𑁇

---

1478\. 𑀧𑀞𑀫𑀁𑁇



[Go to previous page (7.1 Cittavagga)](/tipitaka/13S4/7/7.1.md) / [Go to parent page (7.1 Cittavagga)](/tipitaka/13S4/7/7.1.md) / [Go to next page (7.1.2 Paṭhamaisidattasutta)](/tipitaka/13S4/7/7.1/7.1.2.md)


