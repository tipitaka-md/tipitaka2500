---
title: 1.4.2.10--12 Bāhirāniccachandādisutta
path: /tipitaka/13S4/1/1.4/1.4.2/1.4.2.10--12
ref: 277252
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 1 Saḷāyatanasaṃyutta
    link: /tipitaka/13S4/1
  - name: 1.4 Catutthapaṇṇāsaka
    link: /tipitaka/13S4/1/1.4
  - name: 1.4.2 Saṭṭhipeyyālavagga
    link: /tipitaka/13S4/1/1.4/1.4.2
prevL: /tipitaka/13S4/1/1.4/1.4.2/1.4.2.7--9
upL: /tipitaka/13S4/1/1.4/1.4.2
nextL: /tipitaka/13S4/1/1.4/1.4.2/1.4.2.13--15
---

# 1.4.2.10--12 Bāhirāniccachandādisutta

### Saḷāyatanasaṃyutta

### Catutthapaṇṇāsaka

### Saṭṭhipeyyālavagga

### Bāhirāniccachandādisutta

(177--179.)

895. “Yaṃ, bhikkhave, aniccaṃ, tatra vo chando pahātabbo, rāgo pahātabbo, chandarāgo pahātabbo. Kiñca, bhikkhave, aniccaṃ? Rūpā, bhikkhave, aniccā; tatra vo chando pahātabbo, rāgo pahātabbo, chandarāgo pahātabbo. Saddā aniccā; tatra vo chando pahātabbo, rāgo pahātabbo, chandarāgo pahātabbo. Gandhā aniccā; tatra vo chando pahātabbo, rāgo pahātabbo, chandarāgo pahātabbo. Rasā aniccā; tatra vo chando pahātabbo, rāgo pahātabbo, chandarāgo pahātabbo. Phoṭṭhabbā aniccā; tatra vo chando pahātabbo, rāgo pahātabbo, chandarāgo pahātabbo. Dhammā aniccā; tatra vo chando pahātabbo, rāgo pahātabbo, chandarāgo pahātabbo. Yaṃ, bhikkhave, aniccaṃ tatra vo chando pahātabbo, rāgo pahātabbo, chandarāgo pahātabbo”ti.


