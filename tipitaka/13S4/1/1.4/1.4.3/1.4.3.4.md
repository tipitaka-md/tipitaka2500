
[Home](/) / [13S4 Saḷāyatanavaggasaṃyuttapāḷi](../../...md) / [1 Saḷāyatanasaṃyutta](../...md) / [1.4 Catutthapaṇṇāsaka](...md) / [1.4.3 Samuddavagga](../13S4/1/1.4/1.4.3.md)

# 𑁧𑁇𑁪𑁇𑁩𑁇𑁪 𑀔𑀻𑀭𑀭𑀼𑀓𑁆𑀔𑁄𑀧𑀫𑀲𑀼𑀢𑁆𑀢

* 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

* 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

* 𑀲𑀫𑀼𑀤𑁆𑀤𑀯𑀕𑁆𑀕

* 𑀔𑀻𑀭𑀭𑀼𑀓𑁆𑀔𑁄𑀧𑀫𑀲𑀼𑀢𑁆𑀢

(231.)

939\. “𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀽𑀧𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄 𑀢𑀲𑁆𑀲 𑀧𑀭𑀺𑀢𑁆𑀢𑀸 𑀘𑁂𑀧𑀺 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑀸 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀧𑀭𑀺𑀬𑀸𑀤𑀺𑀬𑀦𑁆𑀢𑁂𑀯𑀲𑁆𑀲 𑀘𑀺𑀢𑁆𑀢𑀁; 𑀓𑁄 𑀧𑀦 𑀯𑀸𑀤𑁄 𑀅𑀥𑀺𑀫𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄, 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄…𑀧𑁂… 𑁇

940\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀚𑀺𑀯𑁆𑀳𑀸𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀲𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺…𑀧𑁂… 𑁇

941\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀥𑀫𑁆𑀫𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀢𑀲𑁆𑀲 𑀧𑀭𑀺𑀢𑁆𑀢𑀸 𑀘𑁂𑀧𑀺 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑀸 𑀥𑀫𑁆𑀫𑀸 𑀫𑀦𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀧𑀭𑀺𑀬𑀸𑀤𑀺𑀬𑀦𑁆𑀢𑁂𑀯𑀲𑁆𑀲 𑀘𑀺𑀢𑁆𑀢𑀁; 𑀓𑁄 𑀧𑀦 𑀯𑀸𑀤𑁄 𑀅𑀥𑀺𑀫𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄, 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄𑁇

942\. 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀔𑀻𑀭𑀭𑀼𑀓𑁆𑀔𑁄 𑀅𑀲𑁆𑀲𑀢𑁆𑀣𑁄 𑀯𑀸 𑀦𑀺𑀕𑁆𑀭𑁄𑀥𑁄 𑀯𑀸 𑀧𑀺𑀮𑀓𑁆𑀔𑁄 𑀯𑀸 𑀉𑀤𑀼𑀫𑁆𑀩𑀭𑁄 𑀯𑀸 𑀤𑀳𑀭𑁄 𑀢𑀭𑀼𑀡𑁄 𑀓𑁄𑀫𑀸𑀭𑀓𑁄𑁇 𑀢𑀫𑁂𑀦𑀁 𑀧𑀼𑀭𑀺𑀲𑁄 𑀢𑀺𑀡𑁆𑀳𑀸𑀬 𑀓𑀼𑀞𑀸𑀭𑀺𑀬𑀸 𑀬𑀢𑁄 𑀬𑀢𑁄 𑀆𑀪𑀺𑀦𑁆𑀤𑁂𑀬𑁆𑀬 𑀆𑀕𑀘𑁆𑀙𑁂𑀬𑁆𑀬 𑀔𑀻𑀭𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀢𑀁 𑀓𑀺𑀲𑁆𑀲 𑀳𑁂𑀢𑀼”? “𑀬𑀜𑁆𑀳𑀺, 𑀪𑀦𑁆𑀢𑁂, 𑀔𑀻𑀭𑀁 𑀢𑀁 𑀅𑀢𑁆𑀣𑀻”𑀢𑀺𑁇

943\. “𑀏𑀯𑀫𑁂𑀯 𑀔𑁄, 𑀪𑀺𑀓𑁆𑀔𑀯𑁂, 𑀬𑀲𑁆𑀲 𑀓𑀲𑁆𑀲𑀘𑀺 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀽𑀧𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀢𑀲𑁆𑀲 𑀧𑀭𑀺𑀢𑁆𑀢𑀸 𑀘𑁂𑀧𑀺 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑀸 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀧𑀭𑀺𑀬𑀸𑀤𑀺𑀬𑀦𑁆𑀢𑁂𑀯𑀲𑁆𑀲 𑀘𑀺𑀢𑁆𑀢𑀁; 𑀓𑁄 𑀧𑀦 𑀯𑀸𑀤𑁄 𑀅𑀥𑀺𑀫𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄…𑀧𑁂… 𑁇

944\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀚𑀺𑀯𑁆𑀳𑀸𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀲𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺…𑀧𑁂… 𑁇

945\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀥𑀫𑁆𑀫𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀢𑀲𑁆𑀲 𑀧𑀭𑀺𑀢𑁆𑀢𑀸 𑀘𑁂𑀧𑀺 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑀸 𑀥𑀫𑁆𑀫𑀸 𑀫𑀦𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀧𑀭𑀺𑀬𑀸𑀤𑀺𑀬𑀦𑁆𑀢𑁂𑀯𑀲𑁆𑀲 𑀘𑀺𑀢𑁆𑀢𑀁; 𑀓𑁄 𑀧𑀦 𑀯𑀸𑀤𑁄 𑀅𑀥𑀺𑀫𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀅𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀅𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀅𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀅𑀧𑁆𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀅𑀧𑁆𑀧𑀳𑀻𑀦𑁄𑁇

946\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀽𑀧𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄, 𑀢𑀲𑁆𑀲 𑀅𑀥𑀺𑀫𑀢𑁆𑀢𑀸 𑀘𑁂𑀧𑀺 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑀸 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀦𑁂𑀯𑀲𑁆𑀲 𑀘𑀺𑀢𑁆𑀢𑀁 𑀧𑀭𑀺𑀬𑀸𑀤𑀺𑀬𑀦𑁆𑀢𑀺; 𑀓𑁄 𑀧𑀦 𑀯𑀸𑀤𑁄 𑀧𑀭𑀺𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄…𑀧𑁂… 𑁇

947\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀚𑀺𑀯𑁆𑀳𑀸𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀲𑁂𑀲𑀼…𑀧𑁂…  𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀥𑀫𑁆𑀫𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄, 𑀢𑀲𑁆𑀲 𑀅𑀥𑀺𑀫𑀢𑁆𑀢𑀸 𑀘𑁂𑀧𑀺 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑀸 𑀥𑀫𑁆𑀫𑀸 𑀫𑀦𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀦𑁂𑀯𑀲𑁆𑀲 𑀘𑀺𑀢𑁆𑀢𑀁 𑀧𑀭𑀺𑀬𑀸𑀤𑀺𑀬𑀦𑁆𑀢𑀺; 𑀓𑁄 𑀧𑀦 𑀯𑀸𑀤𑁄 𑀧𑀭𑀺𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀔𑀻𑀭𑀭𑀼𑀓𑁆𑀔𑁄 𑀅𑀲𑁆𑀲𑀢𑁆𑀣𑁄 𑀯𑀸 𑀦𑀺𑀕𑁆𑀭𑁄𑀥𑁄 𑀯𑀸 𑀧𑀺𑀮𑀓𑁆𑀔𑁄 𑀯𑀸 𑀉𑀤𑀼𑀫𑁆𑀩𑀭𑁄 𑀯𑀸 𑀲𑀼𑀓𑁆𑀔𑁄 𑀓𑁄𑀮𑀸𑀧𑁄 𑀢𑁂𑀭𑁄𑀯𑀲𑁆𑀲𑀺𑀓𑁄𑁇 𑀢𑀫𑁂𑀦𑀁 𑀧𑀼𑀭𑀺𑀲𑁄 𑀢𑀺𑀡𑁆𑀳𑀸𑀬 𑀓𑀼𑀞𑀸𑀭𑀺𑀬𑀸 𑀬𑀢𑁄 𑀬𑀢𑁄 𑀆𑀪𑀺𑀦𑁆𑀤𑁂𑀬𑁆𑀬 𑀆𑀕𑀘𑁆𑀙𑁂𑀬𑁆𑀬 𑀔𑀻𑀭𑀦𑁆”𑀢𑀺? “𑀦𑁄 𑀳𑁂𑀢𑀁, 𑀪𑀦𑁆𑀢𑁂”𑁇 “𑀢𑀁 𑀓𑀺𑀲𑁆𑀲 𑀳𑁂𑀢𑀼”? “𑀬𑀜𑁆𑀳𑀺, 𑀪𑀦𑁆𑀢𑁂, 𑀔𑀻𑀭𑀁 𑀢𑀁 𑀦𑀢𑁆𑀣𑀻”𑀢𑀺𑁇

948\. “𑀏𑀯𑀫𑁂𑀯 𑀔𑁄, 𑀪𑀺𑀓𑁆𑀔𑀯𑁂, 𑀬𑀲𑁆𑀲 𑀓𑀲𑁆𑀲𑀘𑀺 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀽𑀧𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄, 𑀢𑀲𑁆𑀲 𑀅𑀥𑀺𑀫𑀢𑁆𑀢𑀸 𑀘𑁂𑀧𑀺 𑀘𑀓𑁆𑀔𑀼𑀯𑀺𑀜𑁆𑀜𑁂𑀬𑁆𑀬𑀸 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺 𑀦𑁂𑀯𑀲𑁆𑀲 𑀘𑀺𑀢𑁆𑀢𑀁 𑀧𑀭𑀺𑀬𑀸𑀤𑀺𑀬𑀦𑁆𑀢𑀺; 𑀓𑁄 𑀧𑀦 𑀯𑀸𑀤𑁄 𑀧𑀭𑀺𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄…𑀧𑁂… 𑁇

949\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀚𑀺𑀯𑁆𑀳𑀸𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀭𑀲𑁂𑀲𑀼…𑀧𑁂… 𑁇

950\. 𑀬𑀲𑁆𑀲 𑀓𑀲𑁆𑀲𑀘𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀲𑁆𑀲 𑀯𑀸 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑁂𑀲𑀼 𑀥𑀫𑁆𑀫𑁂𑀲𑀼 𑀬𑁄 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄, 𑀢𑀲𑁆𑀲 𑀅𑀥𑀺𑀫𑀢𑁆𑀢𑀸 𑀘𑁂𑀧𑀺 𑀫𑀦𑁄𑀯𑀺𑀜𑁆𑀜𑁂𑀬𑁆𑀬𑀸 𑀥𑀫𑁆𑀫𑀸 𑀫𑀦𑀲𑁆𑀲 𑀆𑀧𑀸𑀣𑀁 𑀆𑀕𑀘𑁆𑀙𑀦𑁆𑀢𑀺, 𑀦𑁂𑀯𑀲𑁆𑀲 𑀘𑀺𑀢𑁆𑀢𑀁 𑀧𑀭𑀺𑀬𑀸𑀤𑀺𑀬𑀦𑁆𑀢𑀺; 𑀓𑁄 𑀧𑀦 𑀯𑀸𑀤𑁄 𑀧𑀭𑀺𑀢𑁆𑀢𑀸𑀦𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀬𑁄, 𑀪𑀺𑀓𑁆𑀔𑀯𑁂, 𑀭𑀸𑀕𑁄 𑀲𑁄 𑀦𑀢𑁆𑀣𑀺, 𑀬𑁄 𑀤𑁄𑀲𑁄 𑀲𑁄 𑀦𑀢𑁆𑀣𑀺, 𑀬𑁄 𑀫𑁄𑀳𑁄 𑀲𑁄 𑀦𑀢𑁆𑀣𑀺, 𑀬𑁄 𑀭𑀸𑀕𑁄 𑀲𑁄 𑀧𑀳𑀻𑀦𑁄, 𑀬𑁄 𑀤𑁄𑀲𑁄 𑀲𑁄 𑀧𑀳𑀻𑀦𑁄, 𑀬𑁄 𑀫𑁄𑀳𑁄 𑀲𑁄 𑀧𑀳𑀻𑀦𑁄”𑀢𑀺𑁇

---

951\. 𑀘𑀢𑀼𑀢𑁆𑀣𑀁𑁇



[Go to previous page (1.4.3.3 Bāḷisikopamasutta)](1.4.3.3.md) / [Go to parent page (1.4.3 Samuddavagga)](../13S4/1/1.4/1.4.3.md) / [Go to next page (1.4.3.5 Koṭṭhikasutta)](1.4.3.5.md)


