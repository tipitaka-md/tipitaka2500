
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.4 Catutthapaṇṇāsaka](../../1.4.md) / [1.4.3 Samuddavagga](../1.4.3.md)

# 𑁧𑁇𑁪𑁇𑁩𑁇𑁧 𑀧𑀞𑀫𑀲𑀫𑀼𑀤𑁆𑀤𑀲𑀼𑀢𑁆𑀢

* 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

* 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

* 𑀲𑀫𑀼𑀤𑁆𑀤𑀯𑀕𑁆𑀕

* 𑀧𑀞𑀫𑀲𑀫𑀼𑀤𑁆𑀤𑀲𑀼𑀢𑁆𑀢

(228.)

924\. “‘𑀲𑀫𑀼𑀤𑁆𑀤𑁄, 𑀲𑀫𑀼𑀤𑁆𑀤𑁄’𑀢𑀺, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀼𑀢𑀯𑀸 𑀧𑀼𑀣𑀼𑀚𑁆𑀚𑀦𑁄 𑀪𑀸𑀲𑀢𑀺𑁇 𑀦𑁂𑀲𑁄, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀲𑀫𑀼𑀤𑁆𑀤𑁄𑁇 𑀫𑀳𑀸 𑀏𑀲𑁄, 𑀪𑀺𑀓𑁆𑀔𑀯𑁂, 𑀉𑀤𑀓𑀭𑀸𑀲𑀺 𑀫𑀳𑀸𑀉𑀤𑀓𑀡𑁆𑀡𑀯𑁄𑁇 𑀘𑀓𑁆𑀔𑀼, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑀲𑁆𑀲 𑀲𑀫𑀼𑀤𑁆𑀤𑁄; 𑀢𑀲𑁆𑀲 𑀭𑀽𑀧𑀫𑀬𑁄 𑀯𑁂𑀕𑁄𑁇

925\. 𑀬𑁄 𑀢𑀁 𑀭𑀽𑀧𑀫𑀬𑀁 𑀯𑁂𑀕𑀁 𑀲𑀳𑀢𑀺, 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀢𑀭𑀺 𑀘𑀓𑁆𑀔𑀼𑀲𑀫𑀼𑀤𑁆𑀤𑀁 𑀲𑀊𑀫𑀺𑀁 𑀲𑀸𑀯𑀝𑁆𑀝𑀁 𑀲𑀕𑀸𑀳𑀁 𑀲𑀭𑀓𑁆𑀔𑀲𑀁; 𑀢𑀺𑀡𑁆𑀡𑁄 𑀧𑀸𑀭𑀗𑁆𑀕𑀢𑁄 𑀣𑀮𑁂 𑀢𑀺𑀝𑁆𑀞𑀢𑀺 𑀩𑁆𑀭𑀸𑀳𑁆𑀫𑀡𑁄…𑀧𑁂…  𑀚𑀺𑀯𑁆𑀳𑀸, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑀲𑁆𑀲 𑀲𑀫𑀼𑀤𑁆𑀤𑁄; 𑀢𑀲𑁆𑀲 𑀭𑀲𑀫𑀬𑁄 𑀯𑁂𑀕𑁄𑁇 𑀬𑁄 𑀢𑀁 𑀭𑀲𑀫𑀬𑀁 𑀯𑁂𑀕𑀁 𑀲𑀳𑀢𑀺, 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀢𑀭𑀺 𑀚𑀺𑀯𑁆𑀳𑀸𑀲𑀫𑀼𑀤𑁆𑀤𑀁 𑀲𑀊𑀫𑀺𑀁 𑀲𑀸𑀯𑀝𑁆𑀝𑀁 𑀲𑀕𑀸𑀳𑀁 𑀲𑀭𑀓𑁆𑀔𑀲𑀁; 𑀢𑀺𑀡𑁆𑀡𑁄 𑀧𑀸𑀭𑀗𑁆𑀕𑀢𑁄 𑀣𑀮𑁂 𑀢𑀺𑀝𑁆𑀞𑀢𑀺 𑀩𑁆𑀭𑀸𑀳𑁆𑀫𑀡𑁄…𑀧𑁂…  𑀫𑀦𑁄, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑀲𑁆𑀲 𑀲𑀫𑀼𑀤𑁆𑀤𑁄; 𑀢𑀲𑁆𑀲 𑀥𑀫𑁆𑀫𑀫𑀬𑁄 𑀯𑁂𑀕𑁄𑁇 𑀬𑁄 𑀢𑀁 𑀥𑀫𑁆𑀫𑀫𑀬𑀁 𑀯𑁂𑀕𑀁 𑀲𑀳𑀢𑀺, 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀢𑀭𑀺 𑀫𑀦𑁄𑀲𑀫𑀼𑀤𑁆𑀤𑀁 𑀲𑀊𑀫𑀺𑀁 𑀲𑀸𑀯𑀝𑁆𑀝𑀁 𑀲𑀕𑀸𑀳𑀁 𑀲𑀭𑀓𑁆𑀔𑀲𑀁; 𑀢𑀺𑀡𑁆𑀡𑁄 𑀧𑀸𑀭𑀗𑁆𑀕𑀢𑁄 𑀣𑀮𑁂 𑀢𑀺𑀝𑁆𑀞𑀢𑀺 𑀩𑁆𑀭𑀸𑀳𑁆𑀫𑀡𑁄”𑀢𑀺𑁇 𑀇𑀤𑀫𑀯𑁄𑀘…𑀧𑁂…  𑀲𑀢𑁆𑀣𑀸—

926\. _“𑀬𑁄 𑀇𑀫𑀁 𑀲𑀫𑀼𑀤𑁆𑀤𑀁 𑀲𑀕𑀸𑀳𑀁 𑀲𑀭𑀓𑁆𑀔𑀲𑀁,_  
_𑀲𑀊𑀫𑀺𑀁 𑀲𑀸𑀯𑀝𑁆𑀝𑀁 𑀲𑀪𑀬𑀁 𑀤𑀼𑀢𑁆𑀢𑀭𑀁 𑀅𑀘𑁆𑀘𑀢𑀭𑀺;_  
_𑀲 𑀯𑁂𑀤𑀕𑀽 𑀯𑀼𑀲𑀺𑀢𑀩𑁆𑀭𑀳𑁆𑀫𑀘𑀭𑀺𑀬𑁄,_  
_𑀮𑁄𑀓𑀦𑁆𑀢𑀕𑀽 𑀧𑀸𑀭𑀕𑀢𑁄𑀢𑀺 𑀯𑀼𑀘𑁆𑀘𑀢𑀻”𑀢𑀺𑁇_  


---

927\. 𑀧𑀞𑀫𑀁𑁇



[Go to previous page (1.4.3 Samuddavagga)](../1.4.3.md) / [Go to parent page (1.4.3 Samuddavagga)](../1.4.3.md) / [Go to next page (1.4.3.2 Dutiyasamuddasutta)](1.4.3.2.md)


