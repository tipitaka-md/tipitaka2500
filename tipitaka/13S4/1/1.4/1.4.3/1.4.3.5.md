
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.4 Catutthapaṇṇāsaka](../../1.4.md) / [1.4.3 Samuddavagga](../1.4.3.md)

# 𑁧𑁇𑁪𑁇𑁩𑁇𑁫 𑀓𑁄𑀝𑁆𑀞𑀺𑀓𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

### 𑀲𑀫𑀼𑀤𑁆𑀤𑀯𑀕𑁆𑀕

### 𑀓𑁄𑀝𑁆𑀞𑀺𑀓𑀲𑀼𑀢𑁆𑀢

(232.)

952\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀘 𑀲𑀸𑀭𑀺𑀧𑀼𑀢𑁆𑀢𑁄 𑀆𑀬𑀲𑁆𑀫𑀸 𑀘 𑀫𑀳𑀸𑀓𑁄𑀝𑁆𑀞𑀺𑀓𑁄 𑀩𑀸𑀭𑀸𑀡𑀲𑀺𑀬𑀁 𑀯𑀺𑀳𑀭𑀦𑁆𑀢𑀺 𑀇𑀲𑀺𑀧𑀢𑀦𑁂 𑀫𑀺𑀕𑀤𑀸𑀬𑁂𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀫𑀳𑀸𑀓𑁄𑀝𑁆𑀞𑀺𑀓𑁄 𑀲𑀸𑀬𑀦𑁆𑀳𑀲𑀫𑀬𑀁 𑀧𑀝𑀺𑀲𑀮𑁆𑀮𑀸𑀦𑀸 𑀯𑀼𑀝𑁆𑀞𑀺𑀢𑁄 𑀬𑁂𑀦𑀸𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀢𑀸 𑀲𑀸𑀭𑀺𑀧𑀼𑀢𑁆𑀢𑁂𑀦 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀫𑀳𑀸𑀓𑁄𑀝𑁆𑀞𑀺𑀓𑁄 𑀆𑀬𑀲𑁆𑀫𑀦𑁆𑀢𑀁 𑀲𑀸𑀭𑀺𑀧𑀼𑀢𑁆𑀢𑀁 𑀏𑀢𑀤𑀯𑁄𑀘—

953\. “𑀓𑀺𑀁 𑀦𑀼 𑀔𑁄, 𑀆𑀯𑀼𑀲𑁄 𑀲𑀸𑀭𑀺𑀧𑀼𑀢𑁆𑀢, 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁…𑀧𑁂…  𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁, 𑀭𑀲𑀸 𑀚𑀺𑀯𑁆𑀳𑀸𑀬 𑀲𑀁𑀬𑁄𑀚𑀦𑀁…𑀧𑁂…  𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀦𑁆”𑀢𑀺?

954\. “𑀦 𑀔𑁄, 𑀆𑀯𑀼𑀲𑁄 𑀓𑁄𑀝𑁆𑀞𑀺𑀓, 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁…𑀧𑁂…  𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀲𑀸 𑀚𑀺𑀯𑁆𑀳𑀸𑀬 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁…𑀧𑁂…  𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇

955\. 𑀲𑁂𑀬𑁆𑀬𑀣𑀸𑀧𑀺, 𑀆𑀯𑀼𑀲𑁄, 𑀓𑀸𑀍𑀑 𑀘 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑁄 𑀘 𑀩𑀮𑀻𑀩𑀤𑁆𑀤𑁄 𑀏𑀓𑁂𑀦 𑀤𑀸𑀫𑁂𑀦 𑀯𑀸 𑀬𑁄𑀢𑁆𑀢𑁂𑀦 𑀯𑀸 𑀲𑀁𑀬𑀼𑀢𑁆𑀢𑀸 𑀅𑀲𑁆𑀲𑀼𑁇 𑀬𑁄 𑀦𑀼 𑀔𑁄 𑀏𑀯𑀁 𑀯𑀤𑁂𑀬𑁆𑀬—  ‘𑀓𑀸𑀍𑀑 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁, 𑀑𑀤𑀸𑀢𑁄 𑀩𑀮𑀻𑀩𑀤𑁆𑀤𑁄 𑀓𑀸𑀍𑀅𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀦𑁆’𑀢𑀺, 𑀲𑀫𑁆𑀫𑀸 𑀦𑀼 𑀔𑁄 𑀲𑁄 𑀯𑀤𑀫𑀸𑀦𑁄 𑀯𑀤𑁂𑀬𑁆𑀬𑀸”𑀢𑀺? “𑀦𑁄 𑀳𑁂𑀢𑀁, 𑀆𑀯𑀼𑀲𑁄”𑁇 “𑀦 𑀔𑁄, 𑀆𑀯𑀼𑀲𑁄, 𑀓𑀸𑀍𑀑 𑀩𑀮𑀻𑀩𑀤𑁆𑀤𑁄 𑀑𑀤𑀸𑀢𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁, 𑀦 𑀑𑀤𑀸𑀢𑁄 𑀩𑀮𑀻𑀩𑀤𑁆𑀤𑁄 𑀓𑀸𑀍𑀅𑀲𑁆𑀲 𑀩𑀮𑀻𑀩𑀤𑁆𑀤𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑁂𑀦 𑀘 𑀔𑁄 𑀢𑁂 𑀏𑀓𑁂𑀦 𑀤𑀸𑀫𑁂𑀦 𑀯𑀸 𑀬𑁄𑀢𑁆𑀢𑁂𑀦 𑀯𑀸 𑀲𑀁𑀬𑀼𑀢𑁆𑀢𑀸 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇

956\. 𑀏𑀯𑀫𑁂𑀯 𑀔𑁄, 𑀆𑀯𑀼𑀲𑁄, 𑀦 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁…𑀧𑁂…  𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁…𑀧𑁂…  𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇

957\. 𑀘𑀓𑁆𑀔𑀼 𑀯𑀸, 𑀆𑀯𑀼𑀲𑁄, 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁 𑀅𑀪𑀯𑀺𑀲𑁆𑀲, 𑀭𑀽𑀧𑀸 𑀯𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁, 𑀦𑀬𑀺𑀤𑀁 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑁂𑀣 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬𑁇 𑀬𑀲𑁆𑀫𑀸 𑀘 𑀔𑁄, 𑀆𑀯𑀼𑀲𑁄, 𑀦 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁, 𑀢𑀲𑁆𑀫𑀸 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑀢𑀺 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬…𑀧𑁂… 𑁇

958\. 𑀚𑀺𑀯𑁆𑀳𑀸, 𑀆𑀯𑀼𑀲𑁄, 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁 𑀅𑀪𑀯𑀺𑀲𑁆𑀲, 𑀭𑀲𑀸 𑀯𑀸 𑀚𑀺𑀯𑁆𑀳𑀸𑀬 𑀲𑀁𑀬𑁄𑀚𑀦𑀁, 𑀦𑀬𑀺𑀤𑀁 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑁂𑀣 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬𑁇 𑀬𑀲𑁆𑀫𑀸 𑀘 𑀔𑁄, 𑀆𑀯𑀼𑀲𑁄, 𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀲𑀸 𑀚𑀺𑀯𑁆𑀳𑀸𑀬 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁, 𑀢𑀲𑁆𑀫𑀸 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑀢𑀺 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬…𑀧𑁂… 𑁇

959\. 𑀫𑀦𑁄 𑀯𑀸, 𑀆𑀯𑀼𑀲𑁄, 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁 𑀅𑀪𑀯𑀺𑀲𑁆𑀲, 𑀥𑀫𑁆𑀫𑀸 𑀯𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁, 𑀦𑀬𑀺𑀤𑀁 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑁂𑀣 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬𑁇 𑀬𑀲𑁆𑀫𑀸 𑀘 𑀔𑁄, 𑀆𑀯𑀼𑀲𑁄, 𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁, 𑀢𑀲𑁆𑀫𑀸 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑁄 𑀧𑀜𑁆𑀜𑀸𑀬𑀢𑀺 𑀲𑀫𑁆𑀫𑀸 𑀤𑀼𑀓𑁆𑀔𑀓𑁆𑀔𑀬𑀸𑀬𑁇

960\. 𑀇𑀫𑀺𑀦𑀸𑀧𑁂𑀢𑀁, 𑀆𑀯𑀼𑀲𑁄, 𑀧𑀭𑀺𑀬𑀸𑀬𑁂𑀦 𑀯𑁂𑀤𑀺𑀢𑀩𑁆𑀩𑀁 𑀬𑀣𑀸 𑀦 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁…𑀧𑁂…  𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁…𑀧𑁂…  𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁𑁇 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇

961\. 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀘𑀓𑁆𑀔𑀼𑁇 𑀧𑀲𑁆𑀲𑀢𑀺 𑀪𑀕𑀯𑀸 𑀘𑀓𑁆𑀔𑀼𑀦𑀸 𑀭𑀽𑀧𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀲𑁄𑀢𑀁𑁇 𑀲𑀼𑀡𑀸𑀢𑀺 𑀪𑀕𑀯𑀸 𑀲𑁄𑀢𑁂𑀦 𑀲𑀤𑁆𑀤𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀖𑀸𑀦𑀁𑁇 𑀖𑀸𑀬𑀢𑀺 𑀪𑀕𑀯𑀸 𑀖𑀸𑀦𑁂𑀦 𑀕𑀦𑁆𑀥𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀚𑀺𑀯𑁆𑀳𑀸𑁇 𑀲𑀸𑀬𑀢𑀺 𑀪𑀕𑀯𑀸 𑀚𑀺𑀯𑁆𑀳𑀸𑀬 𑀭𑀲𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀓𑀸𑀬𑁄𑁇 𑀨𑀼𑀲𑀢𑀺 𑀪𑀕𑀯𑀸 𑀓𑀸𑀬𑁂𑀦 𑀨𑁄𑀝𑁆𑀞𑀩𑁆𑀩𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇 𑀲𑀁𑀯𑀺𑀚𑁆𑀚𑀢𑀺 𑀔𑁄, 𑀆𑀯𑀼𑀲𑁄, 𑀪𑀕𑀯𑀢𑁄 𑀫𑀦𑁄𑁇 𑀯𑀺𑀚𑀸𑀦𑀸𑀢𑀺 𑀪𑀕𑀯𑀸 𑀫𑀦𑀲𑀸 𑀥𑀫𑁆𑀫𑀁𑁇 𑀙𑀦𑁆𑀤𑀭𑀸𑀕𑁄 𑀪𑀕𑀯𑀢𑁄 𑀦𑀢𑁆𑀣𑀺𑁇 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄 𑀪𑀕𑀯𑀸𑁇

962\. 𑀇𑀫𑀺𑀦𑀸 𑀔𑁄 𑀏𑀢𑀁, 𑀆𑀯𑀼𑀲𑁄, 𑀧𑀭𑀺𑀬𑀸𑀬𑁂𑀦 𑀯𑁂𑀤𑀺𑀢𑀩𑁆𑀩𑀁 𑀬𑀣𑀸 𑀦 𑀘𑀓𑁆𑀔𑀼 𑀭𑀽𑀧𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀽𑀧𑀸 𑀘𑀓𑁆𑀔𑀼𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇 𑀦 𑀲𑁄𑀢𑀁…  𑀦 𑀖𑀸𑀦𑀁…  𑀦 𑀚𑀺𑀯𑁆𑀳𑀸 𑀭𑀲𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀭𑀲𑀸 𑀚𑀺𑀯𑁆𑀳𑀸𑀬 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀁𑁇 𑀦 𑀓𑀸𑀬𑁄…  𑀦 𑀫𑀦𑁄 𑀥𑀫𑁆𑀫𑀸𑀦𑀁 𑀲𑀁𑀬𑁄𑀚𑀦𑀁, 𑀦 𑀥𑀫𑁆𑀫𑀸 𑀫𑀦𑀲𑁆𑀲 𑀲𑀁𑀬𑁄𑀚𑀦𑀁; 𑀬𑀜𑁆𑀘 𑀢𑀢𑁆𑀣 𑀢𑀤𑀼𑀪𑀬𑀁 𑀧𑀝𑀺𑀘𑁆𑀘 𑀉𑀧𑁆𑀧𑀚𑁆𑀚𑀢𑀺 𑀙𑀦𑁆𑀤𑀭𑀸𑀕𑁄, 𑀢𑀁 𑀢𑀢𑁆𑀣 𑀲𑀁𑀬𑁄𑀚𑀦𑀦𑁆”𑀢𑀺𑁇

---

963\. 𑀧𑀜𑁆𑀘𑀫𑀁𑁇



[Go to previous page (1.4.3.4 Khīrarukkhopamasutta)](1.4.3.4.md) / [Go to parent page (1.4.3 Samuddavagga)](../1.4.3.md) / [Go to next page (1.4.3.6 Kāmabhūsutta)](1.4.3.6.md)


