
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.4 Catutthapaṇṇāsaka](../../1.4.md) / [1.4.1 Nandikkhayavagga](../1.4.1.md)

# 1.4.1.5 Jīvakambavanasamādhisutta

* Saḷāyatanasaṃyutta

* Catutthapaṇṇāsaka

* Nandikkhayavagga

* Jīvakambavanasamādhisutta

(160.)

869\. Ekaṃ samayaṃ bhagavā rājagahe viharati jīvakambavane. Tatra kho bhagavā bhikkhū āmantesi—  “bhikkhavo”ti…pe…  “samādhiṃ, bhikkhave, bhāvetha. Samāhitassa, bhikkhave, bhikkhuno yathābhūtaṃ okkhāyati. Kiñca yathābhūtaṃ okkhāyati? Cakkhuṃ aniccanti yathābhūtaṃ okkhāyati, rūpā aniccāti yathābhūtaṃ okkhāyati, cakkhuviññāṇaṃ aniccanti yathābhūtaṃ okkhāyati, cakkhusamphasso aniccoti yathābhūtaṃ okkhāyati, yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccanti yathābhūtaṃ okkhāyati…pe…  jivhā aniccāti yathābhūtaṃ okkhāyati…pe…  mano aniccoti yathābhūtaṃ okkhāyati, dhammā aniccāti yathābhūtaṃ okkhāyati…pe…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccanti yathābhūtaṃ okkhāyati. Samādhiṃ, bhikkhave, bhāvetha. Samāhitassa, bhikkhave, bhikkhuno yathābhūtaṃ okkhāyatī”ti.

---

870\. Pañcamaṃ.



[Go to previous page (1.4.1.4 Bāhiraaniccanandikkhayasutta)](1.4.1.4.md) / [Go to parent page (1.4.1 Nandikkhayavagga)](../1.4.1.md) / [Go to next page (1.4.1.6 Jīvakambavanapaṭisallānasutta)](1.4.1.6.md)


