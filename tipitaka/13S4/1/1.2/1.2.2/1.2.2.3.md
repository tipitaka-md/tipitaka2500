
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.2 Migajālavagga](../1.2.2.md)

# 𑁧𑁇𑁨𑁇𑁨𑁇𑁩 𑀧𑀞𑀫𑀲𑀫𑀺𑀤𑁆𑀥𑀺𑀫𑀸𑀭𑀧𑀜𑁆𑀳𑀸𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀫𑀺𑀕𑀚𑀸𑀮𑀯𑀕𑁆𑀕

### 𑀧𑀞𑀫𑀲𑀫𑀺𑀤𑁆𑀥𑀺𑀫𑀸𑀭𑀧𑀜𑁆𑀳𑀸𑀲𑀼𑀢𑁆𑀢

(65.)

216\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀯𑁂𑀍𑀉𑀯𑀦𑁂 𑀓𑀮𑀦𑁆𑀤𑀓𑀦𑀺𑀯𑀸𑀧𑁂𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀲𑀫𑀺𑀤𑁆𑀥𑀺 𑀬𑁂𑀦 𑀪𑀕𑀯𑀸…𑀧𑁂…  𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “‘𑀫𑀸𑀭𑁄, 𑀫𑀸𑀭𑁄’𑀢𑀺, 𑀪𑀦𑁆𑀢𑁂, 𑀯𑀼𑀘𑁆𑀘𑀢𑀺𑁇 𑀓𑀺𑀢𑁆𑀢𑀸𑀯𑀢𑀸 𑀦𑀼 𑀔𑁄, 𑀪𑀦𑁆𑀢𑁂, 𑀫𑀸𑀭𑁄 𑀯𑀸 𑀅𑀲𑁆𑀲 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸”𑀢𑀺?

217\. “𑀬𑀢𑁆𑀣 𑀔𑁄, 𑀲𑀫𑀺𑀤𑁆𑀥𑀺, 𑀅𑀢𑁆𑀣𑀺 𑀘𑀓𑁆𑀔𑀼, 𑀅𑀢𑁆𑀣𑀺 𑀭𑀽𑀧𑀸, 𑀅𑀢𑁆𑀣𑀺 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀅𑀢𑁆𑀣𑀺 𑀲𑁄𑀢𑀁, 𑀅𑀢𑁆𑀣𑀺 𑀲𑀤𑁆𑀤𑀸, 𑀅𑀢𑁆𑀣𑀺 𑀲𑁄𑀢𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀲𑁄𑀢𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀅𑀢𑁆𑀣𑀺 𑀖𑀸𑀦𑀁, 𑀅𑀢𑁆𑀣𑀺 𑀕𑀦𑁆𑀥𑀸, 𑀅𑀢𑁆𑀣𑀺 𑀖𑀸𑀦𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀖𑀸𑀦𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀅𑀢𑁆𑀣𑀺 𑀚𑀺𑀯𑁆𑀳𑀸, 𑀅𑀢𑁆𑀣𑀺 𑀭𑀲𑀸, 𑀅𑀢𑁆𑀣𑀺 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀅𑀢𑁆𑀣𑀺 𑀓𑀸𑀬𑁄, 𑀅𑀢𑁆𑀣𑀺 𑀨𑁄𑀝𑁆𑀞𑀩𑁆𑀩𑀸, 𑀅𑀢𑁆𑀣𑀺 𑀓𑀸𑀬𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀓𑀸𑀬𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀅𑀢𑁆𑀣𑀺 𑀫𑀦𑁄, 𑀅𑀢𑁆𑀣𑀺 𑀥𑀫𑁆𑀫𑀸, 𑀅𑀢𑁆𑀣𑀺 𑀫𑀦𑁄𑀯𑀺𑀜𑁆𑀜𑀸𑀡𑀁, 𑀅𑀢𑁆𑀣𑀺 𑀫𑀦𑁄𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀅𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇

218\. 𑀬𑀢𑁆𑀣 𑀘 𑀔𑁄, 𑀲𑀫𑀺𑀤𑁆𑀥𑀺, 𑀦𑀢𑁆𑀣𑀺 𑀘𑀓𑁆𑀔𑀼, 𑀦𑀢𑁆𑀣𑀺 𑀭𑀽𑀧𑀸, 𑀦𑀢𑁆𑀣𑀺 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁, 𑀦𑀢𑁆𑀣𑀺 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀦𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀦𑀢𑁆𑀣𑀺 𑀲𑁄𑀢𑀁…𑀧𑁂…  𑀦𑀢𑁆𑀣𑀺 𑀖𑀸𑀦𑀁…𑀧𑁂…  𑀦𑀢𑁆𑀣𑀺 𑀚𑀺𑀯𑁆𑀳𑀸, 𑀦𑀢𑁆𑀣𑀺 𑀭𑀲𑀸, 𑀦𑀢𑁆𑀣𑀺 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁, 𑀦𑀢𑁆𑀣𑀺 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀦𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸𑁇 𑀦𑀢𑁆𑀣𑀺 𑀓𑀸𑀬𑁄…𑀧𑁂… 𑁇 𑀦𑀢𑁆𑀣𑀺 𑀫𑀦𑁄, 𑀦𑀢𑁆𑀣𑀺 𑀥𑀫𑁆𑀫𑀸, 𑀦𑀢𑁆𑀣𑀺 𑀫𑀦𑁄𑀯𑀺𑀜𑁆𑀜𑀸𑀡𑀁, 𑀦𑀢𑁆𑀣𑀺 𑀫𑀦𑁄𑀯𑀺𑀜𑁆𑀜𑀸𑀡𑀯𑀺𑀜𑁆𑀜𑀸𑀢𑀩𑁆𑀩𑀸 𑀥𑀫𑁆𑀫𑀸, 𑀦𑀢𑁆𑀣𑀺 𑀢𑀢𑁆𑀣 𑀫𑀸𑀭𑁄 𑀯𑀸 𑀫𑀸𑀭𑀧𑀜𑁆𑀜𑀢𑁆𑀢𑀺 𑀯𑀸”𑀢𑀺𑁇

---

219\. 𑀢𑀢𑀺𑀬𑀁𑁇



[Go to previous page (1.2.2.2 Dutiyamigajālasutta)](1.2.2.2.md) / [Go to parent page (1.2.2 Migajālavagga)](../1.2.2.md) / [Go to next page (1.2.2.4 Samiddhisattapañhāsutta)](1.2.2.4.md)


