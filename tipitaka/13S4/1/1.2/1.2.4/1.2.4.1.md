
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.4 Channavagga](../1.2.4.md)

# 𑁧𑁇𑁨𑁇𑁪𑁇𑁧 𑀧𑀮𑁄𑀓𑀥𑀫𑁆𑀫𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀙𑀦𑁆𑀦𑀯𑀕𑁆𑀕

### 𑀧𑀮𑁄𑀓𑀥𑀫𑁆𑀫𑀲𑀼𑀢𑁆𑀢

(84.)

354\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺…𑀧𑁂…  𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—

355\. “‘𑀮𑁄𑀓𑁄, 𑀮𑁄𑀓𑁄’𑀢𑀺, 𑀪𑀦𑁆𑀢𑁂, 𑀯𑀼𑀘𑁆𑀘𑀢𑀺𑁇 𑀓𑀺𑀢𑁆𑀢𑀸𑀯𑀢𑀸 𑀦𑀼 𑀔𑁄, 𑀪𑀦𑁆𑀢𑁂, 𑀮𑁄𑀓𑁄𑀢𑀺 𑀯𑀼𑀘𑁆𑀘𑀢𑀻”𑀢𑀺? “𑀬𑀁 𑀔𑁄, 𑀆𑀦𑀦𑁆𑀤, 𑀧𑀮𑁄𑀓𑀥𑀫𑁆𑀫𑀁, 𑀅𑀬𑀁 𑀯𑀼𑀘𑁆𑀘𑀢𑀺 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀮𑁄𑀓𑁄𑁇 𑀓𑀺𑀜𑁆𑀘, 𑀆𑀦𑀦𑁆𑀤, 𑀧𑀮𑁄𑀓𑀥𑀫𑁆𑀫𑀁? 𑀘𑀓𑁆𑀔𑀼 𑀔𑁄, 𑀆𑀦𑀦𑁆𑀤, 𑀧𑀮𑁄𑀓𑀥𑀫𑁆𑀫𑀁, 𑀭𑀽𑀧𑀸 𑀧𑀮𑁄𑀓𑀥𑀫𑁆𑀫𑀸, 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀧𑀮𑁄𑀓𑀥𑀫𑁆𑀫𑀁, 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀧𑀮𑁄𑀓𑀥𑀫𑁆𑀫𑁄, 𑀬𑀫𑁆𑀧𑀺𑀤𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸…𑀧𑁂…  𑀢𑀫𑁆𑀧𑀺 𑀧𑀮𑁄𑀓𑀥𑀫𑁆𑀫𑀁…𑀧𑁂…  𑀚𑀺𑀯𑁆𑀳𑀸 𑀧𑀮𑁄𑀓𑀥𑀫𑁆𑀫𑀸, 𑀭𑀲𑀸 𑀧𑀮𑁄𑀓𑀥𑀫𑁆𑀫𑀸, 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀧𑀮𑁄𑀓𑀥𑀫𑁆𑀫𑀁, 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀧𑀮𑁄𑀓𑀥𑀫𑁆𑀫𑁄, 𑀬𑀫𑁆𑀧𑀺𑀤𑀁 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸…𑀧𑁂…  𑀢𑀫𑁆𑀧𑀺 𑀧𑀮𑁄𑀓𑀥𑀫𑁆𑀫𑀁…𑀧𑁂…  𑀫𑀦𑁄 𑀧𑀮𑁄𑀓𑀥𑀫𑁆𑀫𑁄, 𑀥𑀫𑁆𑀫𑀸 𑀧𑀮𑁄𑀓𑀥𑀫𑁆𑀫𑀸, 𑀫𑀦𑁄𑀯𑀺𑀜𑁆𑀜𑀸𑀡𑀁 𑀧𑀮𑁄𑀓𑀥𑀫𑁆𑀫𑀁, 𑀫𑀦𑁄𑀲𑀫𑁆𑀨𑀲𑁆𑀲𑁄 𑀧𑀮𑁄𑀓𑀥𑀫𑁆𑀫𑁄, 𑀬𑀫𑁆𑀧𑀺𑀤𑀁 𑀫𑀦𑁄𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀧𑀮𑁄𑀓𑀥𑀫𑁆𑀫𑀁𑁇 𑀬𑀁 𑀔𑁄, 𑀆𑀦𑀦𑁆𑀤, 𑀧𑀮𑁄𑀓𑀥𑀫𑁆𑀫𑀁, 𑀅𑀬𑀁 𑀯𑀼𑀘𑁆𑀘𑀢𑀺 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀮𑁄𑀓𑁄”𑀢𑀺𑁇

---

356\. 𑀧𑀞𑀫𑀁𑁇



[Go to previous page (1.2.4 Channavagga)](../1.2.4.md) / [Go to parent page (1.2.4 Channavagga)](../1.2.4.md) / [Go to next page (1.2.4.2 Suññatalokasutta)](1.2.4.2.md)


