
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.4 Channavagga](../1.2.4.md)

# 𑁧𑁇𑁨𑁇𑁪𑁇𑁭 𑀧𑀞𑀫𑀏𑀚𑀸𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀙𑀦𑁆𑀦𑀯𑀕𑁆𑀕

### 𑀧𑀞𑀫𑀏𑀚𑀸𑀲𑀼𑀢𑁆𑀢

(90.)

436\. “𑀏𑀚𑀸, 𑀪𑀺𑀓𑁆𑀔𑀯𑁂, 𑀭𑁄𑀕𑁄, 𑀏𑀚𑀸 𑀕𑀡𑁆𑀟𑁄, 𑀏𑀚𑀸 𑀲𑀮𑁆𑀮𑀁𑁇 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀅𑀦𑁂𑀚𑁄 𑀯𑀺𑀳𑀭𑀢𑀺 𑀯𑀻𑀢𑀲𑀮𑁆𑀮𑁄𑁇 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀘𑁂𑀧𑀺 𑀆𑀓𑀗𑁆𑀔𑁂𑀬𑁆𑀬 ‘𑀅𑀦𑁂𑀚𑁄 𑀯𑀺𑀳𑀭𑁂𑀬𑁆𑀬𑀁 𑀯𑀻𑀢𑀲𑀮𑁆𑀮𑁄’𑀢𑀺, 𑀘𑀓𑁆𑀔𑀼𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀲𑁆𑀫𑀺𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀭𑀽𑀧𑁂 𑀦 𑀫𑀜𑁆𑀜𑁂𑀬𑁆𑀬, 𑀭𑀽𑀧𑁂𑀲𑀼 𑀦 𑀫𑀜𑁆𑀜𑁂𑀬𑁆𑀬, 𑀭𑀽𑀧𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀭𑀽𑀧𑀸 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀫𑀺𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀫𑀺𑀁 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬𑁇 𑀬𑀫𑁆𑀧𑀺𑀤𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀢𑁄𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬𑁇

437\. 𑀲𑁄𑀢𑀁 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀖𑀸𑀦𑀁 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀚𑀺𑀯𑁆𑀳𑀁 𑀦 𑀫𑀜𑁆𑀜𑁂𑀬𑁆𑀬, 𑀚𑀺𑀯𑁆𑀳𑀸𑀬 𑀦 𑀫𑀜𑁆𑀜𑁂𑀬𑁆𑀬, 𑀚𑀺𑀯𑁆𑀳𑀸𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀚𑀺𑀯𑁆𑀳𑀸 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀭𑀲𑁂 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀁 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀬𑀫𑁆𑀧𑀺𑀤𑀁 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀢𑁄𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬𑁇

438\. 𑀓𑀸𑀬𑀁 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀫𑀦𑀁 𑀦 𑀫𑀜𑁆𑀜𑁂𑀬𑁆𑀬, 𑀫𑀦𑀲𑁆𑀫𑀺𑀁 𑀦 𑀫𑀜𑁆𑀜𑁂𑀬𑁆𑀬, 𑀫𑀦𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀫𑀦𑁄 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀥𑀫𑁆𑀫𑁂 𑀦 𑀫𑀜𑁆𑀜𑁂𑀬𑁆𑀬…𑀧𑁂…  𑀫𑀦𑁄 𑀯𑀺𑀜𑁆𑀜𑀸𑀡𑀁…𑀧𑁂…  𑀫𑀦𑁄𑀲𑀫𑁆𑀨𑀲𑁆𑀲𑀁…𑀧𑁂…  𑀬𑀫𑁆𑀧𑀺𑀤𑀁 𑀫𑀦𑁄𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀢𑁄𑀧𑀺 𑀦 𑀫𑀜𑁆𑀜𑁂𑀬𑁆𑀬, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬; 𑀲𑀩𑁆𑀩𑀁 𑀦 𑀫𑀜𑁆𑀜𑁂𑀬𑁆𑀬, 𑀲𑀩𑁆𑀩𑀲𑁆𑀫𑀺𑀁 𑀦 𑀫𑀜𑁆𑀜𑁂𑀬𑁆𑀬, 𑀲𑀩𑁆𑀩𑀢𑁄 𑀦 𑀫𑀜𑁆𑀜𑁂𑀬𑁆𑀬, 𑀲𑀩𑁆𑀩𑀁 𑀫𑁂𑀢𑀺 𑀦 𑀫𑀜𑁆𑀜𑁂𑀬𑁆𑀬𑁇

439\. 𑀲𑁄 𑀏𑀯𑀁 𑀅𑀫𑀜𑁆𑀜𑀫𑀸𑀦𑁄 𑀦 𑀓𑀺𑀜𑁆𑀘𑀺𑀧𑀺 𑀮𑁄𑀓𑁂 𑀉𑀧𑀸𑀤𑀺𑀬𑀢𑀺𑁇 𑀅𑀦𑀼𑀧𑀸𑀤𑀺𑀬𑀁 𑀦 𑀧𑀭𑀺𑀢𑀲𑁆𑀲𑀢𑀺𑁇 𑀅𑀧𑀭𑀺𑀢𑀲𑁆𑀲𑀁 𑀧𑀘𑁆𑀘𑀢𑁆𑀢𑀜𑁆𑀜𑁂𑀯 𑀧𑀭𑀺𑀦𑀺𑀩𑁆𑀩𑀸𑀬𑀢𑀺𑁇 ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸’𑀢𑀺 𑀧𑀚𑀸𑀦𑀸𑀢𑀻”𑀢𑀺𑁇

---

440\. 𑀲𑀢𑁆𑀢𑀫𑀁𑁇



[Go to previous page (1.2.4.6 Bāhiyasutta)](1.2.4.6.md) / [Go to parent page (1.2.4 Channavagga)](../1.2.4.md) / [Go to next page (1.2.4.8 Dutiyaejāsutta)](1.2.4.8.md)


