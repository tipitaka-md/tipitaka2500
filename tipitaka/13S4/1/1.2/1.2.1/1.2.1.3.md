
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.1 Avijjāvagga](../1.2.1.md)

# 1.2.1.3 Saṃyojanasamugghātasutta

* Saḷāyatanasaṃyutta

* Dutiyapaṇṇāsaka

* Avijjāvagga

* Saṃyojanasamugghātasutta

(55.)

169\. “Kathaṃ nu kho, bhante, jānato, kathaṃ passato saṃyojanā samugghātaṃ gacchantī”ti? “Cakkhuṃ kho, bhikkhu, anattato jānato passato saṃyojanā samugghātaṃ gacchanti. Rūpe anattato…  cakkhuviññāṇaṃ…  cakkhusamphassaṃ…  yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato passato saṃyojanā samugghātaṃ gacchanti. Sotaṃ…  ghānaṃ…  jivhaṃ…  kāyaṃ…  manaṃ…  dhamme…  manoviññāṇaṃ…  manosamphassaṃ…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi anattato jānato passato saṃyojanā samugghātaṃ gacchanti. Evaṃ kho, bhikkhu, jānato evaṃ passato saṃyojanā samugghātaṃ gacchantī”ti.

---

170\. Tatiyaṃ.



[Go to previous page (1.2.1.2 Saṃyojanappahānasutta)](1.2.1.2.md) / [Go to parent page (1.2.1 Avijjāvagga)](../1.2.1.md) / [Go to next page (1.2.1.4 Āsavapahānasutta)](1.2.1.4.md)


