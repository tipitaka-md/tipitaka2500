
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.2 Dutiyapaṇṇāsaka](/tipitaka/13S4/1/1.2.md) / [1.2.5 Saḷavagga](/tipitaka/13S4/1/1.2/1.2.5.md)

# 1.2.5.6 Samādhisutta

### Saḷāyatanasaṃyutta

### Dutiyapaṇṇāsaka

### Saḷavagga

### Samādhisutta

(99.)

523\. “Samādhiṃ, bhikkhave, bhāvetha. Samāhito, bhikkhave, bhikkhu yathābhūtaṃ pajānāti. Kiñca yathābhūtaṃ pajānāti? ‘Cakkhu aniccan’ti yathābhūtaṃ pajānāti; ‘rūpā aniccā’ti yathābhūtaṃ pajānāti; ‘cakkhuviññāṇaṃ aniccan’ti yathābhūtaṃ pajānāti; ‘cakkhusamphasso anicco’ti yathābhūtaṃ pajānāti. ‘Yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccan’ti yathābhūtaṃ pajānāti…pe…  ‘mano aniccan’ti yathābhūtaṃ pajānāti. Dhammā…  manoviññāṇaṃ…  manosamphasso…  ‘yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccan’ti yathābhūtaṃ pajānāti. Samādhiṃ, bhikkhave, bhāvetha. Samāhito, bhikkhave, bhikkhu yathābhūtaṃ pajānātī”ti.

---

524\. Chaṭṭhaṃ.



[Go to previous page (1.2.5.5 Saṃvarasutta)](/tipitaka/13S4/1/1.2/1.2.5/1.2.5.5.md) / [Go to parent page (1.2.5 Saḷavagga)](/tipitaka/13S4/1/1.2/1.2.5.md) / [Go to next page (1.2.5.7 Paṭisallānasutta)](/tipitaka/13S4/1/1.2/1.2.5/1.2.5.7.md)


