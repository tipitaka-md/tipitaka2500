
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.2 Dutiyapaṇṇāsaka](/tipitaka/13S4/1/1.2.md) / [1.2.5 Saḷavagga](/tipitaka/13S4/1/1.2/1.2.5.md)

# 𑁧𑁇𑁨𑁇𑁫𑁇𑁮 𑀧𑀞𑀫𑀦𑀢𑀼𑀫𑁆𑀳𑀸𑀓𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀲𑀍𑀅𑀯𑀕𑁆𑀕

### 𑀧𑀞𑀫𑀦𑀢𑀼𑀫𑁆𑀳𑀸𑀓𑀲𑀼𑀢𑁆𑀢

(101.)

527\. “𑀬𑀁, 𑀪𑀺𑀓𑁆𑀔𑀯𑁂, 𑀦 𑀢𑀼𑀫𑁆𑀳𑀸𑀓𑀁, 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀓𑀺𑀜𑁆𑀘, 𑀪𑀺𑀓𑁆𑀔𑀯𑁂, 𑀦 𑀢𑀼𑀫𑁆𑀳𑀸𑀓𑀁? 𑀘𑀓𑁆𑀔𑀼, 𑀪𑀺𑀓𑁆𑀔𑀯𑁂, 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀭𑀽𑀧𑀸 𑀦 𑀢𑀼𑀫𑁆𑀳𑀸𑀓𑀁𑁇 𑀢𑁂 𑀧𑀚𑀳𑀣𑁇 𑀢𑁂 𑀯𑁄 𑀧𑀳𑀻𑀦𑀸 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀦𑁆𑀢𑀺𑁇 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀲𑁄 𑀯𑁄 𑀧𑀳𑀻𑀦𑁄 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀬𑀫𑁆𑀧𑀺𑀤𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 …𑀧𑁂…

528\. 𑀚𑀺𑀯𑁆𑀳𑀸 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀲𑀸 𑀯𑁄 𑀧𑀳𑀻𑀦𑀸 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀭𑀲𑀸 𑀦 𑀢𑀼𑀫𑁆𑀳𑀸𑀓𑀁𑁇 𑀢𑁂 𑀧𑀚𑀳𑀣𑁇 𑀢𑁂 𑀯𑁄 𑀧𑀳𑀻𑀦𑀸 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀦𑁆𑀢𑀺𑁇 𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀲𑁄 𑀯𑁄 𑀧𑀳𑀻𑀦𑁄 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀬𑀫𑁆𑀧𑀺𑀤𑀁 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺…𑀧𑁂… 𑁇

529\. 𑀫𑀦𑁄 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀲𑁄 𑀯𑁄 𑀧𑀳𑀻𑀦𑁄 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀥𑀫𑁆𑀫𑀸 𑀦 𑀢𑀼𑀫𑁆𑀳𑀸𑀓𑀁𑁇 𑀢𑁂 𑀧𑀚𑀳𑀣𑁇 𑀢𑁂 𑀯𑁄 𑀧𑀳𑀻𑀦𑀸 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀦𑁆𑀢𑀺𑁇 𑀫𑀦𑁄𑀯𑀺𑀜𑁆𑀜𑀸𑀡𑀁 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀫𑀦𑁄𑀲𑀫𑁆𑀨𑀲𑁆𑀲𑁄 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀲𑁄 𑀯𑁄 𑀧𑀳𑀻𑀦𑁄 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀬𑀫𑁆𑀧𑀺𑀤𑀁 𑀫𑀦𑁄𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇

530\. 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀬𑀁 𑀇𑀫𑀲𑁆𑀫𑀺𑀁 𑀚𑁂𑀢𑀯𑀦𑁂 𑀢𑀺𑀡𑀓𑀝𑁆𑀞𑀲𑀸𑀔𑀸𑀧𑀮𑀸𑀲𑀁 𑀢𑀁 𑀚𑀦𑁄 𑀳𑀭𑁂𑀬𑁆𑀬 𑀯𑀸 𑀟𑀳𑁂𑀬𑁆𑀬 𑀯𑀸 𑀬𑀣𑀸𑀧𑀘𑁆𑀘𑀬𑀁 𑀯𑀸 𑀓𑀭𑁂𑀬𑁆𑀬, 𑀅𑀧𑀺 𑀦𑀼 𑀢𑀼𑀫𑁆𑀳𑀸𑀓𑀁 𑀏𑀯𑀫𑀲𑁆𑀲—  ‘𑀅𑀫𑁆𑀳𑁂 𑀚𑀦𑁄 𑀳𑀭𑀢𑀺 𑀯𑀸 𑀟𑀳𑀢𑀺 𑀯𑀸 𑀬𑀣𑀸𑀧𑀘𑁆𑀘𑀬𑀁 𑀯𑀸 𑀓𑀭𑁄𑀢𑀻’”𑀢𑀺?

531\. “𑀦𑁄 𑀳𑁂𑀢𑀁, 𑀪𑀦𑁆𑀢𑁂”𑁇

532\. “𑀢𑀁 𑀓𑀺𑀲𑁆𑀲 𑀳𑁂𑀢𑀼”?

533\. “𑀦 𑀳𑀺 𑀦𑁄 𑀏𑀢𑀁, 𑀪𑀦𑁆𑀢𑁂, 𑀅𑀢𑁆𑀢𑀸 𑀯𑀸 𑀅𑀢𑁆𑀢𑀦𑀺𑀬𑀁 𑀯𑀸”𑀢𑀺𑁇

534\. “𑀏𑀯𑀫𑁂𑀯 𑀔𑁄, 𑀪𑀺𑀓𑁆𑀔𑀯𑁂, 𑀘𑀓𑁆𑀔𑀼 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀺𑁇 𑀭𑀽𑀧𑀸 𑀦 𑀢𑀼𑀫𑁆𑀳𑀸𑀓𑀁…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁…  𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄…𑀧𑁂…  𑀬𑀫𑁆𑀧𑀺𑀤𑀁 𑀫𑀦𑁄𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀢𑀼𑀫𑁆𑀳𑀸𑀓𑀁𑁇 𑀢𑀁 𑀧𑀚𑀳𑀣𑁇 𑀢𑀁 𑀯𑁄 𑀧𑀳𑀻𑀦𑀁 𑀳𑀺𑀢𑀸𑀬 𑀲𑀼𑀔𑀸𑀬 𑀪𑀯𑀺𑀲𑁆𑀲𑀢𑀻”𑀢𑀺𑁇

---

535\. 𑀅𑀝𑁆𑀞𑀫𑀁𑁇



[Go to previous page (1.2.5.7 Paṭisallānasutta)](/tipitaka/13S4/1/1.2/1.2.5/1.2.5.7.md) / [Go to parent page (1.2.5 Saḷavagga)](/tipitaka/13S4/1/1.2/1.2.5.md) / [Go to next page (1.2.5.9 Dutiyanatumhākasutta)](/tipitaka/13S4/1/1.2/1.2.5/1.2.5.9.md)


