
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.5 Saḷavagga](../1.2.5.md)

# 𑁧𑁇𑁨𑁇𑁫𑁇𑁧 𑀅𑀤𑀦𑁆𑀢𑀅𑀕𑀼𑀢𑁆𑀢𑀲𑀼𑀢𑁆𑀢

* 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

* 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

* 𑀲𑀍𑀅𑀯𑀕𑁆𑀕

* 𑀅𑀤𑀦𑁆𑀢𑀅𑀕𑀼𑀢𑁆𑀢𑀲𑀼𑀢𑁆𑀢

(94.)

456\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 “𑀙𑀬𑀺𑀫𑁂, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀸 𑀅𑀤𑀦𑁆𑀢𑀸 𑀅𑀕𑀼𑀢𑁆𑀢𑀸 𑀅𑀭𑀓𑁆𑀔𑀺𑀢𑀸 𑀅𑀲𑀁𑀯𑀼𑀢𑀸 𑀤𑀼𑀓𑁆𑀔𑀸𑀥𑀺𑀯𑀸𑀳𑀸 𑀳𑁄𑀦𑁆𑀢𑀺𑁇 𑀓𑀢𑀫𑁂 𑀙? 𑀘𑀓𑁆𑀔𑀼, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀅𑀤𑀦𑁆𑀢𑀁 𑀅𑀕𑀼𑀢𑁆𑀢𑀁 𑀅𑀭𑀓𑁆𑀔𑀺𑀢𑀁 𑀅𑀲𑀁𑀯𑀼𑀢𑀁 𑀤𑀼𑀓𑁆𑀔𑀸𑀥𑀺𑀯𑀸𑀳𑀁 𑀳𑁄𑀢𑀺…𑀧𑁂…  𑀚𑀺𑀯𑁆𑀳𑀸, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀅𑀤𑀦𑁆𑀢𑀁 𑀅𑀕𑀼𑀢𑁆𑀢𑀁 𑀅𑀭𑀓𑁆𑀔𑀺𑀢𑀁 𑀅𑀲𑀁𑀯𑀼𑀢𑀁 𑀤𑀼𑀓𑁆𑀔𑀸𑀥𑀺𑀯𑀸𑀳𑀁 𑀳𑁄𑀢𑀺…𑀧𑁂…  𑀫𑀦𑁄, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀅𑀤𑀦𑁆𑀢𑀁 𑀅𑀕𑀼𑀢𑁆𑀢𑀁 𑀅𑀭𑀓𑁆𑀔𑀺𑀢𑀁 𑀅𑀲𑀁𑀯𑀼𑀢𑀁 𑀤𑀼𑀓𑁆𑀔𑀸𑀥𑀺𑀯𑀸𑀳𑀁 𑀳𑁄𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀙 𑀨𑀲𑁆𑀲𑀸𑀬𑀢𑀦𑀸 𑀅𑀤𑀦𑁆𑀢𑀸 𑀅𑀕𑀼𑀢𑁆𑀢𑀸 𑀅𑀭𑀓𑁆𑀔𑀺𑀢𑀸 𑀅𑀲𑀁𑀯𑀼𑀢𑀸 𑀤𑀼𑀓𑁆𑀔𑀸𑀥𑀺𑀯𑀸𑀳𑀸 𑀳𑁄𑀦𑁆𑀢𑀺”𑁇

457\. 𑀙𑀬𑀺𑀫𑁂, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀸 𑀲𑀼𑀤𑀦𑁆𑀢𑀸 𑀲𑀼𑀕𑀼𑀢𑁆𑀢𑀸 𑀲𑀼𑀭𑀓𑁆𑀔𑀺𑀢𑀸 𑀲𑀼𑀲𑀁𑀯𑀼𑀢𑀸 𑀲𑀼𑀔𑀸𑀥𑀺𑀯𑀸𑀳𑀸 𑀳𑁄𑀦𑁆𑀢𑀺𑁇 𑀓𑀢𑀫𑁂 𑀙? 𑀘𑀓𑁆𑀔𑀼, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀲𑀼𑀤𑀦𑁆𑀢𑀁 𑀲𑀼𑀕𑀼𑀢𑁆𑀢𑀁 𑀲𑀼𑀭𑀓𑁆𑀔𑀺𑀢𑀁 𑀲𑀼𑀲𑀁𑀯𑀼𑀢𑀁 𑀲𑀼𑀔𑀸𑀥𑀺𑀯𑀸𑀳𑀁 𑀳𑁄𑀢𑀺…𑀧𑁂…  𑀚𑀺𑀯𑁆𑀳𑀸, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀲𑀼𑀤𑀦𑁆𑀢𑀁 𑀲𑀼𑀕𑀼𑀢𑁆𑀢𑀁 𑀲𑀼𑀭𑀓𑁆𑀔𑀺𑀢𑀁 𑀲𑀼𑀲𑀁𑀯𑀼𑀢𑀁 𑀲𑀼𑀔𑀸𑀥𑀺𑀯𑀸𑀳𑀁 𑀳𑁄𑀢𑀺…𑀧𑁂…  𑀫𑀦𑁄, 𑀪𑀺𑀓𑁆𑀔𑀯𑁂, 𑀨𑀲𑁆𑀲𑀸𑀬𑀢𑀦𑀁 𑀲𑀼𑀤𑀦𑁆𑀢𑀁 𑀲𑀼𑀕𑀼𑀢𑁆𑀢𑀁 𑀲𑀼𑀭𑀓𑁆𑀔𑀺𑀢𑀁 𑀲𑀼𑀲𑀁𑀯𑀼𑀢𑀁 𑀲𑀼𑀔𑀸𑀥𑀺𑀯𑀸𑀳𑀁 𑀳𑁄𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀙 𑀨𑀲𑁆𑀲𑀸𑀬𑀢𑀦𑀸 𑀲𑀼𑀤𑀦𑁆𑀢𑀸 𑀲𑀼𑀕𑀼𑀢𑁆𑀢𑀸 𑀲𑀼𑀭𑀓𑁆𑀔𑀺𑀢𑀸 𑀲𑀼𑀲𑀁𑀯𑀼𑀢𑀸 𑀲𑀼𑀔𑀸𑀥𑀺𑀯𑀸𑀳𑀸 𑀳𑁄𑀦𑁆𑀢𑀻”𑀢𑀺𑁇 𑀇𑀤𑀫𑀯𑁄𑀘 𑀪𑀕𑀯𑀸…𑀧𑁂…  𑀏𑀢𑀤𑀯𑁄𑀘 𑀲𑀢𑁆𑀣𑀸—

458\. _“𑀲𑀍𑀏𑀯 𑀨𑀲𑁆𑀲𑀸𑀬𑀢𑀦𑀸𑀦𑀺 𑀪𑀺𑀓𑁆𑀔𑀯𑁄,_  
_𑀅𑀲𑀁𑀯𑀼𑀢𑁄 𑀬𑀢𑁆𑀣 𑀤𑀼𑀓𑁆𑀔𑀁 𑀦𑀺𑀕𑀘𑁆𑀙𑀢𑀺;_  
_𑀢𑁂𑀲𑀜𑁆𑀘 𑀬𑁂 𑀲𑀁𑀯𑀭𑀡𑀁 𑀅𑀯𑁂𑀤𑀺𑀲𑀼𑀁,_  
_𑀲𑀤𑁆𑀥𑀸𑀤𑀼𑀢𑀺𑀬𑀸 𑀯𑀺𑀳𑀭𑀦𑁆𑀢𑀸𑀦𑀯𑀲𑁆𑀲𑀼𑀢𑀸𑁇_  


459\. _𑀤𑀺𑀲𑁆𑀯𑀸𑀦 𑀭𑀽𑀧𑀸𑀦𑀺 𑀫𑀦𑁄𑀭𑀫𑀸𑀦𑀺,_  
_𑀅𑀣𑁄𑀧𑀺 𑀤𑀺𑀲𑁆𑀯𑀸𑀦 𑀅𑀫𑀦𑁄𑀭𑀫𑀸𑀦𑀺;_  
_𑀫𑀦𑁄𑀭𑀫𑁂 𑀭𑀸𑀕𑀧𑀣𑀁 𑀯𑀺𑀦𑁄𑀤𑀬𑁂,_  
_𑀦 𑀘𑀸𑀧𑁆𑀧𑀺𑀬𑀁 𑀫𑁂𑀢𑀺 𑀫𑀦𑀁 𑀧𑀤𑁄𑀲𑀬𑁂𑁇_  


460\. _𑀲𑀤𑁆𑀤𑀜𑁆𑀘 𑀲𑀼𑀢𑁆𑀯𑀸 𑀤𑀼𑀪𑀬𑀁 𑀧𑀺𑀬𑀸𑀧𑁆𑀧𑀺𑀬𑀁,_  
_𑀧𑀺𑀬𑀫𑁆𑀳𑀺 𑀲𑀤𑁆𑀤𑁂 𑀦 𑀲𑀫𑀼𑀘𑁆𑀙𑀺𑀢𑁄 𑀲𑀺𑀬𑀸;_  
_𑀅𑀣𑁄𑀧𑁆𑀧𑀺𑀬𑁂 𑀤𑁄𑀲𑀕𑀢𑀁 𑀯𑀺𑀦𑁄𑀤𑀬𑁂,_  
_𑀦 𑀘𑀸𑀧𑁆𑀧𑀺𑀬𑀁 𑀫𑁂𑀢𑀺 𑀫𑀦𑀁 𑀧𑀤𑁄𑀲𑀬𑁂𑁇_  


461\. _𑀕𑀦𑁆𑀥𑀜𑁆𑀘 𑀖𑀢𑁆𑀯𑀸 𑀲𑀼𑀭𑀪𑀺𑀁 𑀫𑀦𑁄𑀭𑀫𑀁,_  
_𑀅𑀣𑁄𑀧𑀺 𑀖𑀢𑁆𑀯𑀸 𑀅𑀲𑀼𑀘𑀺𑀁 𑀅𑀓𑀦𑁆𑀢𑀺𑀬𑀁;_  
_𑀅𑀓𑀦𑁆𑀢𑀺𑀬𑀲𑁆𑀫𑀺𑀁 𑀧𑀝𑀺𑀖𑀁 𑀯𑀺𑀦𑁄𑀤𑀬𑁂,_  
_𑀙𑀦𑁆𑀤𑀸𑀦𑀼𑀦𑀻𑀢𑁄 𑀦 𑀘 𑀓𑀦𑁆𑀢𑀺𑀬𑁂 𑀲𑀺𑀬𑀸𑁇_  


462\. _𑀭𑀲𑀜𑁆𑀘 𑀪𑁄𑀢𑁆𑀯𑀸𑀦 𑀅𑀲𑀸𑀤𑀺𑀢𑀜𑁆𑀘 𑀲𑀸𑀤𑀼𑀁,_  
_𑀅𑀣𑁄𑀧𑀺 𑀪𑁄𑀢𑁆𑀯𑀸𑀦 𑀅𑀲𑀸𑀤𑀼𑀫𑁂𑀓𑀤𑀸;_  
_𑀲𑀸𑀤𑀼𑀁 𑀭𑀲𑀁 𑀦𑀸𑀚𑁆𑀛𑁄𑀲𑀸𑀬 𑀪𑀼𑀜𑁆𑀚𑁂,_  
_𑀯𑀺𑀭𑁄𑀥𑀫𑀸𑀲𑀸𑀤𑀼𑀲𑀼 𑀦𑁄𑀧𑀤𑀁𑀲𑀬𑁂𑁇_  


463\. _𑀨𑀲𑁆𑀲𑁂𑀦 𑀨𑀼𑀝𑁆𑀞𑁄 𑀦 𑀲𑀼𑀔𑁂𑀦 𑀫𑀚𑁆𑀚𑁂,_  
_𑀤𑀼𑀓𑁆𑀔𑁂𑀦 𑀨𑀼𑀝𑁆𑀞𑁄𑀧𑀺 𑀦 𑀲𑀫𑁆𑀧𑀯𑁂𑀥𑁂;_  
_𑀨𑀲𑁆𑀲𑀤𑁆𑀯𑀬𑀁 𑀲𑀼𑀔𑀤𑀼𑀓𑁆𑀔𑁂 𑀉𑀧𑁂𑀓𑁆𑀔𑁂,_  
_𑀅𑀦𑀸𑀦𑀼𑀭𑀼𑀤𑁆𑀥𑁄 𑀅𑀯𑀺𑀭𑀼𑀤𑁆𑀥 𑀓𑁂𑀦𑀘𑀺𑁇_  


464\. _𑀧𑀧𑀜𑁆𑀘𑀲𑀜𑁆𑀜𑀸 𑀇𑀢𑀭𑀻𑀢𑀭𑀸 𑀦𑀭𑀸,_  
_𑀧𑀧𑀜𑁆𑀘𑀬𑀦𑁆𑀢𑀸 𑀉𑀧𑀬𑀦𑁆𑀢𑀺 𑀲𑀜𑁆𑀜𑀺𑀦𑁄;_  
_𑀫𑀦𑁄𑀫𑀬𑀁 𑀕𑁂𑀳𑀲𑀺𑀢𑀜𑁆𑀘 𑀲𑀩𑁆𑀩𑀁,_  
_𑀧𑀦𑀼𑀚𑁆𑀚 𑀦𑁂𑀓𑁆𑀔𑀫𑁆𑀫𑀲𑀺𑀢𑀁 𑀇𑀭𑀻𑀬𑀢𑀺𑁇_  


465\. _𑀏𑀯𑀁 𑀫𑀦𑁄 𑀙𑀲𑁆𑀲𑀼 𑀬𑀤𑀸 𑀲𑀼𑀪𑀸𑀯𑀺𑀢𑁄,_  
_𑀨𑀼𑀝𑁆𑀞𑀲𑁆𑀲 𑀘𑀺𑀢𑁆𑀢𑀁 𑀦 𑀯𑀺𑀓𑀫𑁆𑀧𑀢𑁂 𑀓𑁆𑀯𑀘𑀺;_  
_𑀢𑁂 𑀭𑀸𑀕𑀤𑁄𑀲𑁂 𑀅𑀪𑀺𑀪𑀼𑀬𑁆𑀬 𑀪𑀺𑀓𑁆𑀔𑀯𑁄,_  
_𑀪𑀯𑀢𑁆𑀣 𑀚𑀸𑀢𑀺𑀫𑀭𑀡𑀲𑁆𑀲 𑀧𑀸𑀭𑀕𑀸”𑀢𑀺𑁇_  


---

466\. 𑀧𑀞𑀫𑀁𑁇



[Go to previous page (1.2.5 Saḷavagga)](../1.2.5.md) / [Go to parent page (1.2.5 Saḷavagga)](../1.2.5.md) / [Go to next page (1.2.5.2 Mālukyaputtasutta)](1.2.5.2.md)


