
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.2 Dutiyapaṇṇāsaka](/tipitaka/13S4/1/1.2.md) / [1.2.5 Saḷavagga](/tipitaka/13S4/1/1.2/1.2.5.md)

# 1.2.5.7 Paṭisallānasutta

### Saḷāyatanasaṃyutta

### Dutiyapaṇṇāsaka

### Saḷavagga

### Paṭisallānasutta

(100.)

525. “Paṭisallāne, bhikkhave, yogamāpajjatha. Paṭisallīno, bhikkhave, bhikkhu yathābhūtaṃ pajānāti. Kiñca yathābhūtaṃ pajānāti? ‘Cakkhu aniccan’ti yathābhūtaṃ pajānāti; ‘rūpā aniccā’ti yathābhūtaṃ pajānāti; ‘cakkhuviññāṇaṃ aniccan’ti yathābhūtaṃ pajānāti; ‘cakkhusamphasso anicco’ti yathābhūtaṃ pajānāti…pe…  ‘yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccan’ti yathābhūtaṃ pajānāti. Paṭisallāne, bhikkhave, yogamāpajjatha. Paṭisallīno, bhikkhave, bhikkhu yathābhūtaṃ pajānātī”ti.

===

526. Sattamaṃ.



[Go to previous page](/tipitaka/13S4/1/1.2/1.2.5/1.2.5.6.md) / [Go to parent page](/tipitaka/13S4/1/1.2/1.2.5.md) / [Go to next page](/tipitaka/13S4/1/1.2/1.2.5/1.2.5.8.md)


