
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.2 Dutiyapaṇṇāsaka](../../1.2.md) / [1.2.3 Gilānavagga](../1.2.3.md)

# 1.2.3.3 Rādhaaniccasutta

* Saḷāyatanasaṃyutta

* Dutiyapaṇṇāsaka

* Gilānavagga

* Rādhaaniccasutta

(76.)

321\. Atha kho āyasmā rādho…pe…  ekamantaṃ nisinno kho āyasmā rādho bhagavantaṃ etadavoca—  “sādhu me, bhante, bhagavā saṃkhittena dhammaṃ desetu, yamahaṃ bhagavato dhammaṃ sutvā eko vūpakaṭṭho appamatto ātāpī pahitatto vihareyyan”ti. “Yaṃ kho, rādha, aniccaṃ tatra te chando pahātabbo. Kiñca, rādha, aniccaṃ tatra te chando pahātabbo? Cakkhu aniccaṃ, rūpā aniccā, cakkhuviññāṇaṃ…  cakkhusamphasso…  yampidaṃ cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ. Tatra te chando pahātabbo…pe…  jivhā…  kāyo…  mano anicco. Tatra te chando pahātabbo. Dhammā…  manoviññāṇaṃ…  manosamphasso…  yampidaṃ manosamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā tampi aniccaṃ. Tatra te chando pahātabbo. Yaṃ kho, rādha, aniccaṃ tatra te chando pahātabbo”ti.

---

322\. Tatiyaṃ.



[Go to previous page (1.2.3.2 Dutiyagilānasutta)](1.2.3.2.md) / [Go to parent page (1.2.3 Gilānavagga)](../1.2.3.md) / [Go to next page (1.2.3.4 Rādhadukkhasutta)](1.2.3.4.md)


