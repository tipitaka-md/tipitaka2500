---
title: 1.1.1.9 Ajjhattānattātītānāgatasutta
path: /tipitaka/13S4/1/1.1/1.1.1/1.1.1.9
ref: 277105
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 1 Saḷāyatanasaṃyutta
    link: /tipitaka/13S4/1
  - name: 1.1 Paṭhamapaṇṇāsaka
    link: /tipitaka/13S4/1/1.1
  - name: 1.1.1 Aniccavagga
    link: /tipitaka/13S4/1/1.1/1.1.1
prevL: /tipitaka/13S4/1/1.1/1.1.1/1.1.1.8
upL: /tipitaka/13S4/1/1.1/1.1.1
nextL: /tipitaka/13S4/1/1.1/1.1.1/1.1.1.10
---

# 1.1.1.9 Ajjhattānattātītānāgatasutta

### Saḷāyatanasaṃyutta

### Paṭhamapaṇṇāsaka

### Aniccavagga

### Ajjhattānattātītānāgatasutta

(9.)

19. “Cakkhuṃ, bhikkhave, anattā atītānāgataṃ; ko pana vādo paccuppannassa. Evaṃ passaṃ, bhikkhave, sutavā ariyasāvako atītasmiṃ cakkhusmiṃ anapekkho hoti; anāgataṃ cakkhuṃ nābhinandati; paccuppannassa cakkhussa nibbidāya virāgāya nirodhāya paṭipanno hoti. Sotaṃ anattā…pe…  ghānaṃ anattā…pe…  jivhā anattā atītānāgatā; ko pana vādo paccuppannāya. Evaṃ passaṃ, bhikkhave, sutavā ariyasāvako atītāya jivhāya anapekkho hoti; anāgataṃ jivhaṃ nābhinandati; paccuppannāya jivhāya nibbidāya virāgāya nirodhāya paṭipanno hoti. Kāyo anattā…pe…  mano anattā atītānāgato; ko pana vādo paccuppannassa. Evaṃ passaṃ, bhikkhave, sutavā ariyasāvako atītasmiṃ manasmiṃ anapekkho hoti; anāgataṃ manaṃ nābhinandati; paccuppannassa manassa nibbidāya virāgāya nirodhāya paṭipanno hotī”ti.

===

20. Navamaṃ.




