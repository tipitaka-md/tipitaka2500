---
title: 1.1.1.12 Bāhirānattātītānāgatasutta
path: /tipitaka/13S4/1/1.1/1.1.1/1.1.1.12
ref: 277108
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 1 Saḷāyatanasaṃyutta
    link: /tipitaka/13S4/1
  - name: 1.1 Paṭhamapaṇṇāsaka
    link: /tipitaka/13S4/1/1.1
  - name: 1.1.1 Aniccavagga
    link: /tipitaka/13S4/1/1.1/1.1.1
prevL: /tipitaka/13S4/1/1.1/1.1.1/1.1.1.11
upL: /tipitaka/13S4/1/1.1/1.1.1
nextL: /tipitaka/13S4/1/1.1/1.1.2
---

# 1.1.1.12 Bāhirānattātītānāgatasutta

### Saḷāyatanasaṃyutta

### Paṭhamapaṇṇāsaka

### Aniccavagga

### Bāhirānattātītānāgatasutta

(12.)

25. “Rūpā, bhikkhave, anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu rūpesu anapekkho hoti; anāgate rūpe nābhinandati; paccuppannānaṃ rūpānaṃ nibbidāya virāgāya nirodhāya paṭipanno hoti. Saddā…  gandhā…  rasā…  phoṭṭhabbā…  dhammā anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu dhammesu anapekkho hoti; anāgate dhamme nābhinandati; paccuppannānaṃ dhammānaṃ nibbidāya virāgāya nirodhāya paṭipanno hotī”ti.

===

26. Dvādasamaṃ.



===

27. Aniccavaggo paṭhamo.



===

28. Tassuddānaṃ



29. _Aniccaṃ dukkhaṃ anattā ca,_  
_tayo ajjhattabāhirā;_  
_Yadaniccena tayo vuttā,_  
_te te ajjhattabāhirāti._  



