
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.1 Paṭhamapaṇṇāsaka](../../1.1.md) / [1.1.1 Aniccavagga](../1.1.1.md)

# 1.1.1.12 Bāhirānattātītānāgatasutta

* Saḷāyatanasaṃyutta

* Paṭhamapaṇṇāsaka

* Aniccavagga

* Bāhirānattātītānāgatasutta

(12.)

25\. “Rūpā, bhikkhave, anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu rūpesu anapekkho hoti; anāgate rūpe nābhinandati; paccuppannānaṃ rūpānaṃ nibbidāya virāgāya nirodhāya paṭipanno hoti. Saddā…  gandhā…  rasā…  phoṭṭhabbā…  dhammā anattā atītānāgatā; ko pana vādo paccuppannānaṃ. Evaṃ passaṃ, bhikkhave, sutavā ariyasāvako atītesu dhammesu anapekkho hoti; anāgate dhamme nābhinandati; paccuppannānaṃ dhammānaṃ nibbidāya virāgāya nirodhāya paṭipanno hotī”ti.

---

26\. Dvādasamaṃ.



---

27\. Aniccavaggo paṭhamo.



---

28\. Tassuddānaṃ



29\. _Aniccaṃ dukkhaṃ anattā ca,_  
_tayo ajjhattabāhirā;_  
_Yadaniccena tayo vuttā,_  
_te te ajjhattabāhirāti._  


[Go to previous page (1.1.1.11 Bāhiradukkhātītānāgatasutta)](1.1.1.11.md) / [Go to parent page (1.1.1 Aniccavagga)](../1.1.1.md) / [Go to next page (1.1.2 Yamakavagga)](../1.1.2.md)


