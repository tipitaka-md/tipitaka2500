
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.1 Paṭhamapaṇṇāsaka](/tipitaka/13S4/1/1.1.md) / [1.1.1 Aniccavagga](/tipitaka/13S4/1/1.1/1.1.1.md)

# 1.1.1.7 Ajjhattāniccātītānāgatasutta

### Saḷāyatanasaṃyutta

### Paṭhamapaṇṇāsaka

### Aniccavagga

### Ajjhattāniccātītānāgatasutta

(7.)

15. “Cakkhuṃ, bhikkhave, aniccaṃ atītānāgataṃ; ko pana vādo paccuppannassa. Evaṃ passaṃ, bhikkhave, sutavā ariyasāvako atītasmiṃ cakkhusmiṃ anapekkho hoti; anāgataṃ cakkhuṃ nābhinandati; paccuppannassa cakkhussa nibbidāya virāgāya nirodhāya paṭipanno hoti. Sotaṃ aniccaṃ…  ghānaṃ aniccaṃ…  jivhā aniccā atītānāgatā; ko pana vādo paccuppannāya. Evaṃ passaṃ, bhikkhave, sutavā ariyasāvako atītāya jivhāya anapekkho hoti; anāgataṃ jivhaṃ nābhinandati; paccuppannāya jivhāya nibbidāya virāgāya nirodhāya paṭipanno hoti. Kāyo anicco…pe…  mano anicco atītānāgato; ko pana vādo paccuppannassa. Evaṃ passaṃ, bhikkhave, sutavā ariyasāvako atītasmiṃ manasmiṃ anapekkho hoti; anāgataṃ manaṃ nābhinandati; paccuppannassa manassa nibbidāya virāgāya nirodhāya paṭipanno hotī”ti.

===

16. Sattamaṃ.



[Go to previous page](/tipitaka/13S4/1/1.1/1.1.1/1.1.1.6.md) / [Go to parent page](/tipitaka/13S4/1/1.1/1.1.1.md) / [Go to next page](/tipitaka/13S4/1/1.1/1.1.1/1.1.1.8.md)


