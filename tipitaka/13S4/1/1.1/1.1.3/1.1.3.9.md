
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.1 Paṭhamapaṇṇāsaka](../../1.1.md) / [1.1.3 Sabbavagga](../1.1.3.md)

# 𑁧𑁇𑁧𑁇𑁩𑁇𑁯 𑀧𑀞𑀫𑀲𑀫𑀼𑀕𑁆𑀖𑀸𑀢𑀲𑀧𑁆𑀧𑀸𑀬𑀲𑀼𑀢𑁆𑀢

* 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀲𑀩𑁆𑀩𑀯𑀕𑁆𑀕

* 𑀧𑀞𑀫𑀲𑀫𑀼𑀕𑁆𑀖𑀸𑀢𑀲𑀧𑁆𑀧𑀸𑀬𑀲𑀼𑀢𑁆𑀢

(31.)

82\. “𑀲𑀩𑁆𑀩𑀫𑀜𑁆𑀜𑀺𑀢𑀲𑀫𑀼𑀕𑁆𑀖𑀸𑀢𑀲𑀧𑁆𑀧𑀸𑀬𑀁 𑀯𑁄, 𑀪𑀺𑀓𑁆𑀔𑀯𑁂, 𑀧𑀝𑀺𑀧𑀤𑀁 𑀤𑁂𑀲𑁂𑀲𑁆𑀲𑀸𑀫𑀺𑁇 𑀢𑀁 𑀲𑀼𑀡𑀸𑀣𑁇 𑀓𑀢𑀫𑀸 𑀘 𑀲𑀸, 𑀪𑀺𑀓𑁆𑀔𑀯𑁂, 𑀲𑀩𑁆𑀩𑀫𑀜𑁆𑀜𑀺𑀢𑀲𑀫𑀼𑀕𑁆𑀖𑀸𑀢𑀲𑀧𑁆𑀧𑀸𑀬𑀸 𑀧𑀝𑀺𑀧𑀤𑀸? 𑀇𑀥, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀘𑀓𑁆𑀔𑀼𑀁 𑀦 𑀫𑀜𑁆𑀜𑀢𑀺, 𑀘𑀓𑁆𑀔𑀼𑀲𑁆𑀫𑀺𑀁 𑀦 𑀫𑀜𑁆𑀜𑀢𑀺, 𑀘𑀓𑁆𑀔𑀼𑀢𑁄 𑀦 𑀫𑀜𑁆𑀜𑀢𑀺, 𑀘𑀓𑁆𑀔𑀼𑀁 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀭𑀽𑀧𑁂 𑀦 𑀫𑀜𑁆𑀜𑀢𑀺…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀦 𑀫𑀜𑁆𑀜𑀢𑀺, 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀁 𑀦 𑀫𑀜𑁆𑀜𑀢𑀺, 𑀬𑀫𑁆𑀧𑀺𑀤𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀢𑁄𑀧𑀺 𑀦 𑀫𑀜𑁆𑀜𑀢𑀺, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀬𑀜𑁆𑀳𑀺, 𑀪𑀺𑀓𑁆𑀔𑀯𑁂, 𑀫𑀜𑁆𑀜𑀢𑀺, 𑀬𑀲𑁆𑀫𑀺𑀁 𑀫𑀜𑁆𑀜𑀢𑀺, 𑀬𑀢𑁄 𑀫𑀜𑁆𑀜𑀢𑀺, 𑀬𑀁 𑀫𑁂𑀢𑀺 𑀫𑀜𑁆𑀜𑀢𑀺, 𑀢𑀢𑁄 𑀢𑀁 𑀳𑁄𑀢𑀺 𑀅𑀜𑁆𑀜𑀣𑀸𑁇 𑀅𑀜𑁆𑀜𑀣𑀸𑀪𑀸𑀯𑀻 𑀪𑀯𑀲𑀢𑁆𑀢𑁄 𑀮𑁄𑀓𑁄 𑀪𑀯𑀫𑁂𑀯𑀸𑀪𑀺𑀦𑀦𑁆𑀤𑀢𑀺…𑀧𑁂…  𑀚𑀺𑀯𑁆𑀳𑀁 𑀦 𑀫𑀜𑁆𑀜𑀢𑀺, 𑀚𑀺𑀯𑁆𑀳𑀸𑀬 𑀦 𑀫𑀜𑁆𑀜𑀢𑀺, 𑀚𑀺𑀯𑁆𑀳𑀸𑀢𑁄 𑀦 𑀫𑀜𑁆𑀜𑀢𑀺, 𑀚𑀺𑀯𑁆𑀳𑀸 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀭𑀲𑁂 𑀦 𑀫𑀜𑁆𑀜𑀢𑀺…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀦 𑀫𑀜𑁆𑀜𑀢𑀺, 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀁 𑀦 𑀫𑀜𑁆𑀜𑀢𑀺𑁇 𑀬𑀫𑁆𑀧𑀺𑀤𑀁 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀢𑁄𑀧𑀺 𑀦 𑀫𑀜𑁆𑀜𑀢𑀺, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀬𑀜𑁆𑀳𑀺, 𑀪𑀺𑀓𑁆𑀔𑀯𑁂, 𑀫𑀜𑁆𑀜𑀢𑀺, 𑀬𑀲𑁆𑀫𑀺𑀁 𑀫𑀜𑁆𑀜𑀢𑀺, 𑀬𑀢𑁄 𑀫𑀜𑁆𑀜𑀢𑀺, 𑀬𑀁 𑀫𑁂𑀢𑀺 𑀫𑀜𑁆𑀜𑀢𑀺, 𑀢𑀢𑁄 𑀢𑀁 𑀳𑁄𑀢𑀺 𑀅𑀜𑁆𑀜𑀣𑀸𑁇 𑀅𑀜𑁆𑀜𑀣𑀸𑀪𑀸𑀯𑀻 𑀪𑀯𑀲𑀢𑁆𑀢𑁄 𑀮𑁄𑀓𑁄 𑀪𑀯𑀫𑁂𑀯𑀸𑀪𑀺𑀦𑀦𑁆𑀤𑀢𑀺…𑀧𑁂…  𑀫𑀦𑀁 𑀦 𑀫𑀜𑁆𑀜𑀢𑀺, 𑀫𑀦𑀲𑁆𑀫𑀺𑀁 𑀦 𑀫𑀜𑁆𑀜𑀢𑀺, 𑀫𑀦𑀢𑁄 𑀦 𑀫𑀜𑁆𑀜𑀢𑀺, 𑀫𑀦𑁄 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀥𑀫𑁆𑀫𑁂 𑀦 𑀫𑀜𑁆𑀜𑀢𑀺…𑀧𑁂…  𑀫𑀦𑁄𑀯𑀺𑀜𑁆𑀜𑀸𑀡𑀁 𑀦 𑀫𑀜𑁆𑀜𑀢𑀺, 𑀫𑀦𑁄𑀲𑀫𑁆𑀨𑀲𑁆𑀲𑀁 𑀦 𑀫𑀜𑁆𑀜𑀢𑀺𑁇 𑀬𑀫𑁆𑀧𑀺𑀤𑀁 𑀫𑀦𑁄𑀲𑀫𑁆𑀨𑀲𑁆𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑀢𑀺 𑀯𑁂𑀤𑀬𑀺𑀢𑀁 𑀲𑀼𑀔𑀁 𑀯𑀸 𑀤𑀼𑀓𑁆𑀔𑀁 𑀯𑀸 𑀅𑀤𑀼𑀓𑁆𑀔𑀫𑀲𑀼𑀔𑀁 𑀯𑀸 𑀢𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀢𑁄𑀧𑀺 𑀦 𑀫𑀜𑁆𑀜𑀢𑀺, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀬𑀜𑁆𑀳𑀺, 𑀪𑀺𑀓𑁆𑀔𑀯𑁂, 𑀫𑀜𑁆𑀜𑀢𑀺, 𑀬𑀲𑁆𑀫𑀺𑀁 𑀫𑀜𑁆𑀜𑀢𑀺, 𑀬𑀢𑁄 𑀫𑀜𑁆𑀜𑀢𑀺, 𑀬𑀁 𑀫𑁂𑀢𑀺 𑀫𑀜𑁆𑀜𑀢𑀺, 𑀢𑀢𑁄 𑀢𑀁 𑀳𑁄𑀢𑀺 𑀅𑀜𑁆𑀜𑀣𑀸𑁇 𑀅𑀜𑁆𑀜𑀣𑀸𑀪𑀸𑀯𑀻 𑀪𑀯𑀲𑀢𑁆𑀢𑁄 𑀮𑁄𑀓𑁄 𑀪𑀯𑀫𑁂𑀯𑀸𑀪𑀺𑀦𑀦𑁆𑀤𑀢𑀺𑁇 𑀬𑀸𑀯𑀢𑀸, 𑀪𑀺𑀓𑁆𑀔𑀯𑁂, 𑀔𑀦𑁆𑀥𑀥𑀸𑀢𑀼𑀆𑀬𑀢𑀦𑀁 𑀢𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀲𑁆𑀫𑀺𑀫𑁆𑀧𑀺 𑀦 𑀫𑀜𑁆𑀜𑀢𑀺, 𑀢𑀢𑁄𑀧𑀺 𑀦 𑀫𑀜𑁆𑀜𑀢𑀺, 𑀢𑀁 𑀫𑁂𑀢𑀺 𑀦 𑀫𑀜𑁆𑀜𑀢𑀺𑁇 𑀲𑁄 𑀏𑀯𑀁 𑀅𑀫𑀜𑁆𑀜𑀫𑀸𑀦𑁄 𑀦 𑀘 𑀓𑀺𑀜𑁆𑀘𑀺 𑀮𑁄𑀓𑁂 𑀉𑀧𑀸𑀤𑀺𑀬𑀢𑀺𑁇 𑀅𑀦𑀼𑀧𑀸𑀤𑀺𑀬𑀁 𑀦 𑀧𑀭𑀺𑀢𑀲𑁆𑀲𑀢𑀺𑁇 𑀅𑀧𑀭𑀺𑀢𑀲𑁆𑀲𑀁 𑀧𑀘𑁆𑀘𑀢𑁆𑀢𑀜𑁆𑀜𑁂𑀯 𑀧𑀭𑀺𑀦𑀺𑀩𑁆𑀩𑀸𑀬𑀢𑀺𑁇 ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁, 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸’𑀢𑀺 𑀧𑀚𑀸𑀦𑀸𑀢𑀺𑁇 𑀅𑀬𑀁 𑀔𑁄 𑀲𑀸, 𑀪𑀺𑀓𑁆𑀔𑀯𑁂, 𑀲𑀩𑁆𑀩𑀫𑀜𑁆𑀜𑀺𑀢𑀲𑀫𑀼𑀕𑁆𑀖𑀸𑀢𑀲𑀧𑁆𑀧𑀸𑀬𑀸 𑀧𑀝𑀺𑀧𑀤𑀸”𑀢𑀺𑁇

---

83\. 𑀦𑀯𑀫𑀁𑁇



[Go to previous page (1.1.3.8 Samugghātasāruppasutta)](1.1.3.8.md) / [Go to parent page (1.1.3 Sabbavagga)](../1.1.3.md) / [Go to next page (1.1.3.10 Dutiyasamugghātasappāyasutta)](1.1.3.10.md)


