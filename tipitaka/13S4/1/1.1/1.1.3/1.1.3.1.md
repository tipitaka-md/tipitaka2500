
[Home](/) / [13S4 Saḷāyatanavaggasaṃyuttapāḷi](../../...md) / [1 Saḷāyatanasaṃyutta](../...md) / [1.1 Paṭhamapaṇṇāsaka](...md) / [1.1.3 Sabbavagga](../13S4/1/1.1/1.1.3.md)

# 1.1.3.1 Sabbasutta

* Saḷāyatanasaṃyutta

* Paṭhamapaṇṇāsaka

* Sabbavagga

* Sabbasutta

(23.)

63\. Sāvatthinidānaṃ. “Sabbaṃ vo, bhikkhave, desessāmi. Taṃ suṇātha. Kiñca, bhikkhave, sabbaṃ? Cakkhuñceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca—  idaṃ vuccati, bhikkhave, sabbaṃ. Yo, bhikkhave, evaṃ vadeyya—  ‘ahametaṃ sabbaṃ paccakkhāya aññaṃ sabbaṃ paññāpessāmī’ti, tassa vācāvatthukamevassa; puṭṭho ca na sampāyeyya, uttariñca vighātaṃ āpajjeyya. Taṃ kissa hetu? Yathā taṃ, bhikkhave, avisayasmin”ti.

---

64\. Paṭhamaṃ.



[Go to previous page (1.1.3 Sabbavagga)](../13S4/1/1.1/1.1.3.md) / [Go to parent page (1.1.3 Sabbavagga)](../13S4/1/1.1/1.1.3.md) / [Go to next page (1.1.3.2 Pahānasutta)](1.1.3.2.md)


