
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.1 Paṭhamapaṇṇāsaka](../../1.1.md) / [1.1.2 Yamakavagga](../1.1.2.md)

# 1.1.2.10 Dutiyadukkhuppādasutta

* Saḷāyatanasaṃyutta

* Paṭhamapaṇṇāsaka

* Yamakavagga

* Dutiyadukkhuppādasutta

(22.)

57\. “Yo, bhikkhave, rūpānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo saddānaṃ…pe…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo.

58\. Yo ca kho, bhikkhave, rūpānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. Yo saddānaṃ…pe…  yo gandhānaṃ…  yo rasānaṃ…  yo phoṭṭhabbānaṃ…  yo dhammānaṃ nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti.

---

59\. Dasamaṃ.



---

60\. Yamakavaggo dutiyo.



---

61\. Tassuddānaṃ



62\. _Sambodhena duve vuttā,_  
_Assādena apare duve;_  
_No cetena duve vuttā,_  
_Abhinandena apare duve;_  
_Uppādena duve vuttā,_  
_Vaggo tena pavuccatīti._  


[Go to previous page (1.1.2.9 Paṭhamadukkhuppādasutta)](1.1.2.9.md) / [Go to parent page (1.1.2 Yamakavagga)](../1.1.2.md) / [Go to next page (1.1.3 Sabbavagga)](../1.1.3.md)


