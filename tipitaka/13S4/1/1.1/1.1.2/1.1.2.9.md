
[Home](/) / [13S4 Saḷāyatanavaggasaṃyuttapāḷi](../../../../13S4.md) / [1 Saḷāyatanasaṃyutta](../../../1.md) / [1.1 Paṭhamapaṇṇāsaka](../../1.1.md) / [1.1.2 Yamakavagga](../1.1.2.md)

# 1.1.2.9 Paṭhamadukkhuppādasutta

* Saḷāyatanasaṃyutta

* Paṭhamapaṇṇāsaka

* Yamakavagga

* Paṭhamadukkhuppādasutta

(21.)

54\. “Yo, bhikkhave, cakkhussa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo. Yo sotassa…pe…  yo ghānassa…  yo jivhāya…  yo kāyassa…  yo manassa uppādo ṭhiti abhinibbatti pātubhāvo, dukkhasseso uppādo, rogānaṃ ṭhiti, jarāmaraṇassa pātubhāvo.

55\. Yo ca kho, bhikkhave, cakkhussa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo. Yo sotassa…  yo ghānassa…  yo jivhāya…  yo kāyassa…  yo manassa nirodho vūpasamo atthaṅgamo, dukkhasseso nirodho, rogānaṃ vūpasamo, jarāmaraṇassa atthaṅgamo”ti.

---

56\. Navamaṃ.



[Go to previous page (1.1.2.8 Dutiyābhinandasutta)](1.1.2.8.md) / [Go to parent page (1.1.2 Yamakavagga)](../1.1.2.md) / [Go to next page (1.1.2.10 Dutiyadukkhuppādasutta)](1.1.2.10.md)


