---
title: 1.3.1.8 Ajjhattikāyatanaparijānanasutta
path: /tipitaka/13S4/1/1.3/1.3.1/1.3.1.8
ref: 277190
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 1 Saḷāyatanasaṃyutta
    link: /tipitaka/13S4/1
  - name: 1.3 Tatiyapaṇṇāsaka
    link: /tipitaka/13S4/1/1.3
  - name: 1.3.1 Yogakkhemivagga
    link: /tipitaka/13S4/1/1.3/1.3.1
prevL: /tipitaka/13S4/1/1.3/1.3.1/1.3.1.7
upL: /tipitaka/13S4/1/1.3/1.3.1
nextL: /tipitaka/13S4/1/1.3/1.3.1/1.3.1.9
---

# 1.3.1.8 Ajjhattikāyatanaparijānanasutta

### Saḷāyatanasaṃyutta

### Tatiyapaṇṇāsaka

### Yogakkhemivagga

### Ajjhattikāyatanaparijānanasutta

(111.)

602. “Cakkhuṃ, bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya. Sotaṃ…  ghānaṃ…  jivhaṃ…  kāyaṃ…  manaṃ anabhijānaṃ aparijānaṃ avirājayaṃ appajahaṃ abhabbo dukkhakkhayāya. Cakkhuñca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāya…pe…  jivhaṃ…  kāyaṃ…  manaṃ abhijānaṃ parijānaṃ virājayaṃ pajahaṃ bhabbo dukkhakkhayāyā”ti.

===

603. Aṭṭhamaṃ.




