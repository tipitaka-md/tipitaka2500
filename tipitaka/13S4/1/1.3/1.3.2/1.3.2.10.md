
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.3 Tatiyapaṇṇāsaka](/tipitaka/13S4/1/1.3.md) / [1.3.2 Lokakāmaguṇavagga](/tipitaka/13S4/1/1.3/1.3.2.md)

# 1.3.2.10 Upādāniyadhammasutta

### Saḷāyatanasaṃyutta

### Tatiyapaṇṇāsaka

### Lokakāmaguṇavagga

### Upādāniyadhammasutta

(123.)

720\. “Upādāniye ca, bhikkhave, dhamme desessāmi upādānañca. Taṃ suṇātha. Katame ca, bhikkhave, upādāniyā dhammā, katamañca upādānaṃ? Santi, bhikkhave, cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā. Ime vuccanti, bhikkhave, upādāniyā dhammā. Yo tattha chandarāgo, taṃ tattha upādānaṃ…pe…  santi, bhikkhave, jivhāviññeyyā rasā…pe…  santi, bhikkhave, manoviññeyyā dhammā iṭṭhā kantā manāpā piyarūpā kāmūpasaṃhitā rajanīyā. Ime vuccanti, bhikkhave, upādāniyā dhammā. Yo tattha chandarāgo taṃ tattha upādānan”ti.

---

721\. Dasamaṃ.



---

722\. Lokakāmaguṇavaggo dutiyo.



---

723\. Tassuddānaṃ



724\. _Mārapāsena dve vuttā,_  
_lokakāmaguṇena ca;_  
_Sakko pañcasikho ceva,_  
_sāriputto ca rāhulo;_  
_Saṃyojanaṃ upādānaṃ,_  
_vaggo tena pavuccatīti._  


[Go to previous page (1.3.2.9 Saṃyojaniyadhammasutta)](/tipitaka/13S4/1/1.3/1.3.2/1.3.2.9.md) / [Go to parent page (1.3.2 Lokakāmaguṇavagga)](/tipitaka/13S4/1/1.3/1.3.2.md) / [Go to next page (1.3.3 Gahapativagga)](/tipitaka/13S4/1/1.3/1.3.3.md)


