
[Home](/) / [13S4 Saḷāyatanavaggasaṃyuttapāḷi](../../...md) / [1 Saḷāyatanasaṃyutta](../...md) / [1.3 Tatiyapaṇṇāsaka](...md) / [1.3.4 Devadahavagga](../13S4/1/1.3/1.3.4.md)

# 𑁧𑁇𑁩𑁇𑁪𑁇𑁭 𑀅𑀚𑁆𑀛𑀢𑁆𑀢𑀅𑀦𑀺𑀘𑁆𑀘𑀳𑁂𑀢𑀼𑀲𑀼𑀢𑁆𑀢

* 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

* 𑀢𑀢𑀺𑀬𑀧𑀡𑁆𑀡𑀸𑀲𑀓

* 𑀤𑁂𑀯𑀤𑀳𑀯𑀕𑁆𑀕

* 𑀅𑀚𑁆𑀛𑀢𑁆𑀢𑀅𑀦𑀺𑀘𑁆𑀘𑀳𑁂𑀢𑀼𑀲𑀼𑀢𑁆𑀢

(140.)

795\. “𑀘𑀓𑁆𑀔𑀼𑀁, 𑀪𑀺𑀓𑁆𑀔𑀯𑁂, 𑀅𑀦𑀺𑀘𑁆𑀘𑀁𑁇 𑀬𑁄𑀧𑀺 𑀳𑁂𑀢𑀼, 𑀬𑁄𑀧𑀺 𑀧𑀘𑁆𑀘𑀬𑁄 𑀘𑀓𑁆𑀔𑀼𑀲𑁆𑀲 𑀉𑀧𑁆𑀧𑀸𑀤𑀸𑀬, 𑀲𑁄𑀧𑀺 𑀅𑀦𑀺𑀘𑁆𑀘𑁄𑁇 𑀅𑀦𑀺𑀘𑁆𑀘𑀲𑀫𑁆𑀪𑀽𑀢𑀁, 𑀪𑀺𑀓𑁆𑀔𑀯𑁂, 𑀘𑀓𑁆𑀔𑀼 𑀓𑀼𑀢𑁄 𑀦𑀺𑀘𑁆𑀘𑀁 𑀪𑀯𑀺𑀲𑁆𑀲𑀢𑀺…𑀧𑁂…  𑀚𑀺𑀯𑁆𑀳𑀸 𑀅𑀦𑀺𑀘𑁆𑀘𑀸𑁇 𑀬𑁄𑀧𑀺 𑀳𑁂𑀢𑀼, 𑀬𑁄𑀧𑀺 𑀧𑀘𑁆𑀘𑀬𑁄 𑀚𑀺𑀯𑁆𑀳𑀸𑀬 𑀉𑀧𑁆𑀧𑀸𑀤𑀸𑀬 𑀲𑁄𑀧𑀺 𑀅𑀦𑀺𑀘𑁆𑀘𑁄𑁇 𑀅𑀦𑀺𑀘𑁆𑀘𑀲𑀫𑁆𑀪𑀽𑀢𑀸, 𑀪𑀺𑀓𑁆𑀔𑀯𑁂, 𑀚𑀺𑀯𑁆𑀳𑀸 𑀓𑀼𑀢𑁄 𑀦𑀺𑀘𑁆𑀘𑀸 𑀪𑀯𑀺𑀲𑁆𑀲𑀢𑀺…𑀧𑁂…  𑀫𑀦𑁄 𑀅𑀦𑀺𑀘𑁆𑀘𑁄𑁇 𑀬𑁄𑀧𑀺, 𑀪𑀺𑀓𑁆𑀔𑀯𑁂, 𑀳𑁂𑀢𑀼 𑀬𑁄𑀧𑀺 𑀧𑀘𑁆𑀘𑀬𑁄 𑀫𑀦𑀲𑁆𑀲 𑀉𑀧𑁆𑀧𑀸𑀤𑀸𑀬, 𑀲𑁄𑀧𑀺 𑀅𑀦𑀺𑀘𑁆𑀘𑁄𑁇 𑀅𑀦𑀺𑀘𑁆𑀘𑀲𑀫𑁆𑀪𑀽𑀢𑁄, 𑀪𑀺𑀓𑁆𑀔𑀯𑁂, 𑀫𑀦𑁄 𑀓𑀼𑀢𑁄 𑀦𑀺𑀘𑁆𑀘𑁄 𑀪𑀯𑀺𑀲𑁆𑀲𑀢𑀺𑁇 𑀏𑀯𑀁 𑀧𑀲𑁆𑀲𑀁, 𑀪𑀺𑀓𑁆𑀔𑀯𑁂, 𑀲𑀼𑀢𑀯𑀸 𑀅𑀭𑀺𑀬𑀲𑀸𑀯𑀓𑁄 𑀘𑀓𑁆𑀔𑀼𑀲𑁆𑀫𑀺𑀫𑁆𑀧𑀺 𑀦𑀺𑀩𑁆𑀩𑀺𑀦𑁆𑀤𑀢𑀺…𑀧𑁂…  𑀚𑀺𑀯𑁆𑀳𑀸𑀬𑀧𑀺 𑀦𑀺𑀩𑁆𑀩𑀺𑀦𑁆𑀤𑀢𑀺…𑀧𑁂…  𑀫𑀦𑀲𑁆𑀫𑀺𑀫𑁆𑀧𑀺 𑀦𑀺𑀩𑁆𑀩𑀺𑀦𑁆𑀤𑀢𑀺, 𑀦𑀺𑀩𑁆𑀩𑀺𑀦𑁆𑀤𑀁 𑀯𑀺𑀭𑀚𑁆𑀚𑀢𑀺; 𑀯𑀺𑀭𑀸𑀕𑀸 𑀯𑀺𑀫𑀼𑀘𑁆𑀘𑀢𑀺; 𑀯𑀺𑀫𑀼𑀢𑁆𑀢𑀲𑁆𑀫𑀺𑀁 𑀯𑀺𑀫𑀼𑀢𑁆𑀢𑀫𑀺𑀢𑀺 𑀜𑀸𑀡𑀁 𑀳𑁄𑀢𑀺𑁇 ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁, 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸’𑀢𑀺 𑀧𑀚𑀸𑀦𑀸𑀢𑀻”𑀢𑀺𑁇

---

796\. 𑀲𑀢𑁆𑀢𑀫𑀁𑁇



[Go to previous page (1.3.4.6 Dutiyanatumhākasutta)](1.3.4.6.md) / [Go to parent page (1.3.4 Devadahavagga)](../13S4/1/1.3/1.3.4.md) / [Go to next page (1.3.4.8 Ajjhattadukkhahetusutta)](1.3.4.8.md)


