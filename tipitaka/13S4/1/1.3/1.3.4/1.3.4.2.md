
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [1 Saḷāyatanasaṃyutta](/tipitaka/13S4/1.md) / [1.3 Tatiyapaṇṇāsaka](/tipitaka/13S4/1/1.3.md) / [1.3.4 Devadahavagga](/tipitaka/13S4/1/1.3/1.3.4.md)

# 𑁧𑁇𑁩𑁇𑁪𑁇𑁨 𑀔𑀡𑀲𑀼𑀢𑁆𑀢

### 𑀲𑀍𑀆𑀬𑀢𑀦𑀲𑀁𑀬𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀤𑁂𑀯𑀤𑀳𑀯𑀕𑁆𑀕

### 𑀔𑀡𑀲𑀼𑀢𑁆𑀢

(135.)

777\. “𑀮𑀸𑀪𑀸 𑀯𑁄, 𑀪𑀺𑀓𑁆𑀔𑀯𑁂, 𑀲𑀼𑀮𑀤𑁆𑀥𑀁 𑀯𑁄, 𑀪𑀺𑀓𑁆𑀔𑀯𑁂, 𑀔𑀡𑁄 𑀯𑁄 𑀧𑀝𑀺𑀮𑀤𑁆𑀥𑁄 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑀸𑀬𑁇 𑀤𑀺𑀝𑁆𑀞𑀸 𑀫𑀬𑀸, 𑀪𑀺𑀓𑁆𑀔𑀯𑁂, 𑀙𑀨𑀲𑁆𑀲𑀸𑀬𑀢𑀦𑀺𑀓𑀸 𑀦𑀸𑀫 𑀦𑀺𑀭𑀬𑀸𑁇 𑀢𑀢𑁆𑀣 𑀬𑀁 𑀓𑀺𑀜𑁆𑀘𑀺 𑀘𑀓𑁆𑀔𑀼𑀦𑀸 𑀭𑀽𑀧𑀁 𑀧𑀲𑁆𑀲𑀢𑀺 𑀅𑀦𑀺𑀝𑁆𑀞𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀇𑀝𑁆𑀞𑀭𑀽𑀧𑀁; 𑀅𑀓𑀦𑁆𑀢𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀓𑀦𑁆𑀢𑀭𑀽𑀧𑀁; 𑀅𑀫𑀦𑀸𑀧𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀫𑀦𑀸𑀧𑀭𑀽𑀧𑀁𑁇 𑀬𑀁 𑀓𑀺𑀜𑁆𑀘𑀺 𑀲𑁄𑀢𑁂𑀦 𑀲𑀤𑁆𑀤𑀁 𑀲𑀼𑀡𑀸𑀢𑀺…𑀧𑁂…  𑀬𑀁 𑀓𑀺𑀜𑁆𑀘𑀺 𑀖𑀸𑀦𑁂𑀦 𑀕𑀦𑁆𑀥𑀁 𑀖𑀸𑀬𑀢𑀺…𑀧𑁂…  𑀬𑀁 𑀓𑀺𑀜𑁆𑀘𑀺 𑀚𑀺𑀯𑁆𑀳𑀸𑀬 𑀭𑀲𑀁 𑀲𑀸𑀬𑀢𑀺…𑀧𑁂…  𑀬𑀁 𑀓𑀺𑀜𑁆𑀘𑀺 𑀓𑀸𑀬𑁂𑀦 𑀨𑁄𑀝𑁆𑀞𑀩𑁆𑀩𑀁 𑀨𑀼𑀲𑀢𑀺…𑀧𑁂…  𑀬𑀁 𑀓𑀺𑀜𑁆𑀘𑀺 𑀫𑀦𑀲𑀸 𑀥𑀫𑁆𑀫𑀁 𑀯𑀺𑀚𑀸𑀦𑀸𑀢𑀺 𑀅𑀦𑀺𑀝𑁆𑀞𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀇𑀝𑁆𑀞𑀭𑀽𑀧𑀁; 𑀅𑀓𑀦𑁆𑀢𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀓𑀦𑁆𑀢𑀭𑀽𑀧𑀁; 𑀅𑀫𑀦𑀸𑀧𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀫𑀦𑀸𑀧𑀭𑀽𑀧𑀁𑁇 𑀮𑀸𑀪𑀸 𑀯𑁄, 𑀪𑀺𑀓𑁆𑀔𑀯𑁂, 𑀲𑀼𑀮𑀤𑁆𑀥𑀁 𑀯𑁄, 𑀪𑀺𑀓𑁆𑀔𑀯𑁂, 𑀔𑀡𑁄 𑀯𑁄 𑀧𑀝𑀺𑀮𑀤𑁆𑀥𑁄 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑀸𑀬𑁇 𑀤𑀺𑀝𑁆𑀞𑀸 𑀫𑀬𑀸, 𑀪𑀺𑀓𑁆𑀔𑀯𑁂, 𑀙𑀨𑀲𑁆𑀲𑀸𑀬𑀢𑀦𑀺𑀓𑀸 𑀦𑀸𑀫 𑀲𑀕𑁆𑀕𑀸𑁇 𑀢𑀢𑁆𑀣 𑀬𑀁 𑀓𑀺𑀜𑁆𑀘𑀺 𑀘𑀓𑁆𑀔𑀼𑀦𑀸 𑀭𑀽𑀧𑀁 𑀧𑀲𑁆𑀲𑀢𑀺 𑀇𑀝𑁆𑀞𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀅𑀦𑀺𑀝𑁆𑀞𑀭𑀽𑀧𑀁; 𑀓𑀦𑁆𑀢𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀅𑀓𑀦𑁆𑀢𑀭𑀽𑀧𑀁; 𑀫𑀦𑀸𑀧𑀭𑀽𑀧𑀁𑀬𑁂𑀯 𑀧𑀲𑁆𑀲𑀢𑀺, 𑀦𑁄 𑀅𑀫𑀦𑀸𑀧𑀭𑀽𑀧𑀁…𑀧𑁂…  𑀬𑀁 𑀓𑀺𑀜𑁆𑀘𑀺 𑀚𑀺𑀯𑁆𑀳𑀸𑀬 𑀭𑀲𑀁 𑀲𑀸𑀬𑀢𑀺…𑀧𑁂…  𑀬𑀁 𑀓𑀺𑀜𑁆𑀘𑀺 𑀫𑀦𑀲𑀸 𑀥𑀫𑁆𑀫𑀁 𑀯𑀺𑀚𑀸𑀦𑀸𑀢𑀺 𑀇𑀝𑁆𑀞𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀅𑀦𑀺𑀝𑁆𑀞𑀭𑀽𑀧𑀁; 𑀓𑀦𑁆𑀢𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀅𑀓𑀦𑁆𑀢𑀭𑀽𑀧𑀁; 𑀫𑀦𑀸𑀧𑀭𑀽𑀧𑀁𑀬𑁂𑀯 𑀯𑀺𑀚𑀸𑀦𑀸𑀢𑀺, 𑀦𑁄 𑀅𑀫𑀦𑀸𑀧𑀭𑀽𑀧𑀁𑁇 𑀮𑀸𑀪𑀸 𑀯𑁄, 𑀪𑀺𑀓𑁆𑀔𑀯𑁂, 𑀲𑀼𑀮𑀤𑁆𑀥𑀁 𑀯𑁄, 𑀪𑀺𑀓𑁆𑀔𑀯𑁂, 𑀔𑀡𑁄 𑀯𑁄 𑀧𑀝𑀺𑀮𑀤𑁆𑀥𑁄 𑀩𑁆𑀭𑀳𑁆𑀫𑀘𑀭𑀺𑀬𑀯𑀸𑀲𑀸𑀬𑀸”𑀢𑀺𑁇

---

778\. 𑀤𑀼𑀢𑀺𑀬𑀁𑁇



[Go to previous page (1.3.4.1 Devadahasutta)](/tipitaka/13S4/1/1.3/1.3.4/1.3.4.1.md) / [Go to parent page (1.3.4 Devadahavagga)](/tipitaka/13S4/1/1.3/1.3.4.md) / [Go to next page (1.3.4.3 Paṭhamarūpārāmasutta)](/tipitaka/13S4/1/1.3/1.3.4/1.3.4.3.md)


