---
title: 9.2.1.11 Maggaṅga
path: /tipitaka/13S4/9/9.2/9.2.1/9.2.1.11
ref: 277308
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 9 Asaṅkhatasaṃyutta
    link: /tipitaka/13S4/9
  - name: 9.2 Dutiyavagga
    link: /tipitaka/13S4/9/9.2
  - name: 9.2.1 Asaṅkhatasutta
    link: /tipitaka/13S4/9/9.2/9.2.1
prevL: /tipitaka/13S4/9/9.2/9.2.1/9.2.1.10
upL: /tipitaka/13S4/9/9.2/9.2.1
nextL: /tipitaka/13S4/9/9.2/9.2.2
---

# 9.2.1.11 Maggaṅga

### Asaṅkhatasaṃyutta

### Dutiyavagga

### Asaṅkhatasutta

### Maggaṅga

1706. Katamo ca, bhikkhave, asaṅkhatagāmimaggo? Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Ayaṃ vuccati, bhikkhave, asaṅkhatagāmimaggo…pe…  katamo ca, bhikkhave, asaṅkhatagāmimaggo? Idha, bhikkhave, bhikkhu sammāsaṅkappaṃ bhāveti…pe…  sammāvācaṃ bhāveti…pe…  sammākammantaṃ bhāveti…pe…  sammāājīvaṃ bhāveti…pe…  sammāvāyāmaṃ bhāveti…pe…  sammāsatiṃ bhāveti…pe…  asaṅkhatañca vo, bhikkhave, desessāmi asaṅkhatagāmiñca maggaṃ. Taṃ suṇātha. Katamañca, bhikkhave, asaṅkhataṃ…pe… ? Katamo ca, bhikkhave, asaṅkhatagāmimaggo? Idha, bhikkhave, bhikkhu sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Ayaṃ vuccati, bhikkhave, asaṅkhatagāmimaggo. Iti kho, bhikkhave, desitaṃ vo mayā asaṅkhataṃ, desito asaṅkhatagāmimaggo. Yaṃ, bhikkhave, satthārā karaṇīyaṃ sāvakānaṃ hitesinā anukampakena anukampaṃ upādāya, kataṃ vo taṃ mayā. Etāni, bhikkhave, rukkhamūlāni, etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṃ vo amhākaṃ anusāsanī”ti. (1.38--45)

===

1707. Paṭhamaṃ.




