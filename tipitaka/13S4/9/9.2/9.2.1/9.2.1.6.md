---
title: 9.2.1.6 Sammappadhāna
path: /tipitaka/13S4/9/9.2/9.2.1/9.2.1.6
ref: 277303
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 9 Asaṅkhatasaṃyutta
    link: /tipitaka/13S4/9
  - name: 9.2 Dutiyavagga
    link: /tipitaka/13S4/9/9.2
  - name: 9.2.1 Asaṅkhatasutta
    link: /tipitaka/13S4/9/9.2/9.2.1
prevL: /tipitaka/13S4/9/9.2/9.2.1/9.2.1.5
upL: /tipitaka/13S4/9/9.2/9.2.1
nextL: /tipitaka/13S4/9/9.2/9.2.1/9.2.1.7
---

# 9.2.1.6 Sammappadhāna

### Asaṅkhatasaṃyutta

### Dutiyavagga

### Asaṅkhatasutta

### Sammappadhāna

1701. Katamo ca, bhikkhave, asaṅkhatagāmimaggo? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati. Ayaṃ vuccati, bhikkhave, asaṅkhatagāmimaggo…pe…  katamo ca, bhikkhave, asaṅkhatagāmimaggo? Idha, bhikkhave, bhikkhu uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati. Ayaṃ vuccati, bhikkhave, asaṅkhatagāmimaggo…pe…  katamo ca, bhikkhave, asaṅkhatagāmimaggo? Idha, bhikkhave, bhikkhu anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati. Ayaṃ vuccati, bhikkhave, asaṅkhatagāmimaggo…pe…  katamo ca, bhikkhave, asaṅkhatagāmimaggo? Idha, bhikkhave, bhikkhu uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Ayaṃ vuccati, bhikkhave, asaṅkhatagāmimaggo…pe… . (1.13--16)


