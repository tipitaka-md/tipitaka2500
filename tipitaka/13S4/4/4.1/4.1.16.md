
[Home](/) / [13S4 Saḷāyatanavaggasaṃyuttapāḷi](../../../13S4.md) / [4 Jambukhādakasaṃyutta](../../4.md) / [4.1 Jambukhādakavagga](../4.1.md)

# 4.1.16 Dukkarapañhāsutta

### Jambukhādakasaṃyutta

### Jambukhādakavagga

### Dukkarapañhāsutta

(329.)

1358. “Kiṃ nu kho, āvuso sāriputta, imasmiṃ dhammavinaye dukkaran”ti? “Pabbajjā kho, āvuso, imasmiṃ dhammavinaye dukkarā”ti. “Pabbajitena panāvuso, kiṃ dukkaran”ti? “Pabbajitena kho, āvuso, abhirati dukkarā”ti. “Abhiratena panāvuso, kiṃ dukkaran”ti? “Abhiratena kho, āvuso, dhammānudhammappaṭipatti dukkarā”ti. “Kīvaciraṃ panāvuso, dhammānudhammappaṭipanno bhikkhu arahaṃ assā”ti? “Naciraṃ, āvuso”ti.

---

1359. Soḷasamaṃ.



---

1360. Jambukhādakasaṃyuttaṃ samattaṃ.



---

1361. Tassuddānaṃ



1362. _Nibbānaṃ arahattañca,_  
_dhammavādī kimatthiyaṃ;_  
_Assāso paramassāso,_  
_vedanā āsavāvijjā;_  
_Taṇhā oghā upādānaṃ,_  
_bhavo dukkhañca sakkāyo._  


---

1363. Imasmiṃ dhammavinaye dukkaranti.



[Go to previous page (4.1.15 Sakkāyapañhāsutta)](4.1.15.md) / [Go to parent page (4.1 Jambukhādakavagga)](../4.1.md) / [Go to next page (5 Sāmaṇḍakasaṃyutta)](../../5.md)


