
[Home](/) / [13S4 Saḷāyatanavaggasaṃyuttapāḷi](../../../13S4.md) / [2 Vedanāsaṃyutta](../../2.md) / [2.1 Sagāthāvagga](../2.1.md)

# 2.1.2 Sukhasutta

* Vedanāsaṃyutta

* Sagāthāvagga

* Sukhasutta

(250.)

1098\. “Tisso imā, bhikkhave, vedanā. Katamā tisso? Sukhā vedanā, dukkhā vedanā, adukkhamasukhā vedanā—  imā kho, bhikkhave, tisso vedanāti.

1099\. _Sukhaṃ vā yadi vā dukkhaṃ,_  
_adukkhamasukhaṃ saha;_  
_Ajjhattañca bahiddhā ca,_  
_yaṃ kiñci atthi veditaṃ._  


1100\. _Etaṃ dukkhanti ñatvāna,_  
_mosadhammaṃ palokinaṃ;_  
_Phussa phussa vayaṃ passaṃ,_  
_evaṃ tattha virajjatī”ti._  


---

1101\. Dutiyaṃ.



[Go to previous page (2.1.1 Samādhisutta)](2.1.1.md) / [Go to parent page (2.1 Sagāthāvagga)](../2.1.md) / [Go to next page (2.1.3 Pahānasutta)](2.1.3.md)


