---
title: 2.3.4 Pubbasutta
path: /tipitaka/13S4/2/2.3/2.3.4
ref: 274367
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 2 Vedanāsaṃyutta
    link: /tipitaka/13S4/2
  - name: 2.3 Aṭṭhasatapariyāyavagga
    link: /tipitaka/13S4/2/2.3
prevL: /tipitaka/13S4/2/2.3/2.3.3
upL: /tipitaka/13S4/2/2.3
nextL: /tipitaka/13S4/2/2.3/2.3.5
---

# 2.3.4 Pubbasutta

### Vedanāsaṃyutta

### Aṭṭhasatapariyāyavagga

### Pubbasutta

(272.)

1208. “Pubbeva me, bhikkhave, sambodhā anabhisambuddhassa bodhisattasseva sato etadahosi—  ‘katamā nu kho vedanā, katamo vedanāsamudayo, katamā vedanāsamudayagāminī paṭipadā, katamo vedanānirodho, katamā vedanānirodhagāminī paṭipadā? Ko vedanāya assādo, ko ādīnavo, kiṃ nissaraṇan’ti? Tassa mayhaṃ, bhikkhave, etadahosi—  ‘tisso imā vedanā—  sukhā vedanā, dukkhā vedanā, adukkhamasukhā vedanā. Imā vuccanti vedanā. Phassasamudayā vedanāsamudayo. Taṇhā vedanāsamudayagāminī paṭipadā…pe…  yo vedanāya chandarāgavinayo chandarāgappahānaṃ. Idaṃ vedanāya nissaraṇan’”ti.

===

1209. Catutthaṃ.




