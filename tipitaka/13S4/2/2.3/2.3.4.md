
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [2 Vedanāsaṃyutta](/tipitaka/13S4/2.md) / [2.3 Aṭṭhasatapariyāyavagga](/tipitaka/13S4/2/2.3.md)

# 2.3.4 Pubbasutta

### Vedanāsaṃyutta

### Aṭṭhasatapariyāyavagga

### Pubbasutta

(272.)

1208\. “Pubbeva me, bhikkhave, sambodhā anabhisambuddhassa bodhisattasseva sato etadahosi—  ‘katamā nu kho vedanā, katamo vedanāsamudayo, katamā vedanāsamudayagāminī paṭipadā, katamo vedanānirodho, katamā vedanānirodhagāminī paṭipadā? Ko vedanāya assādo, ko ādīnavo, kiṃ nissaraṇan’ti? Tassa mayhaṃ, bhikkhave, etadahosi—  ‘tisso imā vedanā—  sukhā vedanā, dukkhā vedanā, adukkhamasukhā vedanā. Imā vuccanti vedanā. Phassasamudayā vedanāsamudayo. Taṇhā vedanāsamudayagāminī paṭipadā…pe…  yo vedanāya chandarāgavinayo chandarāgappahānaṃ. Idaṃ vedanāya nissaraṇan’”ti.

---

1209\. Catutthaṃ.



[Go to previous page (2.3.3 Aññatarabhikkhusutta)](/tipitaka/13S4/2/2.3/2.3.3.md) / [Go to parent page (2.3 Aṭṭhasatapariyāyavagga)](/tipitaka/13S4/2/2.3.md) / [Go to next page (2.3.5 Ñāṇasutta)](/tipitaka/13S4/2/2.3/2.3.5.md)


