---
title: 2.2.8 Dutiyasambahulasutta
path: /tipitaka/13S4/2/2.2/2.2.8
ref: 274361
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 2 Vedanāsaṃyutta
    link: /tipitaka/13S4/2
  - name: 2.2 Rahogatavagga
    link: /tipitaka/13S4/2/2.2
prevL: /tipitaka/13S4/2/2.2/2.2.7
upL: /tipitaka/13S4/2/2.2
nextL: /tipitaka/13S4/2/2.2/2.2.9
---

# 2.2.8 Dutiyasambahulasutta

### Vedanāsaṃyutta

### Rahogatavagga

### Dutiyasambahulasutta

(266.)

1171. Atha kho sambahulā bhikkhū yena bhagavā tenupasaṅkamiṃsu…pe…  ekamantaṃ nisinnā kho te bhikkhū bhagavā etadavoca—  “katamā nu kho, bhikkhave, vedanā, katamo vedanāsamudayo, katamo vedanānirodho, katamā vedanānirodhagāminī paṭipadā? Ko vedanāya assādo, ko ādīnavo, kiṃ nissaraṇan”ti? “Bhagavaṃmūlakā no, bhante, dhammā…pe… ” “tisso imā, bhikkhave, vedanā—  sukhā vedanā, dukkhā vedanā, adukkhamasukhā vedanā—  imā vuccanti, bhikkhave, vedanā…pe…  phassasamudayā…pe… . (Yathā purimasuttante, tathā vitthāretabbo.)

===

1172. Aṭṭhamaṃ.




