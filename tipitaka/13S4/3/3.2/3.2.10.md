
[Home](/) / [13S4 Saḷāyatanavaggasaṃyuttapāḷi](/tipitaka/13S4.md) / [3 Mātugāmasaṃyutta](/tipitaka/13S4/3.md) / [3.2 Dutiyapeyyālavagga](/tipitaka/13S4/3/3.2.md)

# 3.2.10 Pañcasīlasutta

### Mātugāmasaṃyutta

### Dutiyapeyyālavagga

### Pañcasīlasutta

(303.)

1293. “Pañcahi, anuruddha, dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjati. Katamehi pañcahi? Pāṇātipātā paṭivirato ca hoti, adinnādānā paṭivirato ca hoti, kāmesumicchācārā paṭivirato ca hoti, musāvādā paṭivirato ca hoti, surāmerayamajjappamādaṭṭhānā paṭivirato ca hoti—  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā sugatiṃ saggaṃ lokaṃ upapajjatī”ti.

===

1294. Dasamaṃ.



===

1295. Dutiyapeyyālavaggo.



===

1296. Tassuddānaṃ



1297. _Dutiye ca akkodhano,_  
_anupanāhī anissukī;_  
_Amaccharī anaticārī,_  
_sīlavā ca bahussuto;_  
_Vīriyaṃ sati sīlañca,_  
_sukkapakkhe pakāsito._  


[Go to previous page](/tipitaka/13S4/3/3.2/3.2.9.md) / [Go to parent page](/tipitaka/13S4/3/3.2.md) / [Go to next page](/tipitaka/13S4/3/3.3.md)


