---
title: 3.1.7 Issukīsutta
path: /tipitaka/13S4/3/3.1/3.1.7
ref: 274381
breadcrumbs:
  - name: Home
    link: /
  - name: 13S4 Saḷāyatanavaggasaṃyuttapāḷi
    link: /tipitaka/13S4
  - name: 3 Mātugāmasaṃyutta
    link: /tipitaka/13S4/3
  - name: 3.1 Paṭhamapeyyālavagga
    link: /tipitaka/13S4/3/3.1
prevL: /tipitaka/13S4/3/3.1/3.1.6
upL: /tipitaka/13S4/3/3.1
nextL: /tipitaka/13S4/3/3.1/3.1.8
---

# 3.1.7 Issukīsutta

### Mātugāmasaṃyutta

### Paṭhamapeyyālavagga

### Issukīsutta

(286.)

1253. “Pañcahi, anuruddha, dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjati. Katamehi pañcahi? Assaddho ca hoti, ahiriko ca hoti, anottappī ca hoti, issukī ca hoti, duppañño ca hoti—  imehi kho, anuruddha, pañcahi dhammehi samannāgato mātugāmo kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjatī”ti.

===

1254. Sattamaṃ.




