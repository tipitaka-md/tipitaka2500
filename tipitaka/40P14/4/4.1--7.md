---
title: 4.1--7 Paṭiccādivāra
path: /tipitaka/40P14/4/4.1--7
ref: 258701
breadcrumbs:
  - name: Home
    link: /
  - name: 40P14 Dhammānulomapaccanīya (3), Dukapaṭṭhānapāḷi (2)
    link: /tipitaka/40P14
  - name: 4 Hetusahetukaduka
    link: /tipitaka/40P14/4
prevL: /tipitaka/40P14/4
upL: /tipitaka/40P14/4
nextL: /tipitaka/40P14/5
---

# 4.1--7 Paṭiccādivāra

### Hetusahetukaduka

### Paṭiccādivāra

(6.)

19. Hetuñceva sahetukañca dhammaṃ paṭicca nahetu ceva naahetuko ca dhammo uppajjati hetupaccayā. Hetuñceva sahetukañca dhammaṃ paṭicca naahetuko ceva nanahetu ca dhammo uppajjati hetupaccayā. Hetuñceva sahetukañca dhammaṃ paṭicca nahetu ceva naahetuko ca naahetuko ceva nanahetu ca dhammā uppajjanti hetupaccayā. (3)

20. Sahetukañceva na ca hetuṃ dhammaṃ paṭicca naahetuko ceva nanahetu ca dhammo uppajjati hetupaccayā. Sahetukañceva na ca hetuṃ dhammaṃ paṭicca nahetu ceva naahetuko ca dhammo uppajjati hetupaccayā. Sahetukañceva na ca hetuṃ dhammaṃ paṭicca nahetu ceva naahetuko ca naahetuko ceva nanahetu ca dhammā uppajjanti hetupaccayā. (3)

21. Hetuñceva sahetukañca sahetukañceva na ca hetuṃ dhammaṃ paṭicca nahetu ceva naahetuko ca dhammo uppajjati hetupaccayā. Hetuñceva sahetukañca sahetukañceva na ca hetuñca dhammaṃ paṭicca naahetuko ceva nanahetu ca dhammo uppajjati hetupaccayā. Hetuñceva sahetukañca sahetukañceva na ca hetuṃ dhammaṃ paṭicca nahetu ceva naahetuko ca naahetuko ceva nanahetu ca dhammā uppajjanti hetupaccayā. (3) (Saṃkhittaṃ.)

22. Hetuyā nava…pe…  avigate nava. (Sahajātavārampi…pe…  pañhāvārampi vitthāretabbaṃ.)


