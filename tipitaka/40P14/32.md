
[Home](/) / [40P14 Dhammānulomapaccanīya (3), Dukapaṭṭhānapāḷi (2)](/tipitaka/40P14.md)

# 32 Kāmāvacaradukādi

### Kāmāvacaradukādi

(45.)

143. Kāmāvacaraṃ dhammaṃ paṭicca nakāmāvacaro dhammo uppajjati hetupaccayā…  tīṇi.

144. Nakāmāvacaraṃ dhammaṃ paṭicca nanakāmāvacaro dhammo uppajjati hetupaccayā. (Saṃkhittaṃ.)

145. Hetuyā nava, ārammaṇe cattāri, adhipatiyā pañca…pe…  aññamaññe cha…pe…  purejāte āsevane dve…pe…  avigate nava.

(46.)

146. Rūpāvacaraṃ dhammaṃ paṭicca narūpāvacaro dhammo uppajjati hetupaccayā…  tīṇi.

147. Narūpāvacaraṃ dhammaṃ paṭicca nanarūpāvacaro dhammo uppajjati hetupaccayā. (Saṃkhittaṃ.)

148. Hetuyā nava, ārammaṇe cattāri, adhipatiyā pañca…pe…  aññamaññe cha…pe…  purejāte āsevane dve…pe…  avigate nava.

(47.)

149. Arūpāvacaraṃ dhammaṃ paṭicca naarūpāvacaro dhammo uppajjati hetupaccayā…  tīṇi.

150. Naarūpāvacaraṃ dhammaṃ paṭicca nanaarūpāvacaro dhammo uppajjati hetupaccayā. (1)

151. Arūpāvacarañca naarūpāvacarañca dhammaṃ paṭicca naarūpāvacaro dhammo uppajjati hetupaccayā. (1) (Saṃkhittaṃ.)

152. Hetuyā pañca, ārammaṇe dve…pe…  vipāke dve…pe…  avigate pañca.

[Go to previous page](/tipitaka/40P14/31.md) / [Go to parent page](/tipitaka/40P14/0.md) / [Go to next page](/tipitaka/40P14/33.md)


