---
title: 1.13 Hetuduka, āsavaduka
path: /tipitaka/39P6/1/1.13
ref: 258584
breadcrumbs:
  - name: Home
    link: /
  - name: 39P6 Dhammānuloma (1), Dukadukapaṭṭhānapāḷi (6)
    link: /tipitaka/39P6
  - name: 1 Hetuduka, Duka
    link: /tipitaka/39P6/1
prevL: /tipitaka/39P6/1/1.12
upL: /tipitaka/39P6/1
nextL: /tipitaka/39P6/1/1.14
---

# 1.13 Hetuduka, āsavaduka

### Hetuduka, Duka

### Hetuduka, āsavaduka

(32.)

91. Hetuṃ āsavaṃ dhammaṃ paṭicca hetu āsavo dhammo uppajjati hetupaccayā. Hetuṃ āsavaṃ dhammaṃ paṭicca nahetu āsavo dhammo uppajjati hetupaccayā. Hetuṃ āsavaṃ dhammaṃ paṭicca hetu āsavo ca nahetu āsavo ca dhammā uppajjanti hetupaccayā. (3)

92. Nahetuṃ āsavaṃ dhammaṃ paṭicca nahetu āsavo dhammo uppajjati hetupaccayā. (1)

93. Hetuṃ āsavañca nahetuṃ āsavañca dhammaṃ paṭicca hetu āsavo dhammo uppajjati hetupaccayā. (1) (Saṃkhittaṃ.)

94. Hetuyā pañca, ārammaṇe pañca…pe…  avigate pañca. (Sabbattha vitthāro.)

(33.)

95. Hetuṃ noāsavaṃ dhammaṃ paṭicca hetu noāsavo dhammo uppajjati hetupaccayā…  tīṇi.

96. Nahetuṃ noāsavaṃ dhammaṃ paṭicca nahetu noāsavo dhammo uppajjati hetupaccayā…  tīṇi.

97. Hetuṃ noāsavañca nahetuṃ noāsavañca dhammaṃ paṭicca hetu noāsavo dhammo uppajjati hetupaccayā…  tīṇi. (Saṃkhittaṃ.)

98. Hetuyā nava…pe…  avigate nava. (Sabbattha vitthāro.)


