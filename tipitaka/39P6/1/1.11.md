
[Home](/) / [39P6 Dhammānuloma (1), Dukadukapaṭṭhānapāḷi (6)](/tipitaka/39P6.md) / [1 Hetuduka, Duka](/tipitaka/39P6/1.md)

# 1.11 Hetuduka, Lokiyaduka

### Hetuduka, Duka

### Hetuduka, Lokiyaduka

(28.)

75. Hetuṃ lokiyaṃ dhammaṃ paṭicca hetu lokiyo dhammo uppajjati hetupaccayā…  tīṇi.

76. Nahetuṃ lokiyaṃ dhammaṃ paṭicca nahetu lokiyo dhammo uppajjati hetupaccayā…  tīṇi.

77. Hetuṃ lokiyañca nahetuṃ lokiyañca dhammaṃ paṭicca hetu lokiyo dhammo uppajjati hetupaccayā…  tīṇi. (Saṃkhittaṃ.)

78. Hetuyā nava, ārammaṇe nava…pe…  avigate nava. (Saṃkhittaṃ.)

79. (Sahajātavārampi…pe…  pañhāvārampi evaṃ vitthāretabbaṃ.)

(29.)

80. Hetuṃ lokuttaraṃ dhammaṃ paṭicca hetu lokuttaro dhammo uppajjati hetupaccayā…  tīṇi.

81. Nahetuṃ lokuttaraṃ dhammaṃ paṭicca nahetu lokuttaro dhammo uppajjati hetupaccayā…  tīṇi.

82. Hetuṃ lokuttarañca nahetuṃ lokuttarañca dhammaṃ paṭicca hetu lokuttaro dhammo uppajjati hetupaccayā…  tīṇi. (Saṃkhittaṃ.)

83. Hetuyā nava, ārammaṇe nava…pe…  avigate nava. (Saṃkhittaṃ.)

84. (Sahajātavārampi…pe…  sampayuttavārampi pañhāvārampi paṭiccavārasadisaṃ vitthāretabbaṃ.)

[Go to previous page (1.10 Hetuduka, Rūpīduka)](/tipitaka/39P6/1/1.10.md) / [Go to parent page (1 Hetuduka, Duka)](/tipitaka/39P6/1.md) / [Go to next page (1.12 Hetuduka, Kenaciviññeyyaduka)](/tipitaka/39P6/1/1.12.md)


