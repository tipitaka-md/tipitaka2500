---
title:  Paccayacatukka
path: /tipitaka/39P6/1/1.1/1.1.2/Paccayacatukka
ref: 262009
breadcrumbs:
  - name: Home
    link: /
  - name: 39P6 Dhammānuloma (1), Dukadukapaṭṭhānapāḷi (6)
    link: /tipitaka/39P6
  - name: 1 Hetuduka, Duka
    link: /tipitaka/39P6/1
  - name: 1.1 Hetuduka, Sahetukaduka
    link: /tipitaka/39P6/1/1.1
  - name: 1.1.2 Ahetukapada
    link: /tipitaka/39P6/1/1.1/1.1.2
prevL: /tipitaka/39P6/1/1.1/1.1.2
upL: /tipitaka/39P6/1/1.1/1.1.2
nextL: /tipitaka/39P6/1/1.2
---

# Paccayacatukka

### Hetuduka, Duka

### Hetuduka, Sahetukaduka

### Ahetukapada

### Paccayacatukka

(9.)

17. Hetuṃ ahetukaṃ dhammaṃ paṭicca nahetu ahetuko dhammo uppajjati hetupaccayā. (1)

18. Nahetuṃ ahetukaṃ dhammaṃ paṭicca nahetu ahetuko dhammo uppajjati hetupaccayā. (1)

19. Hetuṃ ahetukañca nahetuṃ ahetukañca dhammaṃ paṭicca nahetu ahetuko dhammo uppajjati hetupaccayā. (1) (Saṃkhittaṃ.)

20. Hetuyā tīṇi, ārammaṇe ekaṃ…pe…  vipāke ekaṃ…pe…  avigate tīṇi. (Saṃkhittaṃ.)

21. (Sahajātavārampi…pe…  sampayuttavārampi paṭiccavārasadisaṃ.)

(10.)

22. Hetu ahetuko dhammo nahetussa ahetukassa dhammassa hetupaccayena paccayo. (1)

23. Hetu ahetuko dhammo hetussa ahetukassa dhammassa ārammaṇapaccayena paccayo. Hetu ahetuko dhammo nahetussa ahetukassa dhammassa ārammaṇapaccayena paccayo. (2)

24. Nahetu ahetuko dhammo nahetussa ahetukassa dhammassa ārammaṇapaccayena paccayo. Nahetu ahetuko dhammo hetussa ahetukassa dhammassa ārammaṇapaccayena paccayo. (2) (Saṃkhittaṃ.)

(11.)

25. Hetuyā ekaṃ, ārammaṇe cattāri, anantare cattāri…pe…  sahajāte tīṇi, aññamaññe ekaṃ, nissaye upanissaye cattāri, purejāte pacchājāte āsevane dve, kamme…pe…  jhāne ekaṃ, sampayutte ekaṃ, vippayutte tīṇi…pe…  avigate cattāri. (Saṃkhittaṃ.)

26. (Yathā kusalattike pañhāvāraṃ, evaṃ vitthāretabbaṃ.)


