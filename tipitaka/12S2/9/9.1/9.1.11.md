
[Home](/) / [12S2 Nidānavaggasaṃyuttapāḷi](/tipitaka/12S2.md) / [9 Opammasaṃyutta](/tipitaka/12S2/9.md) / [9.1 Opammavagga](/tipitaka/12S2/9/9.1.md)

# 𑁯𑁇𑁧𑁇𑁧𑁧 𑀲𑀺𑀗𑁆𑀕𑀸𑀮𑀲𑀼𑀢𑁆𑀢

### 𑀑𑀧𑀫𑁆𑀫𑀲𑀁𑀬𑀼𑀢𑁆𑀢

### 𑀑𑀧𑀫𑁆𑀫𑀯𑀕𑁆𑀕

### 𑀲𑀺𑀗𑁆𑀕𑀸𑀮𑀲𑀼𑀢𑁆𑀢

(233.)

1243\. 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺𑁇 “𑀅𑀲𑁆𑀲𑀼𑀢𑁆𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀭𑀢𑁆𑀢𑀺𑀬𑀸 𑀧𑀘𑁆𑀘𑀽𑀲𑀲𑀫𑀬𑀁 𑀚𑀭𑀲𑀺𑀗𑁆𑀕𑀸𑀮𑀲𑁆𑀲 𑀯𑀲𑁆𑀲𑀫𑀸𑀦𑀲𑁆𑀲𑀸”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀏𑀲𑁄 𑀔𑁄, 𑀪𑀺𑀓𑁆𑀔𑀯𑁂, 𑀚𑀭𑀲𑀺𑀗𑁆𑀕𑀸𑀮𑁄 𑀉𑀓𑁆𑀓𑀡𑁆𑀟𑀓𑁂𑀦 𑀦𑀸𑀫 𑀭𑁄𑀕𑀚𑀸𑀢𑁂𑀦 𑀨𑀼𑀝𑁆𑀞𑁄𑁇 𑀲𑁄 𑀬𑁂𑀦 𑀬𑁂𑀦 𑀇𑀘𑁆𑀙𑀢𑀺 𑀢𑁂𑀦 𑀢𑁂𑀦 𑀕𑀘𑁆𑀙𑀢𑀺; 𑀬𑀢𑁆𑀣 𑀬𑀢𑁆𑀣 𑀇𑀘𑁆𑀙𑀢𑀺 𑀢𑀢𑁆𑀣 𑀢𑀢𑁆𑀣 𑀢𑀺𑀝𑁆𑀞𑀢𑀺; 𑀬𑀢𑁆𑀣 𑀬𑀢𑁆𑀣 𑀇𑀘𑁆𑀙𑀢𑀺 𑀢𑀢𑁆𑀣 𑀢𑀢𑁆𑀣 𑀦𑀺𑀲𑀻𑀤𑀢𑀺; 𑀬𑀢𑁆𑀣 𑀬𑀢𑁆𑀣 𑀇𑀘𑁆𑀙𑀢𑀺 𑀢𑀢𑁆𑀣 𑀢𑀢𑁆𑀣 𑀦𑀺𑀧𑀚𑁆𑀚𑀢𑀺; 𑀲𑀻𑀢𑀓𑁄𑀧𑀺 𑀦𑀁 𑀯𑀸𑀢𑁄 𑀉𑀧𑀯𑀸𑀬𑀢𑀺𑁇 𑀲𑀸𑀥𑀼 𑀔𑁆𑀯𑀲𑁆𑀲, 𑀪𑀺𑀓𑁆𑀔𑀯𑁂, 𑀬𑀁 𑀇𑀥𑁂𑀓𑀘𑁆𑀘𑁄 𑀲𑀓𑁆𑀬𑀧𑀼𑀢𑁆𑀢𑀺𑀬𑀧𑀝𑀺𑀜𑁆𑀜𑁄 𑀏𑀯𑀭𑀽𑀧𑀫𑁆𑀧𑀺 𑀅𑀢𑁆𑀢𑀪𑀸𑀯𑀧𑀝𑀺𑀮𑀸𑀪𑀁 𑀧𑀝𑀺𑀲𑀁𑀯𑁂𑀤𑀺𑀬𑁂𑀣𑁇 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀏𑀯𑀁 𑀲𑀺𑀓𑁆𑀔𑀺𑀢𑀩𑁆𑀩𑀁—  ‘𑀅𑀧𑁆𑀧𑀫𑀢𑁆𑀢𑀸 𑀯𑀺𑀳𑀭𑀺𑀲𑁆𑀲𑀸𑀫𑀸’𑀢𑀺𑁇 𑀏𑀯𑀜𑁆𑀳𑀺 𑀯𑁄, 𑀪𑀺𑀓𑁆𑀔𑀯𑁂, 𑀲𑀺𑀓𑁆𑀔𑀺𑀢𑀩𑁆𑀩𑀦𑁆”𑀢𑀺𑁇

---

1244\. 𑀏𑀓𑀸𑀤𑀲𑀫𑀁𑁇



[Go to previous page (9.1.10 Biḷārasutta)](/tipitaka/12S2/9/9.1/9.1.10.md) / [Go to parent page (9.1 Opammavagga)](/tipitaka/12S2/9/9.1.md) / [Go to next page (9.1.12 Dutiyasiṅgālasutta)](/tipitaka/12S2/9/9.1/9.1.12.md)


