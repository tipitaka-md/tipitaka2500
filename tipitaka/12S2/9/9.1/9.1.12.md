
[Home](/) / [12S2 Nidānavaggasaṃyuttapāḷi](../../../12S2.md) / [9 Opammasaṃyutta](../../9.md) / [9.1 Opammavagga](../9.1.md)

# 9.1.12 Dutiyasiṅgālasutta

* Opammasaṃyutta

* Opammavagga

* Dutiyasiṅgālasutta

(234.)

1245\. Sāvatthiyaṃ viharati. “Assuttha no tumhe, bhikkhave, rattiyā paccūsasamayaṃ jarasiṅgālassa vassamānassā”ti? “Evaṃ, bhante”. “Siyā kho, bhikkhave, tasmiṃ jarasiṅgāle yā kāci kataññutā kataveditā, na tveva idhekacce sakyaputtiyapaṭiññe siyā yā kāci kataññutā kataveditā. Tasmātiha, bhikkhave, evaṃ sikkhitabbaṃ—  ‘kataññuno bhavissāma katavedino; na ca no amhesu appakampi kataṃ nassissatī’ti. Evañhi vo, bhikkhave, sikkhitabban”ti.

---

1246\. Dvādasamaṃ.



---

1247\. Opammavaggo paṭhamo.



---

1248\. Tassuddānaṃ



1249\. _Kūṭaṃ nakhasikhaṃ kulaṃ,_  
_okkhā satti dhanuggaho;_  
_Āṇi kaliṅgaro nāgo,_  
_biḷāro dve siṅgālakāti._  


---

1250\. Opammasaṃyuttaṃ samattaṃ.



[Go to previous page (9.1.11 Siṅgālasutta)](9.1.11.md) / [Go to parent page (9.1 Opammavagga)](../9.1.md) / [Go to next page (10 Bhikkhusaṃyutta)](../../10.md)


