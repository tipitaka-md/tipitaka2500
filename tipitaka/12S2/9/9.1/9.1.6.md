
[Home](/) / [12S2 Nidānavaggasaṃyuttapāḷi](/tipitaka/12S2.md) / [9 Opammasaṃyutta](/tipitaka/12S2/9.md) / [9.1 Opammavagga](/tipitaka/12S2/9/9.1.md)

# 𑁯𑁇𑁧𑁇𑁬 𑀥𑀦𑀼𑀕𑁆𑀕𑀳𑀲𑀼𑀢𑁆𑀢

### 𑀑𑀧𑀫𑁆𑀫𑀲𑀁𑀬𑀼𑀢𑁆𑀢

### 𑀑𑀧𑀫𑁆𑀫𑀯𑀕𑁆𑀕

### 𑀥𑀦𑀼𑀕𑁆𑀕𑀳𑀲𑀼𑀢𑁆𑀢

(228.)

1223. 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺𑁇 “𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀤𑀍𑀳𑀥𑀫𑁆𑀫𑀸 𑀥𑀦𑀼𑀕𑁆𑀕𑀳𑀸 𑀲𑀼𑀲𑀺𑀓𑁆𑀔𑀺𑀢𑀸 𑀓𑀢𑀳𑀢𑁆𑀣𑀸 𑀓𑀢𑀽𑀧𑀸𑀲𑀦𑀸 𑀘𑀢𑀼𑀤𑁆𑀤𑀺𑀲𑀸 𑀞𑀺𑀢𑀸 𑀅𑀲𑁆𑀲𑀼𑁇 𑀅𑀣 𑀧𑀼𑀭𑀺𑀲𑁄 𑀆𑀕𑀘𑁆𑀙𑁂𑀬𑁆𑀬—  ‘𑀅𑀳𑀁 𑀇𑀫𑁂𑀲𑀁 𑀘𑀢𑀼𑀦𑁆𑀦𑀁 𑀤𑀍𑀳𑀥𑀫𑁆𑀫𑀸𑀦𑀁 𑀥𑀦𑀼𑀕𑁆𑀕𑀳𑀸𑀦𑀁 𑀲𑀼𑀲𑀺𑀓𑁆𑀔𑀺𑀢𑀸𑀦𑀁 𑀓𑀢𑀳𑀢𑁆𑀣𑀸𑀦𑀁 𑀓𑀢𑀽𑀧𑀸𑀲𑀦𑀸𑀦𑀁 𑀘𑀢𑀼𑀤𑁆𑀤𑀺𑀲𑀸 𑀓𑀡𑁆𑀟𑁂 𑀔𑀺𑀢𑁆𑀢𑁂 𑀅𑀧𑁆𑀧𑀢𑀺𑀝𑁆𑀞𑀺𑀢𑁂 𑀧𑀣𑀯𑀺𑀬𑀁 𑀕𑀳𑁂𑀢𑁆𑀯𑀸 𑀆𑀳𑀭𑀺𑀲𑁆𑀲𑀸𑀫𑀻’𑀢𑀺𑁇 𑀢𑀁 𑀓𑀺𑀁 𑀫𑀜𑁆𑀜𑀣, 𑀪𑀺𑀓𑁆𑀔𑀯𑁂, ‘𑀚𑀯𑀦𑁄 𑀧𑀼𑀭𑀺𑀲𑁄 𑀧𑀭𑀫𑁂𑀦 𑀚𑀯𑁂𑀦 𑀲𑀫𑀦𑁆𑀦𑀸𑀕𑀢𑁄’𑀢𑀺 𑀅𑀮𑀁𑀯𑀘𑀦𑀸𑀬𑀸”𑀢𑀺?

1224. “𑀏𑀓𑀲𑁆𑀲 𑀘𑁂𑀧𑀺, 𑀪𑀦𑁆𑀢𑁂, 𑀤𑀍𑀳𑀥𑀫𑁆𑀫𑀲𑁆𑀲 𑀥𑀦𑀼𑀕𑁆𑀕𑀳𑀲𑁆𑀲 𑀲𑀼𑀲𑀺𑀓𑁆𑀔𑀺𑀢𑀲𑁆𑀲 𑀓𑀢𑀳𑀢𑁆𑀣𑀲𑁆𑀲 𑀓𑀢𑀽𑀧𑀸𑀲𑀦𑀲𑁆𑀲 𑀓𑀡𑁆𑀟𑀁 𑀔𑀺𑀢𑁆𑀢𑀁 𑀅𑀧𑁆𑀧𑀢𑀺𑀝𑁆𑀞𑀺𑀢𑀁 𑀧𑀣𑀯𑀺𑀬𑀁 𑀕𑀳𑁂𑀢𑁆𑀯𑀸 𑀆𑀳𑀭𑁂𑀬𑁆𑀬—  ‘𑀚𑀯𑀦𑁄 𑀧𑀼𑀭𑀺𑀲𑁄 𑀧𑀭𑀫𑁂𑀦 𑀚𑀯𑁂𑀦 𑀲𑀫𑀦𑁆𑀦𑀸𑀕𑀢𑁄’𑀢𑀺 𑀅𑀮𑀁𑀯𑀘𑀦𑀸𑀬, 𑀓𑁄 𑀧𑀦 𑀯𑀸𑀤𑁄 𑀘𑀢𑀼𑀦𑁆𑀦𑀁 𑀤𑀍𑀳𑀥𑀫𑁆𑀫𑀸𑀦𑀁 𑀥𑀦𑀼𑀕𑁆𑀕𑀳𑀸𑀦𑀁 𑀲𑀼𑀲𑀺𑀓𑁆𑀔𑀺𑀢𑀸𑀦𑀁 𑀓𑀢𑀳𑀢𑁆𑀣𑀸𑀦𑀁 𑀓𑀢𑀽𑀧𑀸𑀲𑀦𑀸𑀦𑀦𑁆”𑀢𑀺?

1225. “𑀬𑀣𑀸 𑀘, 𑀪𑀺𑀓𑁆𑀔𑀯𑁂, 𑀢𑀲𑁆𑀲 𑀧𑀼𑀭𑀺𑀲𑀲𑁆𑀲 𑀚𑀯𑁄, 𑀬𑀣𑀸 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀚𑀯𑁄, 𑀢𑀢𑁄 𑀲𑀻𑀖𑀢𑀭𑁄𑁇 𑀬𑀣𑀸 𑀘, 𑀪𑀺𑀓𑁆𑀔𑀯𑁂, 𑀢𑀲𑁆𑀲 𑀧𑀼𑀭𑀺𑀲𑀲𑁆𑀲 𑀚𑀯𑁄 𑀬𑀣𑀸 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀚𑀯𑁄 𑀬𑀣𑀸 𑀘 𑀬𑀸 𑀤𑁂𑀯𑀢𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀧𑀼𑀭𑀢𑁄 𑀥𑀸𑀯𑀦𑁆𑀢𑀺 𑀢𑀸𑀲𑀁 𑀤𑁂𑀯𑀢𑀸𑀦𑀁 𑀚𑀯𑁄, ( ) 𑀢𑀢𑁄 𑀲𑀻𑀖𑀢𑀭𑀁 𑀆𑀬𑀼𑀲𑀗𑁆𑀔𑀸𑀭𑀸 𑀔𑀻𑀬𑀦𑁆𑀢𑀺𑁇 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀏𑀯𑀁 𑀲𑀺𑀓𑁆𑀔𑀺𑀢𑀩𑁆𑀩𑀁—  ‘𑀅𑀧𑁆𑀧𑀫𑀢𑁆𑀢𑀸 𑀯𑀺𑀳𑀭𑀺𑀲𑁆𑀲𑀸𑀫𑀸’𑀢𑀺𑁇 𑀏𑀯𑀜𑁆𑀳𑀺 𑀯𑁄, 𑀪𑀺𑀓𑁆𑀔𑀯𑁂, 𑀲𑀺𑀓𑁆𑀔𑀺𑀢𑀩𑁆𑀩𑀦𑁆”𑀢𑀺𑁇

---

1226. 𑀙𑀝𑁆𑀞𑀁𑁇



[Go to previous page (9.1.5 Sattisutta)](/tipitaka/12S2/9/9.1/9.1.5.md) / [Go to parent page (9.1 Opammavagga)](/tipitaka/12S2/9/9.1.md) / [Go to next page (9.1.7 Āṇisutta)](/tipitaka/12S2/9/9.1/9.1.7.md)


