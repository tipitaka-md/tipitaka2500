
[Home](/) / [12S2 Nidānavaggasaṃyuttapāḷi](../../../12S2.md) / [9 Opammasaṃyutta](../../9.md) / [9.1 Opammavagga](../9.1.md)

# 9.1.4 Okkhāsutta

* Opammasaṃyutta

* Opammavagga

* Okkhāsutta

(226.)

1218\. Sāvatthiyaṃ viharati. “Yo, bhikkhave, pubbaṇhasamayaṃ okkhāsataṃ dānaṃ dadeyya, yo majjhanhikasamayaṃ okkhāsataṃ dānaṃ dadeyya, yo sāyanhasamayaṃ okkhāsataṃ dānaṃ dadeyya, yo vā pubbaṇhasamayaṃ antamaso gadduhanamattampi mettacittaṃ bhāveyya, yo vā majjhanhikasamayaṃ antamaso gadduhanamattampi mettacittaṃ bhāveyya, yo vā sāyanhasamayaṃ antamaso gadduhanamattampi mettacittaṃ bhāveyya, idaṃ tato mahapphalataraṃ. Tasmātiha, bhikkhave, evaṃ sikkhitabbaṃ—  ‘mettā no cetovimutti bhāvitā bhavissati bahulīkatā yānīkatā vatthukatā anuṭṭhitā paricitā susamāraddhā’ti. Evañhi vo, bhikkhave, sikkhitabban”ti.

---

1219\. Catutthaṃ.



[Go to previous page (9.1.3 Kulasutta)](9.1.3.md) / [Go to parent page (9.1 Opammavagga)](../9.1.md) / [Go to next page (9.1.5 Sattisutta)](9.1.5.md)


