---
title: 8.1.9 Dutiyasūcilomasutta
path: /tipitaka/12S2/8/8.1/8.1.9
ref: 274096
breadcrumbs:
  - name: Home
    link: /
  - name: 12S2 Nidānavaggasaṃyuttapāḷi
    link: /tipitaka/12S2
  - name: 8 Lakkhaṇasaṃyutta
    link: /tipitaka/12S2/8
  - name: 8.1 Paṭhamavagga
    link: /tipitaka/12S2/8/8.1
prevL: /tipitaka/12S2/8/8.1/8.1.8
upL: /tipitaka/12S2/8/8.1
nextL: /tipitaka/12S2/8/8.1/8.1.10
---

# 8.1.9 Dutiyasūcilomasutta

### Lakkhaṇasaṃyutta

### Paṭhamavagga

### Dutiyasūcilomasutta

(210.)

1177. “Idhāhaṃ, āvuso, gijjhakūṭā pabbatā orohanto addasaṃ sūcilomaṃ purisaṃ vehāsaṃ gacchantaṃ. Tassa tā sūciyo sīse pavisitvā mukhato nikkhamanti; mukhe pavisitvā urato nikkhamanti; ure pavisitvā udarato nikkhamanti; udare pavisitvā ūrūhi nikkhamanti; ūrūsu pavisitvā jaṅghāhi nikkhamanti; jaṅghāsu pavisitvā pādehi nikkhamanti; so sudaṃ aṭṭassaraṃ karoti…pe…  eso, bhikkhave, satto imasmiṃyeva rājagahe sūcako ahosi…pe… .

===

1178. Navamaṃ.




