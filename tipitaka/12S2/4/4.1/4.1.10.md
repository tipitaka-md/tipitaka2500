
[Home](/) / [12S2 Nidānavaggasaṃyuttapāḷi](../../../12S2.md) / [4 Anamataggasaṃyutta](../../4.md) / [4.1 Paṭhamavagga](../4.1.md)

# 𑁪𑁇𑁧𑁇𑁧𑁦 𑀧𑀼𑀕𑁆𑀕𑀮𑀲𑀼𑀢𑁆𑀢

### 𑀅𑀦𑀫𑀢𑀕𑁆𑀕𑀲𑀁𑀬𑀼𑀢𑁆𑀢

### 𑀧𑀞𑀫𑀯𑀕𑁆𑀕

### 𑀧𑀼𑀕𑁆𑀕𑀮𑀲𑀼𑀢𑁆𑀢

(133.)

853\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀕𑀺𑀚𑁆𑀛𑀓𑀽𑀝𑁂 𑀧𑀩𑁆𑀩𑀢𑁂𑁇 𑀢𑀢𑁆𑀭 𑀔𑁄 𑀪𑀕𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀪𑀺𑀓𑁆𑀔𑀯𑁄”𑀢𑀺𑁇 “𑀪𑀤𑀦𑁆𑀢𑁂”𑀢𑀺 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀪𑀕𑀯𑀸 𑀏𑀢𑀤𑀯𑁄𑀘—

854\. “𑀅𑀦𑀫𑀢𑀕𑁆𑀕𑁄𑀬𑀁, 𑀪𑀺𑀓𑁆𑀔𑀯𑁂, 𑀲𑀁𑀲𑀸𑀭𑁄…𑀧𑁂…  𑀏𑀓𑀧𑀼𑀕𑁆𑀕𑀮𑀲𑁆𑀲, 𑀪𑀺𑀓𑁆𑀔𑀯𑁂, 𑀓𑀧𑁆𑀧𑀁 𑀲𑀦𑁆𑀥𑀸𑀯𑀢𑁄 𑀲𑀁𑀲𑀭𑀢𑁄 𑀲𑀺𑀬𑀸 𑀏𑀯𑀁 𑀫𑀳𑀸 𑀅𑀝𑁆𑀞𑀺𑀓𑀗𑁆𑀓𑀮𑁄 𑀅𑀝𑁆𑀞𑀺𑀧𑀼𑀜𑁆𑀚𑁄 𑀅𑀝𑁆𑀞𑀺𑀭𑀸𑀲𑀺 𑀬𑀣𑀸𑀬𑀁 𑀯𑁂𑀧𑀼𑀮𑁆𑀮𑁄 𑀧𑀩𑁆𑀩𑀢𑁄, 𑀲𑀘𑁂 𑀲𑀁𑀳𑀸𑀭𑀓𑁄 𑀅𑀲𑁆𑀲, 𑀲𑀫𑁆𑀪𑀢𑀜𑁆𑀘 𑀦 𑀯𑀺𑀦𑀲𑁆𑀲𑁂𑀬𑁆𑀬𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀅𑀦𑀫𑀢𑀕𑁆𑀕𑁄𑀬𑀁, 𑀪𑀺𑀓𑁆𑀔𑀯𑁂, 𑀲𑀁𑀲𑀸𑀭𑁄…𑀧𑁂…  𑀅𑀮𑀁 𑀯𑀺𑀫𑀼𑀘𑁆𑀘𑀺𑀢𑀼𑀦𑁆”𑀢𑀺𑁇

855\. 𑀇𑀤𑀫𑀯𑁄𑀘 𑀪𑀕𑀯𑀸𑁇 𑀇𑀤𑀁 𑀯𑀢𑁆𑀯𑀸𑀦 𑀲𑀼𑀕𑀢𑁄 𑀅𑀣𑀸𑀧𑀭𑀁 𑀏𑀢𑀤𑀯𑁄𑀘 𑀲𑀢𑁆𑀣𑀸—

856\. _“𑀏𑀓𑀲𑁆𑀲𑁂𑀓𑁂𑀦 𑀓𑀧𑁆𑀧𑁂𑀦,_  
_𑀧𑀼𑀕𑁆𑀕𑀮𑀲𑁆𑀲𑀝𑁆𑀞𑀺𑀲𑀜𑁆𑀘𑀬𑁄;_  
_𑀲𑀺𑀬𑀸 𑀧𑀩𑁆𑀩𑀢𑀲𑀫𑁄 𑀭𑀸𑀲𑀺,_  
_𑀇𑀢𑀺 𑀯𑀼𑀢𑁆𑀢𑀁 𑀫𑀳𑁂𑀲𑀺𑀦𑀸𑁇_  


857\. _𑀲𑁄 𑀔𑁄 𑀧𑀦𑀸𑀬𑀁 𑀅𑀓𑁆𑀔𑀸𑀢𑁄,_  
_𑀯𑁂𑀧𑀼𑀮𑁆𑀮𑁄 𑀧𑀩𑁆𑀩𑀢𑁄 𑀫𑀳𑀸;_  
_𑀉𑀢𑁆𑀢𑀭𑁄 𑀕𑀺𑀚𑁆𑀛𑀓𑀽𑀝𑀲𑁆𑀲,_  
_𑀫𑀕𑀥𑀸𑀦𑀁 𑀕𑀺𑀭𑀺𑀩𑁆𑀩𑀚𑁂𑁇_  


858\. _𑀬𑀢𑁄 𑀘 𑀅𑀭𑀺𑀬𑀲𑀘𑁆𑀘𑀸𑀦𑀺,_  
_𑀲𑀫𑁆𑀫𑀧𑁆𑀧𑀜𑁆𑀜𑀸𑀬 𑀧𑀲𑁆𑀲𑀢𑀺;_  
_𑀤𑀼𑀓𑁆𑀔𑀁 𑀤𑀼𑀓𑁆𑀔𑀲𑀫𑀼𑀧𑁆𑀧𑀸𑀤𑀁,_  
_𑀤𑀼𑀓𑁆𑀔𑀲𑁆𑀲 𑀘 𑀅𑀢𑀺𑀓𑁆𑀓𑀫𑀁;_  
_𑀅𑀭𑀺𑀬𑀁 𑀘𑀝𑁆𑀞𑀗𑁆𑀕𑀺𑀓𑀁 𑀫𑀕𑁆𑀕𑀁,_  
_𑀤𑀼𑀓𑁆𑀔𑀽𑀧𑀲𑀫𑀕𑀸𑀫𑀺𑀦𑀁𑁇_  


859\. _𑀲 𑀲𑀢𑁆𑀢𑀓𑁆𑀔𑀢𑁆𑀢𑀼𑀁𑀧𑀭𑀫𑀁,_  
_𑀲𑀦𑁆𑀥𑀸𑀯𑀺𑀢𑁆𑀯𑀸𑀦 𑀧𑀼𑀕𑁆𑀕𑀮𑁄;_  
_𑀤𑀼𑀓𑁆𑀔𑀲𑁆𑀲𑀦𑁆𑀢𑀓𑀭𑁄 𑀳𑁄𑀢𑀺,_  
_𑀲𑀩𑁆𑀩𑀲𑀁𑀬𑁄𑀚𑀦𑀓𑁆𑀔𑀬𑀸”𑀢𑀺𑁇_  


---

860\. 𑀤𑀲𑀫𑀁𑁇



---

861\. 𑀧𑀞𑀫𑁄 𑀯𑀕𑁆𑀕𑁄𑁇



---

862\. 𑀢𑀲𑁆𑀲𑀼𑀤𑁆𑀤𑀸𑀦𑀁



863\. _𑀢𑀺𑀡𑀓𑀝𑁆𑀞𑀜𑁆𑀘 𑀧𑀣𑀯𑀻,_  
_𑀅𑀲𑁆𑀲𑀼 𑀔𑀻𑀭𑀜𑁆𑀘 𑀧𑀩𑁆𑀩𑀢𑀁;_  
_𑀲𑀸𑀲𑀧𑀸 𑀲𑀸𑀯𑀓𑀸 𑀕𑀗𑁆𑀕𑀸,_  
_𑀤𑀡𑁆𑀟𑁄 𑀘 𑀧𑀼𑀕𑁆𑀕𑀮𑁂𑀦 𑀘𑀸𑀢𑀺𑁇_  


[Go to previous page (4.1.9 Daṇḍasutta)](4.1.9.md) / [Go to parent page (4.1 Paṭhamavagga)](../4.1.md) / [Go to next page (4.2 Dutiyavagga)](../4.2.md)


