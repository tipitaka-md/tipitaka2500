
[Home](/) / [12S2 Nidānavaggasaṃyuttapāḷi](/tipitaka/12S2.md) / [3 Dhātusaṃyutta](/tipitaka/12S2/3.md) / [3.2 Dutiyavagga](/tipitaka/12S2/3/3.2.md)

# 3.2.11 Appassutamūlakasutta

### Dhātusaṃyutta

### Dutiyavagga

### Appassutamūlakasutta

(105.)

751\. Sāvatthiyaṃ viharati. “Dhātusova, bhikkhave, sattā saṃsandanti samenti. Appassutā appassutehi saddhiṃ saṃsandanti samenti; kusītā kusītehi saddhiṃ saṃsandanti samenti; duppaññā duppaññehi saddhiṃ saṃsandanti samenti; bahussutā bahussutehi saddhiṃ saṃsandanti samenti; āraddhavīriyā āraddhavīriyehi saddhiṃ saṃsandanti samenti; paññavanto paññavantehi saddhiṃ saṃsandanti samenti…pe… . (1)

752\. Appassutā appassutehi saddhiṃ saṃsandanti samenti; muṭṭhassatino muṭṭhassatīhi saddhiṃ saṃsandanti samenti; duppaññā duppaññehi saddhiṃ saṃsandanti samenti; bahussutā bahussutehi saddhiṃ saṃsandanti samenti; upaṭṭhitassatino upaṭṭhitassatīhi saddhiṃ saṃsandanti samenti; paññavanto paññavantehi saddhiṃ saṃsandanti samentī”ti…pe… . (2)

---

753\. Ekādasamaṃ.



[Go to previous page (3.2.10 Anottappamūlakasutta)](/tipitaka/12S2/3/3.2/3.2.10.md) / [Go to parent page (3.2 Dutiyavagga)](/tipitaka/12S2/3/3.2.md) / [Go to next page (3.2.12 Kusītamūlakasutta)](/tipitaka/12S2/3/3.2/3.2.12.md)


