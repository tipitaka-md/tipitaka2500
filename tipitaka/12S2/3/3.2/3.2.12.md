
[Home](/) / [12S2 Nidānavaggasaṃyuttapāḷi](../../../12S2.md) / [3 Dhātusaṃyutta](../../3.md) / [3.2 Dutiyavagga](../3.2.md)

# 3.2.12 Kusītamūlakasutta

* Dhātusaṃyutta

* Dutiyavagga

* Kusītamūlakasutta

(106.)

754\. Sāvatthiyaṃ viharati. “Dhātusova, bhikkhave, sattā saṃsandanti samenti. Kusītā kusītehi saddhiṃ saṃsandanti samenti; muṭṭhassatino muṭṭhassatīhi saddhiṃ saṃsandanti samenti; duppaññā duppaññehi saddhiṃ saṃsandanti samenti; āraddhavīriyā āraddhavīriyehi saddhiṃ saṃsandanti samenti; upaṭṭhitassatino upaṭṭhitassatīhi saddhiṃ saṃsandanti samenti; paññavanto paññavantehi saddhiṃ saṃsandanti samentī”ti…pe… .

---

755\. Dvādasamaṃ.



---

756\. (Sabbattha atītānāgatapaccuppannaṃ kātabbaṃ.)



---

757\. Dutiyo vaggo.



---

758\. Tassuddānaṃ



759\. _Sattimā sanidānañca,_  
_giñjakāvasathena ca;_  
_Hīnādhimutti caṅkamaṃ,_  
_sagāthā assaddhasattamaṃ._  


760\. _Assaddhamūlakā pañca,_  
_Cattāro ahirikamūlakā;_  
_Anottappamūlakā tīṇi,_  
_Duve appassutena ca._  


761\. _Kusītaṃ ekakaṃ vuttaṃ,_  
_Suttantā tīṇi pañcakā;_  
_Bāvīsati vuttā suttā,_  
_Dutiyo vaggo pavuccatīti._  


[Go to previous page (3.2.11 Appassutamūlakasutta)](3.2.11.md) / [Go to parent page (3.2 Dutiyavagga)](../3.2.md) / [Go to next page (3.3 Kammapathavagga)](../3.3.md)


