
[Home](/) / [12S2 Nidānavaggasaṃyuttapāḷi](../../../12S2.md) / [3 Dhātusaṃyutta](../../3.md) / [3.3 Kammapathavagga](../3.3.md)

# 3.3.1 Asamāhitasutta

* Dhātusaṃyutta

* Kammapathavagga

* Asamāhitasutta

(107.)

762\. Sāvatthiyaṃ viharati. “Dhātusova, bhikkhave, sattā saṃsandanti samenti. Assaddhā assaddhehi saddhiṃ saṃsandanti samenti; ahirikā ahirikehi saddhiṃ saṃsandanti samenti; anottappino anottappīhi saddhiṃ saṃsandanti samenti; asamāhitā asamāhitehi saddhiṃ saṃsandanti samenti; duppaññā duppaññehi saddhiṃ saṃsandanti samenti.

763\. Saddhā saddhehi saddhiṃ saṃsandanti samenti; hirimanā hirimanehi saddhiṃ saṃsandanti samenti; ottappino ottappīhi saddhiṃ saṃsandanti samenti; samāhitā samāhitehi saddhiṃ saṃsandanti samenti; paññavanto paññavantehi saddhiṃ saṃsandanti samentī”ti.

---

764\. Paṭhamaṃ.



[Go to previous page (3.3 Kammapathavagga)](../3.3.md) / [Go to parent page (3.3 Kammapathavagga)](../3.3.md) / [Go to next page (3.3.2 Dussīlasutta)](3.3.2.md)


