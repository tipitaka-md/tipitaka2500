---
title: 3.4.9 Dutiyasamaṇabrāhmaṇasutta
path: /tipitaka/12S2/3/3.4/3.4.9
ref: 274008
breadcrumbs:
  - name: Home
    link: /
  - name: 12S2 Nidānavaggasaṃyuttapāḷi
    link: /tipitaka/12S2
  - name: 3 Dhātusaṃyutta
    link: /tipitaka/12S2/3
  - name: 3.4 Catutthavagga
    link: /tipitaka/12S2/3/3.4
prevL: /tipitaka/12S2/3/3.4/3.4.8
upL: /tipitaka/12S2/3/3.4
nextL: /tipitaka/12S2/3/3.4/3.4.10
---

# 3.4.9 Dutiyasamaṇabrāhmaṇasutta

### Dhātusaṃyutta

### Catutthavagga

### Dutiyasamaṇabrāhmaṇasutta

(122.)

818. Sāvatthiyaṃ viharati. “Catasso imā, bhikkhave, dhātuyo. Katamā catasso? Pathavīdhātu, āpodhātu, tejodhātu, vāyodhātu. Ye hi keci, bhikkhave, samaṇā vā brāhmaṇā vā imāsaṃ catunnaṃ dhātūnaṃ samudayañca atthaṅgamañca assādañca ādīnavañca nissaraṇañca yathābhūtaṃ nappajānanti…pe…  (vitthāretabbaṃ) pajānanti…pe…  sayaṃ abhiññā sacchikatvā upasampajja viharantī”ti.

===

819. Navamaṃ.




