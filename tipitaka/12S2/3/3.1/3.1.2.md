
[Home](/) / [12S2 Nidānavaggasaṃyuttapāḷi](../../../12S2.md) / [3 Dhātusaṃyutta](../../3.md) / [3.1 Nānattavagga](../3.1.md)

# 3.1.2 Phassanānattasutta

* Dhātusaṃyutta

* Nānattavagga

* Phassanānattasutta

(86.)

646\. Sāvatthiyaṃ viharati. “Dhātunānattaṃ, bhikkhave, paṭicca uppajjati phassanānattaṃ. Katamañca, bhikkhave, dhātunānattaṃ? Cakkhudhātu sotadhātu ghānadhātu jivhādhātu kāyadhātu manodhātu—  idaṃ vuccati, bhikkhave, dhātunānattaṃ.

647\. Kathañca, bhikkhave, dhātunānattaṃ paṭicca uppajjati phassanānattaṃ? Cakkhudhātuṃ, bhikkhave, paṭicca uppajjati cakkhusamphasso. Sotadhātuṃ paṭicca…  ghānadhātuṃ paṭicca…  jivhādhātuṃ paṭicca…  kāyadhātuṃ paṭicca…  manodhātuṃ paṭicca uppajjati manosamphasso. Evaṃ kho, bhikkhave, dhātunānattaṃ paṭicca uppajjati phassanānattan”ti.

---

648\. Dutiyaṃ.



[Go to previous page (3.1.1 Dhātunānattasutta)](3.1.1.md) / [Go to parent page (3.1 Nānattavagga)](../3.1.md) / [Go to next page (3.1.3 Nophassanānattasutta)](3.1.3.md)


