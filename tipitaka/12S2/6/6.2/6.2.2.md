---
title: 6.2.2 Rūpiyapātisutta
path: /tipitaka/12S2/6/6.2/6.2.2
ref: 274054
breadcrumbs:
  - name: Home
    link: /
  - name: 12S2 Nidānavaggasaṃyuttapāḷi
    link: /tipitaka/12S2
  - name: 6 Lābhasakkārasaṃyutta
    link: /tipitaka/12S2/6
  - name: 6.2 Dutiyavagga
    link: /tipitaka/12S2/6/6.2
prevL: /tipitaka/12S2/6/6.2/6.2.1
upL: /tipitaka/12S2/6/6.2
nextL: /tipitaka/12S2/6/6.2/6.2.3--10
---

# 6.2.2 Rūpiyapātisutta

### Lābhasakkārasaṃyutta

### Dutiyavagga

### Rūpiyapātisutta

(168.)

1053. Sāvatthiyaṃ viharati. “Dāruṇo, bhikkhave, lābhasakkārasiloko…pe…  idhāhaṃ, bhikkhave, ekaccaṃ puggalaṃ evaṃ cetasā ceto paricca pajānāmi—  ‘na cāyamāyasmā rūpiyapātiyāpi suvaṇṇacuṇṇaparipūrāya hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe…  evañhi vo, bhikkhave, sikkhitabban”ti.

===

1054. Dutiyaṃ.




