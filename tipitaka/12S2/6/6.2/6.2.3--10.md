
[Home](/) / [12S2 Nidānavaggasaṃyuttapāḷi](/tipitaka/12S2.md) / [6 Lābhasakkārasaṃyutta](/tipitaka/12S2/6.md) / [6.2 Dutiyavagga](/tipitaka/12S2/6/6.2.md)

# 6.2.3--10 Suvaṇṇanikkhasuttādiaṭṭhaka

### Lābhasakkārasaṃyutta

### Dutiyavagga

### Suvaṇṇanikkhasuttādiaṭṭhaka

(169.)

1055. Sāvatthiyaṃ viharati. “Idhāhaṃ, bhikkhave, ekaccaṃ puggalaṃ evaṃ cetasā ceto paricca pajānāmi—  ‘na cāyamāyasmā suvaṇṇanikkhassāpi hetu…pe…  suvaṇṇanikkhasatassāpi hetu…  siṅgīnikkhassāpi hetu…  siṅgīnikkhasatassāpi hetu…  pathaviyāpi jātarūpaparipūrāya hetu…  āmisakiñcikkhahetupi…  jīvitahetupi…  janapadakalyāṇiyāpi hetu sampajānamusā bhāseyyā’ti. Tamenaṃ passāmi aparena samayena lābhasakkārasilokena abhibhūtaṃ pariyādiṇṇacittaṃ sampajānamusā bhāsantaṃ. Evaṃ dāruṇo kho, bhikkhave, lābhasakkārasiloko…pe…  evañhi vo, bhikkhave, sikkhitabban”ti.

---

1056. Dasamaṃ.



---

1057. Dutiyo vaggo.



---

1058. Tassuddānaṃ



1059. _Dve pāti dve suvaṇṇā ca,_  
_Siṅgīhi apare duve;_  
_Pathavī kiñcikkhajīvitaṃ,_  
_Janapadakalyāṇiyā dasāti._  


[Go to previous page (6.2.2 Rūpiyapātisutta)](/tipitaka/12S2/6/6.2/6.2.2.md) / [Go to parent page (6.2 Dutiyavagga)](/tipitaka/12S2/6/6.2.md) / [Go to next page (6.3 Tatiyavagga)](/tipitaka/12S2/6/6.3.md)


