---
title: 6.1.4 Dīghalomikasutta
path: /tipitaka/12S2/6/6.1/6.1.4
ref: 274046
breadcrumbs:
  - name: Home
    link: /
  - name: 12S2 Nidānavaggasaṃyuttapāḷi
    link: /tipitaka/12S2
  - name: 6 Lābhasakkārasaṃyutta
    link: /tipitaka/12S2/6
  - name: 6.1 Paṭhamavagga
    link: /tipitaka/12S2/6/6.1
prevL: /tipitaka/12S2/6/6.1/6.1.3
upL: /tipitaka/12S2/6/6.1
nextL: /tipitaka/12S2/6/6.1/6.1.5
---

# 6.1.4 Dīghalomikasutta

### Lābhasakkārasaṃyutta

### Paṭhamavagga

### Dīghalomikasutta

(160.)

1029. Sāvatthiyaṃ viharati. “Dāruṇo, bhikkhave, lābhasakkārasiloko…pe…  adhigamāya. Seyyathāpi, bhikkhave, dīghalomikā eḷakā kaṇṭakagahanaṃ paviseyya. Sā tatra tatra sajjeyya, tatra tatra gayheyya, tatra tatra bajjheyya, tatra tatra anayabyasanaṃ āpajjeyya. Evameva kho, bhikkhave, idhekacco bhikkhu lābhasakkārasilokena abhibhūto pariyādiṇṇacitto pubbaṇhasamayaṃ nivāsetvā pattacīvaramādāya gāmaṃ vā nigamaṃ vā piṇḍāya pavisati. So tatra tatra sajjati, tatra tatra gayhati, tatra tatra bajjhati, tatra tatra anayabyasanaṃ āpajjati. Evaṃ dāruṇo kho, bhikkhave, lābhasakkārasiloko…pe…  evañhi vo, bhikkhave, sikkhitabban”ti.

===

1030. Catutthaṃ.




