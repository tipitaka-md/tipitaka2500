
[Home](/) / [12S2 Nidānavaggasaṃyuttapāḷi](/tipitaka/12S2.md) / [6 Lābhasakkārasaṃyutta](/tipitaka/12S2/6.md) / [6.1 Paṭhamavagga](/tipitaka/12S2/6/6.1.md)

# 𑁬𑁇𑁧𑁇𑁪 𑀤𑀻𑀖𑀮𑁄𑀫𑀺𑀓𑀲𑀼𑀢𑁆𑀢

### 𑀮𑀸𑀪𑀲𑀓𑁆𑀓𑀸𑀭𑀲𑀁𑀬𑀼𑀢𑁆𑀢

### 𑀧𑀞𑀫𑀯𑀕𑁆𑀕

### 𑀤𑀻𑀖𑀮𑁄𑀫𑀺𑀓𑀲𑀼𑀢𑁆𑀢

(160.)

1029. 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺𑁇 “𑀤𑀸𑀭𑀼𑀡𑁄, 𑀪𑀺𑀓𑁆𑀔𑀯𑁂, 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁄…𑀧𑁂…  𑀅𑀥𑀺𑀕𑀫𑀸𑀬𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀤𑀻𑀖𑀮𑁄𑀫𑀺𑀓𑀸 𑀏𑀍𑀅𑀓𑀸 𑀓𑀡𑁆𑀝𑀓𑀕𑀳𑀦𑀁 𑀧𑀯𑀺𑀲𑁂𑀬𑁆𑀬𑁇 𑀲𑀸 𑀢𑀢𑁆𑀭 𑀢𑀢𑁆𑀭 𑀲𑀚𑁆𑀚𑁂𑀬𑁆𑀬, 𑀢𑀢𑁆𑀭 𑀢𑀢𑁆𑀭 𑀕𑀬𑁆𑀳𑁂𑀬𑁆𑀬, 𑀢𑀢𑁆𑀭 𑀢𑀢𑁆𑀭 𑀩𑀚𑁆𑀛𑁂𑀬𑁆𑀬, 𑀢𑀢𑁆𑀭 𑀢𑀢𑁆𑀭 𑀅𑀦𑀬𑀩𑁆𑀬𑀲𑀦𑀁 𑀆𑀧𑀚𑁆𑀚𑁂𑀬𑁆𑀬𑁇 𑀏𑀯𑀫𑁂𑀯 𑀔𑁄, 𑀪𑀺𑀓𑁆𑀔𑀯𑁂, 𑀇𑀥𑁂𑀓𑀘𑁆𑀘𑁄 𑀪𑀺𑀓𑁆𑀔𑀼 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀅𑀪𑀺𑀪𑀽𑀢𑁄 𑀧𑀭𑀺𑀬𑀸𑀤𑀺𑀡𑁆𑀡𑀘𑀺𑀢𑁆𑀢𑁄 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀦𑀺𑀯𑀸𑀲𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬 𑀕𑀸𑀫𑀁 𑀯𑀸 𑀦𑀺𑀕𑀫𑀁 𑀯𑀸 𑀧𑀺𑀡𑁆𑀟𑀸𑀬 𑀧𑀯𑀺𑀲𑀢𑀺𑁇 𑀲𑁄 𑀢𑀢𑁆𑀭 𑀢𑀢𑁆𑀭 𑀲𑀚𑁆𑀚𑀢𑀺, 𑀢𑀢𑁆𑀭 𑀢𑀢𑁆𑀭 𑀕𑀬𑁆𑀳𑀢𑀺, 𑀢𑀢𑁆𑀭 𑀢𑀢𑁆𑀭 𑀩𑀚𑁆𑀛𑀢𑀺, 𑀢𑀢𑁆𑀭 𑀢𑀢𑁆𑀭 𑀅𑀦𑀬𑀩𑁆𑀬𑀲𑀦𑀁 𑀆𑀧𑀚𑁆𑀚𑀢𑀺𑁇 𑀏𑀯𑀁 𑀤𑀸𑀭𑀼𑀡𑁄 𑀔𑁄, 𑀪𑀺𑀓𑁆𑀔𑀯𑁂, 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁄…𑀧𑁂…  𑀏𑀯𑀜𑁆𑀳𑀺 𑀯𑁄, 𑀪𑀺𑀓𑁆𑀔𑀯𑁂, 𑀲𑀺𑀓𑁆𑀔𑀺𑀢𑀩𑁆𑀩𑀦𑁆”𑀢𑀺𑁇

---

1030. 𑀘𑀢𑀼𑀢𑁆𑀣𑀁𑁇



[Go to previous page (6.1.3 Kummasutta)](/tipitaka/12S2/6/6.1/6.1.3.md) / [Go to parent page (6.1 Paṭhamavagga)](/tipitaka/12S2/6/6.1.md) / [Go to next page (6.1.5 Mīḷhakasutta)](/tipitaka/12S2/6/6.1/6.1.5.md)


