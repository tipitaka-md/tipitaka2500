
[Home](/) / [12S2 Nidānavaggasaṃyuttapāḷi](/tipitaka/12S2.md) / [1 Nidānasaṃyutta](/tipitaka/12S2/1.md) / [1.2 Āhāravagga](/tipitaka/12S2/1/1.2.md)

# 𑁧𑁇𑁨𑁇𑁨 𑀫𑁄𑀍𑀇𑀬𑀨𑀕𑁆𑀕𑀼𑀦𑀲𑀼𑀢𑁆𑀢

### 𑀦𑀺𑀤𑀸𑀦𑀲𑀁𑀬𑀼𑀢𑁆𑀢

### 𑀆𑀳𑀸𑀭𑀯𑀕𑁆𑀕

### 𑀫𑁄𑀍𑀇𑀬𑀨𑀕𑁆𑀕𑀼𑀦𑀲𑀼𑀢𑁆𑀢

(12.)

72\. 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺𑁇 “𑀘𑀢𑁆𑀢𑀸𑀭𑁄𑀫𑁂, 𑀪𑀺𑀓𑁆𑀔𑀯𑁂, 𑀆𑀳𑀸𑀭𑀸 𑀪𑀽𑀢𑀸𑀦𑀁 𑀯𑀸 𑀲𑀢𑁆𑀢𑀸𑀦𑀁 𑀞𑀺𑀢𑀺𑀬𑀸 𑀲𑀫𑁆𑀪𑀯𑁂𑀲𑀻𑀦𑀁 𑀯𑀸 𑀅𑀦𑀼𑀕𑁆𑀕𑀳𑀸𑀬𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀑𑀍𑀆𑀭𑀺𑀓𑁄 𑀯𑀸 𑀲𑀼𑀔𑀼𑀫𑁄 𑀯𑀸, 𑀨𑀲𑁆𑀲𑁄 𑀤𑀼𑀢𑀺𑀬𑁄, 𑀫𑀦𑁄𑀲𑀜𑁆𑀘𑁂𑀢𑀦𑀸 𑀢𑀢𑀺𑀬𑀸, 𑀯𑀺𑀜𑁆𑀜𑀸𑀡𑀁 𑀘𑀢𑀼𑀢𑁆𑀣𑀁𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀆𑀳𑀸𑀭𑀸 𑀪𑀽𑀢𑀸𑀦𑀁 𑀯𑀸 𑀲𑀢𑁆𑀢𑀸𑀦𑀁 𑀞𑀺𑀢𑀺𑀬𑀸 𑀲𑀫𑁆𑀪𑀯𑁂𑀲𑀻𑀦𑀁 𑀯𑀸 𑀅𑀦𑀼𑀕𑁆𑀕𑀳𑀸𑀬𑀸”𑀢𑀺𑁇

73\. 𑀏𑀯𑀁 𑀯𑀼𑀢𑁆𑀢𑁂, 𑀆𑀬𑀲𑁆𑀫𑀸 𑀫𑁄𑀍𑀇𑀬𑀨𑀕𑁆𑀕𑀼𑀦𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀯𑀺𑀜𑁆𑀜𑀸𑀡𑀸𑀳𑀸𑀭𑀁 𑀆𑀳𑀸𑀭𑁂𑀢𑀻”𑀢𑀺? “𑀦𑁄 𑀓𑀮𑁆𑀮𑁄 𑀧𑀜𑁆𑀳𑁄”𑀢𑀺 𑀪𑀕𑀯𑀸 𑀅𑀯𑁄𑀘—  “‘𑀆𑀳𑀸𑀭𑁂𑀢𑀻’𑀢𑀺 𑀅𑀳𑀁 𑀦 𑀯𑀤𑀸𑀫𑀺𑁇 ‘𑀆𑀳𑀸𑀭𑁂𑀢𑀻’𑀢𑀺 𑀘𑀸𑀳𑀁 𑀯𑀤𑁂𑀬𑁆𑀬𑀁, 𑀢𑀢𑁆𑀭𑀲𑁆𑀲 𑀓𑀮𑁆𑀮𑁄 𑀧𑀜𑁆𑀳𑁄—  ‘𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀆𑀳𑀸𑀭𑁂𑀢𑀻’𑀢𑀺? 𑀏𑀯𑀜𑁆𑀘𑀸𑀳𑀁 𑀦 𑀯𑀤𑀸𑀫𑀺𑁇 𑀏𑀯𑀁 𑀫𑀁 𑀅𑀯𑀤𑀦𑁆𑀢𑀁 𑀬𑁄 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬—  ‘𑀓𑀺𑀲𑁆𑀲 𑀦𑀼 𑀔𑁄, 𑀪𑀦𑁆𑀢𑁂, 𑀯𑀺𑀜𑁆𑀜𑀸𑀡𑀸𑀳𑀸𑀭𑁄’𑀢𑀺, 𑀏𑀲 𑀓𑀮𑁆𑀮𑁄 𑀧𑀜𑁆𑀳𑁄𑁇 𑀢𑀢𑁆𑀭 𑀓𑀮𑁆𑀮𑀁 𑀯𑁂𑀬𑁆𑀬𑀸𑀓𑀭𑀡𑀁—  ‘𑀯𑀺𑀜𑁆𑀜𑀸𑀡𑀸𑀳𑀸𑀭𑁄 𑀆𑀬𑀢𑀺𑀁 𑀧𑀼𑀦𑀩𑁆𑀪𑀯𑀸𑀪𑀺𑀦𑀺𑀩𑁆𑀩𑀢𑁆𑀢𑀺𑀬𑀸 𑀧𑀘𑁆𑀘𑀬𑁄, 𑀢𑀲𑁆𑀫𑀺𑀁 𑀪𑀽𑀢𑁂 𑀲𑀢𑀺 𑀲𑀍𑀆𑀬𑀢𑀦𑀁, 𑀲𑀍𑀆𑀬𑀢𑀦𑀧𑀘𑁆𑀘𑀬𑀸 𑀨𑀲𑁆𑀲𑁄’”𑀢𑀺𑁇

74\. “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀨𑀼𑀲𑀢𑀻”𑀢𑀺? “𑀦𑁄 𑀓𑀮𑁆𑀮𑁄 𑀧𑀜𑁆𑀳𑁄”𑀢𑀺 𑀪𑀕𑀯𑀸 𑀅𑀯𑁄𑀘—  “‘𑀨𑀼𑀲𑀢𑀻’𑀢𑀺 𑀅𑀳𑀁 𑀦 𑀯𑀤𑀸𑀫𑀺𑁇 ‘𑀨𑀼𑀲𑀢𑀻’𑀢𑀺 𑀘𑀸𑀳𑀁 𑀯𑀤𑁂𑀬𑁆𑀬𑀁, 𑀢𑀢𑁆𑀭𑀲𑁆𑀲 𑀓𑀮𑁆𑀮𑁄 𑀧𑀜𑁆𑀳𑁄—  ‘𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀨𑀼𑀲𑀢𑀻’𑀢𑀺? 𑀏𑀯𑀜𑁆𑀘𑀸𑀳𑀁 𑀦 𑀯𑀤𑀸𑀫𑀺𑁇 𑀏𑀯𑀁 𑀫𑀁 𑀅𑀯𑀤𑀦𑁆𑀢𑀁 𑀬𑁄 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬—  ‘𑀓𑀺𑀁𑀧𑀘𑁆𑀘𑀬𑀸 𑀦𑀼 𑀔𑁄, 𑀪𑀦𑁆𑀢𑁂, 𑀨𑀲𑁆𑀲𑁄’𑀢𑀺, 𑀏𑀲 𑀓𑀮𑁆𑀮𑁄 𑀧𑀜𑁆𑀳𑁄𑁇 𑀢𑀢𑁆𑀭 𑀓𑀮𑁆𑀮𑀁 𑀯𑁂𑀬𑁆𑀬𑀸𑀓𑀭𑀡𑀁—  ‘𑀲𑀍𑀆𑀬𑀢𑀦𑀧𑀘𑁆𑀘𑀬𑀸 𑀨𑀲𑁆𑀲𑁄, 𑀨𑀲𑁆𑀲𑀧𑀘𑁆𑀘𑀬𑀸 𑀯𑁂𑀤𑀦𑀸’”𑀢𑀺𑁇

75\. “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀯𑁂𑀤𑀬𑀢𑀻”𑀢𑀺? “𑀦𑁄 𑀓𑀮𑁆𑀮𑁄 𑀧𑀜𑁆𑀳𑁄”𑀢𑀺 𑀪𑀕𑀯𑀸 𑀅𑀯𑁄𑀘—  “‘𑀯𑁂𑀤𑀬𑀢𑀻’𑀢𑀺 𑀅𑀳𑀁 𑀦 𑀯𑀤𑀸𑀫𑀺𑁇 ‘𑀯𑁂𑀤𑀬𑀢𑀻’𑀢𑀺 𑀘𑀸𑀳𑀁 𑀯𑀤𑁂𑀬𑁆𑀬𑀁, 𑀢𑀢𑁆𑀭𑀲𑁆𑀲 𑀓𑀮𑁆𑀮𑁄 𑀧𑀜𑁆𑀳𑁄—  ‘𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀯𑁂𑀤𑀬𑀢𑀻’𑀢𑀺? 𑀏𑀯𑀜𑁆𑀘𑀸𑀳𑀁 𑀦 𑀯𑀤𑀸𑀫𑀺𑁇 𑀏𑀯𑀁 𑀫𑀁 𑀅𑀯𑀤𑀦𑁆𑀢𑀁 𑀬𑁄 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬—  ‘𑀓𑀺𑀁𑀧𑀘𑁆𑀘𑀬𑀸 𑀦𑀼 𑀔𑁄, 𑀪𑀦𑁆𑀢𑁂, 𑀯𑁂𑀤𑀦𑀸’𑀢𑀺, 𑀏𑀲 𑀓𑀮𑁆𑀮𑁄 𑀧𑀜𑁆𑀳𑁄𑁇 𑀢𑀢𑁆𑀭 𑀓𑀮𑁆𑀮𑀁 𑀯𑁂𑀬𑁆𑀬𑀸𑀓𑀭𑀡𑀁—  ‘𑀨𑀲𑁆𑀲𑀧𑀘𑁆𑀘𑀬𑀸 𑀯𑁂𑀤𑀦𑀸, 𑀯𑁂𑀤𑀦𑀸𑀧𑀘𑁆𑀘𑀬𑀸 𑀢𑀡𑁆𑀳𑀸’”𑀢𑀺𑁇

76\. “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀢𑀲𑀢𑀻”𑀢𑀺? “𑀦𑁄 𑀓𑀮𑁆𑀮𑁄 𑀧𑀜𑁆𑀳𑁄”𑀢𑀺 𑀪𑀕𑀯𑀸 𑀅𑀯𑁄𑀘—  “‘𑀢𑀲𑀢𑀻’𑀢𑀺 𑀅𑀳𑀁 𑀦 𑀯𑀤𑀸𑀫𑀺𑁇 ‘𑀢𑀲𑀢𑀻’𑀢𑀺 𑀘𑀸𑀳𑀁 𑀯𑀤𑁂𑀬𑁆𑀬𑀁, 𑀢𑀢𑁆𑀭𑀲𑁆𑀲 𑀓𑀮𑁆𑀮𑁄 𑀧𑀜𑁆𑀳𑁄—  ‘𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀢𑀲𑀢𑀻’𑀢𑀺? 𑀏𑀯𑀜𑁆𑀘𑀸𑀳𑀁 𑀦 𑀯𑀤𑀸𑀫𑀺𑁇 𑀏𑀯𑀁 𑀫𑀁 𑀅𑀯𑀤𑀦𑁆𑀢𑀁 𑀬𑁄 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬—  ‘𑀓𑀺𑀁𑀧𑀘𑁆𑀘𑀬𑀸 𑀦𑀼 𑀔𑁄, 𑀪𑀦𑁆𑀢𑁂, 𑀢𑀡𑁆𑀳𑀸’𑀢𑀺, 𑀏𑀲 𑀓𑀮𑁆𑀮𑁄 𑀧𑀜𑁆𑀳𑁄𑁇 𑀢𑀢𑁆𑀭 𑀓𑀮𑁆𑀮𑀁 𑀯𑁂𑀬𑁆𑀬𑀸𑀓𑀭𑀡𑀁—  ‘𑀯𑁂𑀤𑀦𑀸𑀧𑀘𑁆𑀘𑀬𑀸 𑀢𑀡𑁆𑀳𑀸, 𑀢𑀡𑁆𑀳𑀸𑀧𑀘𑁆𑀘𑀬𑀸 𑀉𑀧𑀸𑀤𑀸𑀦𑀦𑁆’”𑀢𑀺𑁇

77\. “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀉𑀧𑀸𑀤𑀺𑀬𑀢𑀻”𑀢𑀺? “𑀦𑁄 𑀓𑀮𑁆𑀮𑁄 𑀧𑀜𑁆𑀳𑁄”𑀢𑀺 𑀪𑀕𑀯𑀸 𑀅𑀯𑁄𑀘—  “‘𑀉𑀧𑀸𑀤𑀺𑀬𑀢𑀻’𑀢𑀺 𑀅𑀳𑀁 𑀦 𑀯𑀤𑀸𑀫𑀺𑁇 ‘𑀉𑀧𑀸𑀤𑀺𑀬𑀢𑀻’𑀢𑀺 𑀘𑀸𑀳𑀁 𑀯𑀤𑁂𑀬𑁆𑀬𑀁, 𑀢𑀢𑁆𑀭𑀲𑁆𑀲 𑀓𑀮𑁆𑀮𑁄 𑀧𑀜𑁆𑀳𑁄—  ‘𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀉𑀧𑀸𑀤𑀺𑀬𑀢𑀻’𑀢𑀺? 𑀏𑀯𑀜𑁆𑀘𑀸𑀳𑀁 𑀦 𑀯𑀤𑀸𑀫𑀺𑁇 𑀏𑀯𑀁 𑀫𑀁 𑀅𑀯𑀤𑀦𑁆𑀢𑀁 𑀬𑁄 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬—  ‘𑀓𑀺𑀁𑀧𑀘𑁆𑀘𑀬𑀸 𑀦𑀼 𑀔𑁄, 𑀪𑀦𑁆𑀢𑁂, 𑀉𑀧𑀸𑀤𑀸𑀦𑀦𑁆’𑀢𑀺, 𑀏𑀲 𑀓𑀮𑁆𑀮𑁄 𑀧𑀜𑁆𑀳𑁄𑁇 𑀢𑀢𑁆𑀭 𑀓𑀮𑁆𑀮𑀁 𑀯𑁂𑀬𑁆𑀬𑀸𑀓𑀭𑀡𑀁—  ‘𑀢𑀡𑁆𑀳𑀸𑀧𑀘𑁆𑀘𑀬𑀸 𑀉𑀧𑀸𑀤𑀸𑀦𑀁; 𑀉𑀧𑀸𑀤𑀸𑀦𑀧𑀘𑁆𑀘𑀬𑀸 𑀪𑀯𑁄’𑀢𑀺…𑀧𑁂…  𑀏𑀯𑀫𑁂𑀢𑀲𑁆𑀲 𑀓𑁂𑀯𑀮𑀲𑁆𑀲 𑀤𑀼𑀓𑁆𑀔𑀓𑁆𑀔𑀦𑁆𑀥𑀲𑁆𑀲 𑀲𑀫𑀼𑀤𑀬𑁄 𑀳𑁄𑀢𑀺𑁇

78\. 𑀙𑀦𑁆𑀦𑀁 𑀢𑁆𑀯𑁂𑀯, 𑀨𑀕𑁆𑀕𑀼𑀦, 𑀨𑀲𑁆𑀲𑀸𑀬𑀢𑀦𑀸𑀦𑀁 𑀅𑀲𑁂𑀲𑀯𑀺𑀭𑀸𑀕𑀦𑀺𑀭𑁄𑀥𑀸 𑀨𑀲𑁆𑀲𑀦𑀺𑀭𑁄𑀥𑁄; 𑀨𑀲𑁆𑀲𑀦𑀺𑀭𑁄𑀥𑀸 𑀯𑁂𑀤𑀦𑀸𑀦𑀺𑀭𑁄𑀥𑁄; 𑀯𑁂𑀤𑀦𑀸𑀦𑀺𑀭𑁄𑀥𑀸 𑀢𑀡𑁆𑀳𑀸𑀦𑀺𑀭𑁄𑀥𑁄; 𑀢𑀡𑁆𑀳𑀸𑀦𑀺𑀭𑁄𑀥𑀸 𑀉𑀧𑀸𑀤𑀸𑀦𑀦𑀺𑀭𑁄𑀥𑁄; 𑀉𑀧𑀸𑀤𑀸𑀦𑀦𑀺𑀭𑁄𑀥𑀸 𑀪𑀯𑀦𑀺𑀭𑁄𑀥𑁄; 𑀪𑀯𑀦𑀺𑀭𑁄𑀥𑀸 𑀚𑀸𑀢𑀺𑀦𑀺𑀭𑁄𑀥𑁄; 𑀚𑀸𑀢𑀺𑀦𑀺𑀭𑁄𑀥𑀸 𑀚𑀭𑀸𑀫𑀭𑀡𑀁 𑀲𑁄𑀓𑀧𑀭𑀺𑀤𑁂𑀯𑀤𑀼𑀓𑁆𑀔𑀤𑁄𑀫𑀦𑀲𑁆𑀲𑀼𑀧𑀸𑀬𑀸𑀲𑀸 𑀦𑀺𑀭𑀼𑀚𑁆𑀛𑀦𑁆𑀢𑀺𑁇 𑀏𑀯𑀫𑁂𑀢𑀲𑁆𑀲 𑀓𑁂𑀯𑀮𑀲𑁆𑀲 𑀤𑀼𑀓𑁆𑀔𑀓𑁆𑀔𑀦𑁆𑀥𑀲𑁆𑀲 𑀦𑀺𑀭𑁄𑀥𑁄 𑀳𑁄𑀢𑀻”𑀢𑀺𑁇

---

79\. 𑀤𑀼𑀢𑀺𑀬𑀁𑁇



[Go to previous page (1.2.1 Āhārasutta)](/tipitaka/12S2/1/1.2/1.2.1.md) / [Go to parent page (1.2 Āhāravagga)](/tipitaka/12S2/1/1.2.md) / [Go to next page (1.2.3 Samaṇabrāhmaṇasutta)](/tipitaka/12S2/1/1.2/1.2.3.md)


