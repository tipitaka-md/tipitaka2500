
[Home](/) / [12S2 Nidānavaggasaṃyuttapāḷi](../...md) / [7 Rāhulasaṃyutta](...md) / [7.1 Paṭhamavagga](../12S2/7/7.1.md)

# 7.1.10 Khandhasutta

* Rāhulasaṃyutta

* Paṭhamavagga

* Khandhasutta

(197.)

1132\. Sāvatthiyaṃ viharati. “Taṃ kiṃ maññasi, rāhula, rūpaṃ niccaṃ vā aniccaṃ vā”ti? “Aniccaṃ, bhante”…  “vedanā…pe…  saññā…  saṅkhārā…  viññāṇaṃ niccaṃ vā aniccaṃ vā”ti? “Aniccaṃ, bhante”…  “evaṃ passaṃ, rāhula, sutavā ariyasāvako rūpasmimpi nibbindati…pe…  vedanāyapi nibbindati…  saññāyapi nibbindati…  saṅkhāresupi nibbindati…  viññāṇasmimpi nibbindati; nibbindaṃ virajjati; virāgā vimuccati; vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti.

---

1133\. Dasamaṃ.



---

1134\. Paṭhamo vaggo.



---

1135\. Tassuddānaṃ



1136\. _Cakkhu rūpañca viññāṇaṃ,_  
_samphasso vedanāya ca;_  
_Saññā sañcetanā taṇhā,_  
_dhātu khandhena te dasāti._  


[Go to previous page (7.1.9 Dhātusutta)](7.1.9.md) / [Go to parent page (7.1 Paṭhamavagga)](../12S2/7/7.1.md) / [Go to next page (7.2 Dutiyavagga)](../7.2.md)


