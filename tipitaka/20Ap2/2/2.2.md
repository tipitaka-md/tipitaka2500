
[Home](/) / [20Ap2 Therīapadānapāḷi](../../20Ap2.md) / [2 Ekūposathikavagga](../2.md)

# 𑁨𑁇𑁨 𑀲𑀍𑀅𑀮𑀧𑀼𑀧𑁆𑀨𑀺𑀓𑀸𑀣𑁂𑀭𑀻𑀅𑀧𑀤𑀸𑀦

* 𑀏𑀓𑀽𑀧𑁄𑀲𑀣𑀺𑀓𑀯𑀕𑁆𑀕

* 𑀲𑀍𑀅𑀮𑀧𑀼𑀧𑁆𑀨𑀺𑀓𑀸𑀣𑁂𑀭𑀻𑀅𑀧𑀤𑀸𑀦

(22.)

180\. _“𑀘𑀦𑁆𑀤𑀪𑀸𑀕𑀸𑀦𑀤𑀻𑀢𑀻𑀭𑁂,_  
_𑀅𑀳𑁄𑀲𑀺𑀁 𑀓𑀺𑀦𑁆𑀦𑀭𑀻 𑀢𑀤𑀸;_  
_𑀅𑀤𑁆𑀤𑀲𑀸𑀳𑀁 𑀤𑁂𑀯𑀤𑁂𑀯𑀁,_  
_𑀘𑀗𑁆𑀓𑀫𑀦𑁆𑀢𑀁 𑀦𑀭𑀸𑀲𑀪𑀁𑁇_  


(23.)

181\. _𑀑𑀘𑀺𑀦𑀺𑀢𑁆𑀯𑀸𑀦 𑀲𑀍𑀅𑀮𑀁,_  
_𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲𑀤𑀸𑀲𑀳𑀁;_  
_𑀉𑀧𑀲𑀺𑀗𑁆𑀖𑀺 𑀫𑀳𑀸𑀯𑀻𑀭𑁄,_  
_𑀲𑀍𑀅𑀮𑀁 𑀤𑁂𑀯𑀕𑀦𑁆𑀥𑀺𑀓𑀁𑁇_  


(24.)

182\. _𑀧𑀝𑀺𑀕𑁆𑀕𑀳𑁂𑀢𑁆𑀯𑀸 𑀲𑀫𑁆𑀩𑀼𑀤𑁆𑀥𑁄,_  
_𑀯𑀺𑀧𑀲𑁆𑀲𑀻 𑀮𑁄𑀓𑀦𑀸𑀬𑀓𑁄;_  
_𑀉𑀧𑀲𑀺𑀗𑁆𑀖𑀺 𑀫𑀳𑀸𑀯𑀻𑀭𑁄,_  
_𑀧𑁂𑀓𑁆𑀔𑀫𑀸𑀦𑀸𑀬 𑀫𑁂 𑀢𑀤𑀸𑁇_  


(25.)

183\. _𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀯𑀦𑁆𑀤𑀺𑀢𑁆𑀯𑀸 𑀤𑁆𑀯𑀺𑀧𑀤𑀼𑀢𑁆𑀢𑀫𑀁;_  
_𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀢𑀢𑁄 𑀧𑀩𑁆𑀩𑀢𑀫𑀸𑀭𑀼𑀳𑀺𑀁𑁇_  


(26.)

184\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(27.)

185\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑀸𑁇_  


(28.)

186\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(29.)

187\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


188\. 𑀇𑀢𑁆𑀣𑀁 𑀲𑀼𑀤𑀁 𑀲𑀍𑀅𑀮𑀧𑀼𑀧𑁆𑀨𑀺𑀓𑀸 𑀪𑀺𑀓𑁆𑀔𑀼𑀦𑀻 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

189\. 𑀲𑀍𑀅𑀮𑀧𑀼𑀧𑁆𑀨𑀺𑀓𑀸𑀣𑁂𑀭𑀺𑀬𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (2.1 Ekūposathikātherīapadāna)](2.1.md) / [Go to parent page (2 Ekūposathikavagga)](../2.md) / [Go to next page (2.3 Modakadāyikātherīapadāna)](2.3.md)


