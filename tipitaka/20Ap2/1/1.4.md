
[Home](/) / [20Ap2 Therīapadānapāḷi](../../20Ap2.md) / [1 Sumedhāvagga](../1.md)

# 1.4 Saṅkamanatthātherīapadāna

* Sumedhāvagga

* Saṅkamanatthātherīapadāna

(31.)

39\. _“Vipassissa bhagavato,_  
_lokajeṭṭhassa tādino;_  
_Rathiyaṃ paṭipannassa,_  
_tārayantassa pāṇino._  


(32.)

40\. _Gharato nikkhamitvāna,_  
_avakujjā nipajjahaṃ;_  
_Anukampako lokanātho,_  
_sirasi akkamī mama._  


(33.)

41\. _Akkamitvāna sirasi,_  
_agamā lokanāyako;_  
_Tena cittappasādena,_  
_tusitaṃ agamāsahaṃ._  


(34.)

42\. _Kilesā jhāpitā mayhaṃ,_  
_…pe…_  
_viharāmi anāsavā._  


(35.)

43\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(36.)

44\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


45\. Itthaṃ sudaṃ saṅkamanatthā bhikkhunī imā gāthāyo abhāsitthāti.

---

46\. Saṅkamanatthātheriyāpadānaṃ catutthaṃ.



[Go to previous page (1.3 Maṇḍapadāyikātherīapadāna)](1.3.md) / [Go to parent page (1 Sumedhāvagga)](../1.md) / [Go to next page (1.5 Naḷamālikātherīapadāna)](1.5.md)


