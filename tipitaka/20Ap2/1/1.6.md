
[Home](/) / [20Ap2 Therīapadānapāḷi](../../20Ap2.md) / [1 Sumedhāvagga](../1.md)

# 𑁧𑁇𑁬 𑀏𑀓𑀧𑀺𑀡𑁆𑀟𑀧𑀸𑀢𑀤𑀸𑀬𑀺𑀓𑀸𑀣𑁂𑀭𑀻𑀅𑀧𑀤𑀸𑀦

### 𑀲𑀼𑀫𑁂𑀥𑀸𑀯𑀕𑁆𑀕

### 𑀏𑀓𑀧𑀺𑀡𑁆𑀟𑀧𑀸𑀢𑀤𑀸𑀬𑀺𑀓𑀸𑀣𑁂𑀭𑀻𑀅𑀧𑀤𑀸𑀦

(46.)

58\. _“𑀦𑀕𑀭𑁂 𑀩𑀦𑁆𑀥𑀼𑀫𑀢𑀺𑀬𑀸,_  
_𑀩𑀦𑁆𑀥𑀼𑀫𑀸 𑀦𑀸𑀫 𑀔𑀢𑁆𑀢𑀺𑀬𑁄;_  
_𑀢𑀲𑁆𑀲 𑀭𑀜𑁆𑀜𑁄 𑀅𑀳𑀼𑀁 𑀪𑀭𑀺𑀬𑀸,_  
_𑀏𑀓𑀚𑁆𑀛𑀁 𑀘𑀸𑀭𑀬𑀸𑀫𑀳𑀁𑁇_  


(47.)

59\. _𑀭𑀳𑁄𑀕𑀢𑀸 𑀦𑀺𑀲𑀻𑀤𑀺𑀢𑁆𑀯𑀸,_  
_𑀏𑀯𑀁 𑀘𑀺𑀦𑁆𑀢𑁂𑀲𑀳𑀁 𑀢𑀤𑀸;_  
_‘𑀆𑀤𑀸𑀬 𑀕𑀫𑀦𑀻𑀬𑀁 𑀳𑀺,_  
_𑀓𑀼𑀲𑀮𑀁 𑀦𑀢𑁆𑀣𑀺 𑀫𑁂 𑀓𑀢𑀁𑁇_  


(48.)

60\. _𑀫𑀳𑀸𑀪𑀺𑀢𑀸𑀧𑀁 𑀓𑀝𑀼𑀓𑀁,_  
_𑀖𑁄𑀭𑀭𑀽𑀧𑀁 𑀲𑀼𑀤𑀸𑀭𑀼𑀡𑀁;_  
_𑀦𑀺𑀭𑀬𑀁 𑀦𑀽𑀦 𑀕𑀘𑁆𑀙𑀸𑀫𑀺,_  
_𑀏𑀢𑁆𑀣 𑀫𑁂 𑀦𑀢𑁆𑀣𑀺 𑀲𑀁𑀲𑀬𑁄’𑁇_  


(49.)

61\. _𑀭𑀸𑀚𑀸𑀦𑀁 𑀉𑀧𑀲𑀗𑁆𑀓𑀫𑁆𑀫,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁;_  
_‘𑀏𑀓𑀁 𑀫𑁂 𑀲𑀫𑀡𑀁 𑀤𑁂𑀳𑀺,_  
_𑀪𑁄𑀚𑀬𑀺𑀲𑁆𑀲𑀸𑀫𑀺 𑀔𑀢𑁆𑀢𑀺𑀬’𑁇_  


(50.)

62\. _𑀅𑀤𑀸𑀲𑀺 𑀫𑁂 𑀫𑀳𑀸𑀭𑀸𑀚𑀸,_  
_𑀲𑀫𑀡𑀁 𑀪𑀸𑀯𑀺𑀢𑀺𑀦𑁆𑀤𑁆𑀭𑀺𑀬𑀁;_  
_𑀢𑀲𑁆𑀲 𑀧𑀢𑁆𑀢𑀁 𑀕𑀳𑁂𑀢𑁆𑀯𑀸𑀦,_  
_𑀧𑀭𑀫𑀦𑁆𑀦𑁂𑀦 𑀧𑀽𑀭𑀬𑀺𑀁𑁇_  


(51.)

63\. _𑀧𑀽𑀭𑀬𑀺𑀢𑁆𑀯𑀸 𑀧𑀭𑀫𑀦𑁆𑀦𑀁,_  
_𑀕𑀦𑁆𑀥𑀸𑀮𑁂𑀧𑀁 𑀅𑀓𑀸𑀲𑀳𑀁;_  
_𑀚𑀸𑀮𑁂𑀦 𑀧𑀺𑀤𑀳𑀺𑀢𑁆𑀯𑀸𑀦,_  
_𑀯𑀢𑁆𑀣𑀬𑀼𑀕𑁂𑀦 𑀙𑀸𑀤𑀬𑀺𑀁𑁇_  


(52.)

64\. _𑀆𑀭𑀫𑁆𑀫𑀡𑀁 𑀫𑀫𑀁 𑀏𑀢𑀁,_  
_𑀲𑀭𑀸𑀫𑀺 𑀬𑀸𑀯𑀚𑀻𑀯𑀺𑀳𑀁;_  
_𑀢𑀢𑁆𑀣 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀢𑀸𑀯𑀢𑀺𑀁𑀲𑀫𑀕𑀘𑁆𑀙𑀳𑀁𑁇_  


(53.)

65\. _𑀢𑀺𑀁𑀲𑀸𑀦𑀁 𑀤𑁂𑀯𑀭𑀸𑀚𑀽𑀦𑀁,_  
_𑀫𑀳𑁂𑀲𑀺𑀢𑁆𑀢𑀫𑀓𑀸𑀭𑀬𑀺𑀁;_  
_𑀫𑀦𑀲𑀸 𑀧𑀢𑁆𑀣𑀺𑀢𑀁 𑀫𑀬𑁆𑀳𑀁,_  
_𑀦𑀺𑀩𑁆𑀩𑀢𑁆𑀢𑀢𑀺 𑀬𑀣𑀺𑀘𑁆𑀙𑀺𑀢𑀁𑁇_  


(54.)

66\. _𑀯𑀻𑀲𑀸𑀦𑀁 𑀘𑀓𑁆𑀓𑀯𑀢𑁆𑀢𑀻𑀦𑀁,_  
_𑀫𑀳𑁂𑀲𑀺𑀢𑁆𑀢𑀫𑀓𑀸𑀭𑀬𑀺𑀁;_  
_𑀑𑀘𑀺𑀢𑀢𑁆𑀢𑀸𑀯 𑀳𑀼𑀢𑁆𑀯𑀸𑀦,_  
_𑀲𑀁𑀲𑀭𑀸𑀫𑀺 𑀪𑀯𑁂𑀲𑁆𑀯𑀳𑀁𑁇_  


(55.)

67\. _𑀲𑀩𑁆𑀩𑀩𑀦𑁆𑀥𑀦𑀫𑀼𑀢𑁆𑀢𑀸𑀳𑀁,_  
_𑀅𑀧𑁂𑀢𑀸 𑀫𑁂 𑀉𑀧𑀸𑀤𑀺𑀓𑀸;_  
_𑀲𑀩𑁆𑀩𑀸𑀲𑀯𑀸 𑀧𑀭𑀺𑀓𑁆𑀔𑀻𑀡𑀸,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄𑁇_  


(56.)

68\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀤𑀸𑀦𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀺𑀡𑁆𑀟𑀧𑀸𑀢𑀲𑁆𑀲𑀺𑀤𑀁 𑀨𑀮𑀁𑁇_  


(57.)

69\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑀸𑁇_  


(58.)

70\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(59.)

71\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


72\. 𑀇𑀢𑁆𑀣𑀁 𑀲𑀼𑀤𑀁 𑀏𑀓𑀧𑀺𑀡𑁆𑀟𑀧𑀸𑀢𑀤𑀸𑀬𑀺𑀓𑀸 𑀪𑀺𑀓𑁆𑀔𑀼𑀦𑀻 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

73\. 𑀏𑀓𑀧𑀺𑀡𑁆𑀟𑀧𑀸𑀢𑀤𑀸𑀬𑀺𑀓𑀸𑀣𑁂𑀭𑀺𑀬𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (1.5 Naḷamālikātherīapadāna)](1.5.md) / [Go to parent page (1 Sumedhāvagga)](../1.md) / [Go to next page (1.7 Kaṭacchubhikkhādāyikātherīapadāna)](1.7.md)


