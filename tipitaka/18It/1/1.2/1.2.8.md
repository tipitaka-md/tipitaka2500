
[Home](/) / [18It Itivuttakapāḷi](/tipitaka/18It.md) / [1 Ekakanipāta](/tipitaka/18It/1.md) / [1.2 Dutiyavagga](/tipitaka/18It/1/1.2.md)

# 𑁧𑁇𑁨𑁇𑁮 𑀲𑀁𑀖𑀪𑁂𑀤𑀲𑀼𑀢𑁆𑀢

### 𑀏𑀓𑀓𑀦𑀺𑀧𑀸𑀢

### 𑀤𑀼𑀢𑀺𑀬𑀯𑀕𑁆𑀕

### 𑀲𑀁𑀖𑀪𑁂𑀤𑀲𑀼𑀢𑁆𑀢

(18.)

93\. 𑀯𑀼𑀢𑁆𑀢𑀜𑁆𑀳𑁂𑀢𑀁 𑀪𑀕𑀯𑀢𑀸 𑀯𑀼𑀢𑁆𑀢𑀫𑀭𑀳𑀢𑀸𑀢𑀺 𑀫𑁂 𑀲𑀼𑀢𑀁—

94\. “𑀏𑀓𑀥𑀫𑁆𑀫𑁄, 𑀪𑀺𑀓𑁆𑀔𑀯𑁂, 𑀮𑁄𑀓𑁂 𑀉𑀧𑁆𑀧𑀚𑁆𑀚𑀫𑀸𑀦𑁄 𑀉𑀧𑁆𑀧𑀚𑁆𑀚𑀢𑀺 𑀩𑀳𑀼𑀚𑀦𑀸𑀳𑀺𑀢𑀸𑀬 𑀩𑀳𑀼𑀚𑀦𑀸𑀲𑀼𑀔𑀸𑀬 𑀩𑀳𑀼𑀦𑁄 𑀚𑀦𑀲𑁆𑀲 𑀅𑀦𑀢𑁆𑀣𑀸𑀬 𑀅𑀳𑀺𑀢𑀸𑀬 𑀤𑀼𑀓𑁆𑀔𑀸𑀬 𑀤𑁂𑀯𑀫𑀦𑀼𑀲𑁆𑀲𑀸𑀦𑀁𑁇 𑀓𑀢𑀫𑁄 𑀏𑀓𑀥𑀫𑁆𑀫𑁄? 𑀲𑀁𑀖𑀪𑁂𑀤𑁄𑁇 𑀲𑀁𑀖𑁂 𑀔𑁄 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀦𑁆𑀦𑁂 𑀅𑀜𑁆𑀜𑀫𑀜𑁆𑀜𑀁 𑀪𑀡𑁆𑀟𑀦𑀸𑀦𑀺 𑀘𑁂𑀯 𑀳𑁄𑀦𑁆𑀢𑀺, 𑀅𑀜𑁆𑀜𑀫𑀜𑁆𑀜𑀁 𑀧𑀭𑀺𑀪𑀸𑀲𑀸 𑀘 𑀳𑁄𑀦𑁆𑀢𑀺, 𑀅𑀜𑁆𑀜𑀫𑀜𑁆𑀜𑀁 𑀧𑀭𑀺𑀓𑁆𑀔𑁂𑀧𑀸 𑀘 𑀳𑁄𑀦𑁆𑀢𑀺, 𑀅𑀜𑁆𑀜𑀫𑀜𑁆𑀜𑀁 𑀧𑀭𑀺𑀘𑁆𑀘𑀚𑀦𑀸 𑀘 𑀳𑁄𑀦𑁆𑀢𑀺𑁇 𑀢𑀢𑁆𑀣 𑀅𑀧𑁆𑀧𑀲𑀦𑁆𑀦𑀸 𑀘𑁂𑀯 𑀦𑀧𑁆𑀧𑀲𑀻𑀤𑀦𑁆𑀢𑀺, 𑀧𑀲𑀦𑁆𑀦𑀸𑀦𑀜𑁆𑀘 𑀏𑀓𑀘𑁆𑀘𑀸𑀦𑀁 𑀅𑀜𑁆𑀜𑀣𑀢𑁆𑀢𑀁 𑀳𑁄𑀢𑀻”𑀢𑀺𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇 𑀢𑀢𑁆𑀣𑁂𑀢𑀁 𑀇𑀢𑀺 𑀯𑀼𑀘𑁆𑀘𑀢𑀺—

95\. _“𑀆𑀧𑀸𑀬𑀺𑀓𑁄 𑀦𑁂𑀭𑀬𑀺𑀓𑁄,_  
_𑀓𑀧𑁆𑀧𑀝𑁆𑀞𑁄 𑀲𑀁𑀖𑀪𑁂𑀤𑀓𑁄;_  
_𑀯𑀕𑁆𑀕𑀸𑀭𑀸𑀫𑁄 𑀅𑀥𑀫𑁆𑀫𑀝𑁆𑀞𑁄,_  
_𑀬𑁄𑀕𑀓𑁆𑀔𑁂𑀫𑀸 𑀧𑀥𑀁𑀲𑀢𑀺;_  
_𑀲𑀁𑀖𑀁 𑀲𑀫𑀕𑁆𑀕𑀁 𑀪𑁂𑀢𑁆𑀯𑀸𑀦,_  
_𑀓𑀧𑁆𑀧𑀁 𑀦𑀺𑀭𑀬𑀫𑁆𑀳𑀺 𑀧𑀘𑁆𑀘𑀢𑀻”𑀢𑀺𑁇_  


96\. 𑀅𑀬𑀫𑁆𑀧𑀺 𑀅𑀢𑁆𑀣𑁄 𑀯𑀼𑀢𑁆𑀢𑁄 𑀪𑀕𑀯𑀢𑀸, 𑀇𑀢𑀺 𑀫𑁂 𑀲𑀼𑀢𑀦𑁆𑀢𑀺𑁇

---

97\. 𑀅𑀝𑁆𑀞𑀫𑀁𑁇



[Go to previous page (1.2.7 Dutiyasekhasutta)](/tipitaka/18It/1/1.2/1.2.7.md) / [Go to parent page (1.2 Dutiyavagga)](/tipitaka/18It/1/1.2.md) / [Go to next page (1.2.9 Saṃghasāmaggīsutta)](/tipitaka/18It/1/1.2/1.2.9.md)


