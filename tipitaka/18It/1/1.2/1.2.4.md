
[Home](/) / [18It Itivuttakapāḷi](../../../18It.md) / [1 Ekakanipāta](../../1.md) / [1.2 Dutiyavagga](../1.2.md)

# 1.2.4 Avijjānīvaraṇasutta

* Ekakanipāta

* Dutiyavagga

* Avijjānīvaraṇasutta

(14.)

71\. Vuttañhetaṃ bhagavatā vuttamarahatāti me sutaṃ—

72\. “Nāhaṃ, bhikkhave, aññaṃ ekanīvaraṇampi samanupassāmi yena nīvaraṇena nivutā pajā dīgharattaṃ sandhāvanti saṃsaranti yathayidaṃ, bhikkhave, avijjānīvaraṇaṃ. Avijjānīvaraṇena hi, bhikkhave, nivutā pajā dīgharattaṃ sandhāvanti saṃsarantī”ti. Etamatthaṃ bhagavā avoca. Tatthetaṃ iti vuccati—

73\. _“Natthañño ekadhammopi,_  
_yenevaṃ nivutā pajā;_  
_Saṃsaranti ahorattaṃ,_  
_yathā mohena āvutā._  


74\. _Ye ca mohaṃ pahantvāna,_  
_tamokhandhaṃ padālayuṃ;_  
_Na te puna saṃsaranti,_  
_hetu tesaṃ na vijjatī”ti._  


75\. Ayampi attho vutto bhagavatā, iti me sutanti.

---

76\. Catutthaṃ.



[Go to previous page (1.2.3 Makkhapariññāsutta)](1.2.3.md) / [Go to parent page (1.2 Dutiyavagga)](../1.2.md) / [Go to next page (1.2.5 Taṇhāsaṃyojanasutta)](1.2.5.md)


