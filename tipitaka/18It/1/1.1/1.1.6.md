
[Home](/) / [18It Itivuttakapāḷi](../../../18It.md) / [1 Ekakanipāta](../../1.md) / [1.1 Paṭhamavagga](../1.1.md)

# 1.1.6 Mānasutta

* Ekakanipāta

* Paṭhamavagga

* Mānasutta

(6.)

27\. Vuttañhetaṃ bhagavatā vuttamarahatāti me sutaṃ—

28\. “Ekadhammaṃ, bhikkhave, pajahatha; ahaṃ vo pāṭibhogo anāgāmitāya. Katamaṃ ekadhammaṃ? Mānaṃ, bhikkhave, ekadhammaṃ pajahatha; ahaṃ vo pāṭibhogo anāgāmitāyā”ti. Etamatthaṃ bhagavā avoca. Tatthetaṃ iti vuccati—

29\. _“Yena mānena mattāse,_  
_sattā gacchanti duggatiṃ;_  
_Taṃ mānaṃ sammadaññāya,_  
_pajahanti vipassino;_  
_Pahāya na punāyanti,_  
_imaṃ lokaṃ kudācanan”ti._  


30\. Ayampi attho vutto bhagavatā, iti me sutanti.

---

31\. Chaṭṭhaṃ.



[Go to previous page (1.1.5 Makkhasutta)](1.1.5.md) / [Go to parent page (1.1 Paṭhamavagga)](../1.1.md) / [Go to next page (1.1.7 Sabbapariññāsutta)](1.1.7.md)


