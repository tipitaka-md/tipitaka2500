
[Home](/) / [18It Itivuttakapāḷi](/tipitaka/18It.md) / [1 Ekakanipāta](/tipitaka/18It/1.md) / [1.1 Paṭhamavagga](/tipitaka/18It/1/1.1.md)

# 1.1.9 Lobhapariññāsutta

### Ekakanipāta

### Paṭhamavagga

### Lobhapariññāsutta

(9.)

43\. Vuttañhetaṃ bhagavatā vuttamarahatāti me sutaṃ—

44\. “Lobhaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya. Lobhañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca. Tatthetaṃ iti vuccati—

45\. _“Yena lobhena luddhāse,_  
_sattā gacchanti duggatiṃ;_  
_Taṃ lobhaṃ sammadaññāya,_  
_pajahanti vipassino;_  
_Pahāya na punāyanti,_  
_imaṃ lokaṃ kudācanan”ti._  


46\. Ayampi attho vutto bhagavatā, iti me sutanti.

---

47\. Navamaṃ.



[Go to previous page (1.1.8 Mānapariññāsutta)](/tipitaka/18It/1/1.1/1.1.8.md) / [Go to parent page (1.1 Paṭhamavagga)](/tipitaka/18It/1/1.1.md) / [Go to next page (1.1.10 Dosapariññāsutta)](/tipitaka/18It/1/1.1/1.1.10.md)


