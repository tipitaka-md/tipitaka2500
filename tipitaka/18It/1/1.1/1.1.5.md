
[Home](/) / [18It Itivuttakapāḷi](../../../18It.md) / [1 Ekakanipāta](../../1.md) / [1.1 Paṭhamavagga](../1.1.md)

# 1.1.5 Makkhasutta

* Ekakanipāta

* Paṭhamavagga

* Makkhasutta

(5.)

22\. Vuttañhetaṃ bhagavatā vuttamarahatāti me sutaṃ—

23\. “Ekadhammaṃ, bhikkhave, pajahatha; ahaṃ vo pāṭibhogo anāgāmitāya. Katamaṃ ekadhammaṃ? Makkhaṃ, bhikkhave, ekadhammaṃ pajahatha; ahaṃ vo pāṭibhogo anāgāmitāyā”ti. Etamatthaṃ bhagavā avoca. Tatthetaṃ iti vuccati—

24\. _“Yena makkhena makkhāse,_  
_sattā gacchanti duggatiṃ;_  
_Taṃ makkhaṃ sammadaññāya,_  
_pajahanti vipassino;_  
_Pahāya na punāyanti,_  
_imaṃ lokaṃ kudācanan”ti._  


25\. Ayampi attho vutto bhagavatā, iti me sutanti.

---

26\. Pañcamaṃ.



[Go to previous page (1.1.4 Kodhasutta)](1.1.4.md) / [Go to parent page (1.1 Paṭhamavagga)](../1.1.md) / [Go to next page (1.1.6 Mānasutta)](1.1.6.md)


