
[Home](/) / [18It Itivuttakapāḷi](../../../18It.md) / [1 Ekakanipāta](../../1.md) / [1.1 Paṭhamavagga](../1.1.md)

# 𑁧𑁇𑁧𑁇𑁧𑁦 𑀤𑁄𑀲𑀧𑀭𑀺𑀜𑁆𑀜𑀸𑀲𑀼𑀢𑁆𑀢

### 𑀏𑀓𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀤𑁄𑀲𑀧𑀭𑀺𑀜𑁆𑀜𑀸𑀲𑀼𑀢𑁆𑀢

(10.)

48\. 𑀯𑀼𑀢𑁆𑀢𑀜𑁆𑀳𑁂𑀢𑀁 𑀪𑀕𑀯𑀢𑀸 𑀯𑀼𑀢𑁆𑀢𑀫𑀭𑀳𑀢𑀸𑀢𑀺 𑀫𑁂 𑀲𑀼𑀢𑀁—

49\. “𑀤𑁄𑀲𑀁, 𑀪𑀺𑀓𑁆𑀔𑀯𑁂, 𑀅𑀦𑀪𑀺𑀚𑀸𑀦𑀁 𑀅𑀧𑀭𑀺𑀚𑀸𑀦𑀁 𑀢𑀢𑁆𑀣 𑀘𑀺𑀢𑁆𑀢𑀁 𑀅𑀯𑀺𑀭𑀸𑀚𑀬𑀁 𑀅𑀧𑁆𑀧𑀚𑀳𑀁 𑀅𑀪𑀩𑁆𑀩𑁄 𑀤𑀼𑀓𑁆𑀔𑀓𑁆𑀔𑀬𑀸𑀬𑁇 𑀤𑁄𑀲𑀜𑁆𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀪𑀺𑀚𑀸𑀦𑀁 𑀧𑀭𑀺𑀚𑀸𑀦𑀁 𑀢𑀢𑁆𑀣 𑀘𑀺𑀢𑁆𑀢𑀁 𑀯𑀺𑀭𑀸𑀚𑀬𑀁 𑀧𑀚𑀳𑀁 𑀪𑀩𑁆𑀩𑁄 𑀤𑀼𑀓𑁆𑀔𑀓𑁆𑀔𑀬𑀸𑀬𑀸”𑀢𑀺𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇 𑀢𑀢𑁆𑀣𑁂𑀢𑀁 𑀇𑀢𑀺 𑀯𑀼𑀘𑁆𑀘𑀢𑀺—

50\. _“𑀬𑁂𑀦 𑀤𑁄𑀲𑁂𑀦 𑀤𑀼𑀝𑁆𑀞𑀸𑀲𑁂,_  
_𑀲𑀢𑁆𑀢𑀸 𑀕𑀘𑁆𑀙𑀦𑁆𑀢𑀺 𑀤𑀼𑀕𑁆𑀕𑀢𑀺𑀁;_  
_𑀢𑀁 𑀤𑁄𑀲𑀁 𑀲𑀫𑁆𑀫𑀤𑀜𑁆𑀜𑀸𑀬,_  
_𑀧𑀚𑀳𑀦𑁆𑀢𑀺 𑀯𑀺𑀧𑀲𑁆𑀲𑀺𑀦𑁄;_  
_𑀧𑀳𑀸𑀬 𑀦 𑀧𑀼𑀦𑀸𑀬𑀦𑁆𑀢𑀺,_  
_𑀇𑀫𑀁 𑀮𑁄𑀓𑀁 𑀓𑀼𑀤𑀸𑀘𑀦𑀦𑁆”𑀢𑀺𑁇_  


51\. 𑀅𑀬𑀫𑁆𑀧𑀺 𑀅𑀢𑁆𑀣𑁄 𑀯𑀼𑀢𑁆𑀢𑁄 𑀪𑀕𑀯𑀢𑀸, 𑀇𑀢𑀺 𑀫𑁂 𑀲𑀼𑀢𑀦𑁆𑀢𑀺𑁇

---

52\. 𑀤𑀲𑀫𑀁𑁇



---

53\. 𑀧𑀸𑀝𑀺𑀪𑁄𑀕𑀯𑀕𑁆𑀕𑁄 𑀧𑀞𑀫𑁄𑁇



---

54\. 𑀢𑀲𑁆𑀲𑀼𑀤𑁆𑀤𑀸𑀦𑀁



55\. _𑀭𑀸𑀕𑀤𑁄𑀲𑀸 𑀅𑀣 𑀫𑁄𑀳𑁄,_  
_𑀓𑁄𑀥𑀫𑀓𑁆𑀔𑀸 𑀫𑀸𑀦𑀁 𑀲𑀩𑁆𑀩𑀁;_  
_𑀫𑀸𑀦𑀢𑁄 𑀭𑀸𑀕𑀤𑁄𑀲𑀸 𑀧𑀼𑀦 𑀤𑁆𑀯𑁂,_  
_𑀧𑀓𑀸𑀲𑀺𑀢𑀸 𑀯𑀕𑁆𑀕𑀫𑀸𑀳𑀼 𑀧𑀞𑀫𑀦𑁆𑀢𑀺𑁇_  


[Go to previous page (1.1.9 Lobhapariññāsutta)](1.1.9.md) / [Go to parent page (1.1 Paṭhamavagga)](../1.1.md) / [Go to next page (1.2 Dutiyavagga)](../1.2.md)


