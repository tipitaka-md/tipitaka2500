
[Home](/) / [18It Itivuttakapāḷi](../../../18It.md) / [3 Tikanipāta](../../3.md) / [3.3 Tatiyavagga](../3.3.md)

# 3.3.8 Bhidurasutta

* Tikanipāta

* Tatiyavagga

* Bhidurasutta

(77.)

510\. Vuttañhetaṃ bhagavatā vuttamarahatāti me sutaṃ—

511\. “Bhidurāyaṃ, bhikkhave, kāyo, viññāṇaṃ virāgadhammaṃ, sabbe upadhī aniccā dukkhā vipariṇāmadhammā”ti. Etamatthaṃ bhagavā avoca. Tatthetaṃ iti vuccati—

512\. _“Kāyañca bhiduraṃ ñatvā,_  
_Viññāṇañca virāgunaṃ;_  
_Upadhīsu bhayaṃ disvā,_  
_Jātimaraṇamaccagā;_  
_Sampatvā paramaṃ santiṃ,_  
_Kālaṃ kaṅkhati bhāvitatto”ti._  


513\. Ayampi attho vutto bhagavatā, iti me sutanti.

---

514\. Aṭṭhamaṃ.



[Go to previous page (3.3.7 Sukhapatthanāsutta)](3.3.7.md) / [Go to parent page (3.3 Tatiyavagga)](../3.3.md) / [Go to next page (3.3.9 Dhātusosaṃsandanasutta)](3.3.9.md)


