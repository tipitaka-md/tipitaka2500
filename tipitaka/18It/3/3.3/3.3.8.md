
[Home](/) / [18It Itivuttakapāḷi](/tipitaka/18It.md) / [3 Tikanipāta](/tipitaka/18It/3.md) / [3.3 Tatiyavagga](/tipitaka/18It/3/3.3.md)

# 3.3.8 Bhidurasutta

### Tikanipāta

### Tatiyavagga

### Bhidurasutta

(77.)

510\. Vuttañhetaṃ bhagavatā vuttamarahatāti me sutaṃ—

511\. “Bhidurāyaṃ, bhikkhave, kāyo, viññāṇaṃ virāgadhammaṃ, sabbe upadhī aniccā dukkhā vipariṇāmadhammā”ti. Etamatthaṃ bhagavā avoca. Tatthetaṃ iti vuccati—

512\. _“Kāyañca bhiduraṃ ñatvā,_  
_Viññāṇañca virāgunaṃ;_  
_Upadhīsu bhayaṃ disvā,_  
_Jātimaraṇamaccagā;_  
_Sampatvā paramaṃ santiṃ,_  
_Kālaṃ kaṅkhati bhāvitatto”ti._  


513\. Ayampi attho vutto bhagavatā, iti me sutanti.

---

514\. Aṭṭhamaṃ.



[Go to previous page (3.3.7 Sukhapatthanāsutta)](/tipitaka/18It/3/3.3/3.3.7.md) / [Go to parent page (3.3 Tatiyavagga)](/tipitaka/18It/3/3.3.md) / [Go to next page (3.3.9 Dhātusosaṃsandanasutta)](/tipitaka/18It/3/3.3/3.3.9.md)


