---
title: 3.1.1 Mūlasutta
path: /tipitaka/18It/3/3.1/3.1.1
ref: 268425
breadcrumbs:
  - name: Home
    link: /
  - name: 18It Itivuttakapāḷi
    link: /tipitaka/18It
  - name: 3 Tikanipāta
    link: /tipitaka/18It/3
  - name: 3.1 Paṭhamavagga
    link: /tipitaka/18It/3/3.1
prevL: /tipitaka/18It/3/3.1
upL: /tipitaka/18It/3/3.1
nextL: /tipitaka/18It/3/3.1/3.1.2
---

# 3.1.1 Mūlasutta

### Tikanipāta

### Paṭhamavagga

### Mūlasutta

(50.)

327. Vuttañhetaṃ bhagavatā vuttamarahatāti me sutaṃ—

328. “Tīṇimāni, bhikkhave, akusalamūlāni. Katamāni tīṇi? Lobho akusalamūlaṃ, doso akusalamūlaṃ, moho akusalamūlaṃ—  imāni kho, bhikkhave, tīṇi akusalamūlānī”ti. Etamatthaṃ bhagavā avoca. Tatthetaṃ iti vuccati—

329. _“Lobho doso ca moho ca,_  
_purisaṃ pāpacetasaṃ;_  
_Hiṃsanti attasambhūtā,_  
_tacasāraṃva samphalan”ti._  


330. Ayampi attho vutto bhagavatā, iti me sutanti.

===

331. Paṭhamaṃ.




