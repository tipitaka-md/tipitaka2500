---
title: 3.1.6 Dutiyaesanāsutta
path: /tipitaka/18It/3/3.1/3.1.6
ref: 268430
breadcrumbs:
  - name: Home
    link: /
  - name: 18It Itivuttakapāḷi
    link: /tipitaka/18It
  - name: 3 Tikanipāta
    link: /tipitaka/18It/3
  - name: 3.1 Paṭhamavagga
    link: /tipitaka/18It/3/3.1
prevL: /tipitaka/18It/3/3.1/3.1.5
upL: /tipitaka/18It/3/3.1
nextL: /tipitaka/18It/3/3.1/3.1.7
---

# 3.1.6 Dutiyaesanāsutta

### Tikanipāta

### Paṭhamavagga

### Dutiyaesanāsutta

(55.)

356. Vuttañhetaṃ bhagavatā vuttamarahatāti me sutaṃ—

357. “Tisso imā, bhikkhave, esanā. Katamā tisso? Kāmesanā, bhavesanā, brahmacariyesanā—  imā kho, bhikkhave, tisso esanā”ti. Etamatthaṃ bhagavā avoca. Tatthetaṃ iti vuccati—

358. _“Kāmesanā bhavesanā,_  
_brahmacariyesanā saha;_  
_Iti saccaparāmāso,_  
_diṭṭhiṭṭhānā samussayā._  


359. _Sabbarāgavirattassa,_  
_taṇhakkhayavimuttino;_  
_Esanā paṭinissaṭṭhā,_  
_diṭṭhiṭṭhānā samūhatā;_  
_Esanānaṃ khayā bhikkhu,_  
_nirāso akathaṃkathī”ti._  


360. Ayampi attho vutto bhagavatā, iti me sutanti.

===

361. Chaṭṭhaṃ.




