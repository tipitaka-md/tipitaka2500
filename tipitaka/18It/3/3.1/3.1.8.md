
[Home](/) / [18It Itivuttakapāḷi](../../../18It.md) / [3 Tikanipāta](../../3.md) / [3.1 Paṭhamavagga](../3.1.md)

# 3.1.8 Dutiyaāsavasutta

* Tikanipāta

* Paṭhamavagga

* Dutiyaāsavasutta

(57.)

368\. Vuttañhetaṃ bhagavatā vuttamarahatāti me sutaṃ—

369\. “Tayome, bhikkhave, āsavā. Katame tayo? Kāmāsavo, bhavāsavo, avijjāsavo—  ime kho, bhikkhave, tayo āsavā”ti. Etamatthaṃ bhagavā avoca. Tatthetaṃ iti vuccati—

370\. _“Yassa kāmāsavo khīṇo,_  
_avijjā ca virājitā;_  
_Bhavāsavo parikkhīṇo,_  
_vippamutto nirūpadhi;_  
_Dhāreti antimaṃ dehaṃ,_  
_jetvā māraṃ savāhinin”ti._  


371\. Ayampi attho vutto bhagavatā, iti me sutanti.

---

372\. Aṭṭhamaṃ.



[Go to previous page (3.1.7 Paṭhamaāsavasutta)](3.1.7.md) / [Go to parent page (3.1 Paṭhamavagga)](../3.1.md) / [Go to next page (3.1.9 Taṇhāsutta)](3.1.9.md)


