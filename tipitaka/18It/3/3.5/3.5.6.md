
[Home](/) / [18It Itivuttakapāḷi](../../../18It.md) / [3 Tikanipāta](../../3.md) / [3.5 Pañcamavagga](../3.5.md)

# 𑁩𑁇𑁫𑁇𑁬 𑀓𑀸𑀫𑀽𑀧𑀧𑀢𑁆𑀢𑀺𑀲𑀼𑀢𑁆𑀢

* 𑀢𑀺𑀓𑀦𑀺𑀧𑀸𑀢

* 𑀧𑀜𑁆𑀘𑀫𑀯𑀕𑁆𑀕

* 𑀓𑀸𑀫𑀽𑀧𑀧𑀢𑁆𑀢𑀺𑀲𑀼𑀢𑁆𑀢

(95.)

677\. 𑀯𑀼𑀢𑁆𑀢𑀜𑁆𑀳𑁂𑀢𑀁 𑀪𑀕𑀯𑀢𑀸 𑀯𑀼𑀢𑁆𑀢𑀫𑀭𑀳𑀢𑀸𑀢𑀺 𑀫𑁂 𑀲𑀼𑀢𑀁—

678\. “𑀢𑀺𑀲𑁆𑀲𑁄 𑀇𑀫𑀸, 𑀪𑀺𑀓𑁆𑀔𑀯𑁂, 𑀓𑀸𑀫𑀽𑀧𑀧𑀢𑁆𑀢𑀺𑀬𑁄𑁇 𑀓𑀢𑀫𑀸 𑀢𑀺𑀲𑁆𑀲𑁄? 𑀧𑀘𑁆𑀘𑀼𑀧𑀝𑁆𑀞𑀺𑀢𑀓𑀸𑀫𑀸, 𑀦𑀺𑀫𑁆𑀫𑀸𑀦𑀭𑀢𑀺𑀦𑁄, 𑀧𑀭𑀦𑀺𑀫𑁆𑀫𑀺𑀢𑀯𑀲𑀯𑀢𑁆𑀢𑀺𑀦𑁄—  𑀇𑀫𑀸 𑀔𑁄, 𑀪𑀺𑀓𑁆𑀔𑀯𑁂, 𑀢𑀺𑀲𑁆𑀲𑁄 𑀓𑀸𑀫𑀽𑀧𑀧𑀢𑁆𑀢𑀺𑀬𑁄”𑀢𑀺𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇 𑀢𑀢𑁆𑀣𑁂𑀢𑀁 𑀇𑀢𑀺 𑀯𑀼𑀘𑁆𑀘𑀢𑀺—

679\. _“𑀧𑀘𑁆𑀘𑀼𑀧𑀝𑁆𑀞𑀺𑀢𑀓𑀸𑀫𑀸 𑀘,_  
_𑀬𑁂 𑀤𑁂𑀯𑀸 𑀯𑀲𑀯𑀢𑁆𑀢𑀺𑀦𑁄;_  
_𑀦𑀺𑀫𑁆𑀫𑀸𑀦𑀭𑀢𑀺𑀦𑁄 𑀤𑁂𑀯𑀸,_  
_𑀬𑁂 𑀘𑀜𑁆𑀜𑁂 𑀓𑀸𑀫𑀪𑁄𑀕𑀺𑀦𑁄;_  
_𑀇𑀢𑁆𑀣𑀪𑀸𑀯𑀜𑁆𑀜𑀣𑀸𑀪𑀸𑀯𑀁,_  
_𑀲𑀁𑀲𑀸𑀭𑀁 𑀦𑀸𑀢𑀺𑀯𑀢𑁆𑀢𑀭𑁂𑁇_  


680\. _𑀏𑀢𑀫𑀸𑀤𑀻𑀦𑀯𑀁 𑀜𑀢𑁆𑀯𑀸,_  
_𑀓𑀸𑀫𑀪𑁄𑀕𑁂𑀲𑀼 𑀧𑀡𑁆𑀟𑀺𑀢𑁄;_  
_𑀲𑀩𑁆𑀩𑁂 𑀧𑀭𑀺𑀘𑁆𑀘𑀚𑁂 𑀓𑀸𑀫𑁂,_  
_𑀬𑁂 𑀤𑀺𑀩𑁆𑀩𑀸 𑀬𑁂 𑀘 𑀫𑀸𑀦𑀼𑀲𑀸𑁇_  


681\. _𑀧𑀺𑀬𑀭𑀽𑀧𑀲𑀸𑀢𑀕𑀥𑀺𑀢𑀁,_  
_𑀙𑁂𑀢𑁆𑀯𑀸 𑀲𑁄𑀢𑀁 𑀤𑀼𑀭𑀘𑁆𑀘𑀬𑀁;_  
_𑀅𑀲𑁂𑀲𑀁 𑀧𑀭𑀺𑀦𑀺𑀩𑁆𑀩𑀦𑁆𑀢𑀺,_  
_𑀅𑀲𑁂𑀲𑀁 𑀤𑀼𑀓𑁆𑀔𑀫𑀘𑁆𑀘𑀕𑀼𑀁𑁇_  


682\. _𑀅𑀭𑀺𑀬𑀤𑁆𑀤𑀲𑀸 𑀯𑁂𑀤𑀕𑀼𑀦𑁄,_  
_𑀲𑀫𑁆𑀫𑀤𑀜𑁆𑀜𑀸𑀬 𑀧𑀡𑁆𑀟𑀺𑀢𑀸;_  
_𑀚𑀸𑀢𑀺𑀓𑁆𑀔𑀬𑀫𑀪𑀺𑀜𑁆𑀜𑀸𑀬,_  
_𑀦𑀸𑀕𑀘𑁆𑀙𑀦𑁆𑀢𑀺 𑀧𑀼𑀦𑀩𑁆𑀪𑀯𑀦𑁆”𑀢𑀺𑁇_  


683\. 𑀅𑀬𑀫𑁆𑀧𑀺 𑀅𑀢𑁆𑀣𑁄 𑀯𑀼𑀢𑁆𑀢𑁄 𑀪𑀕𑀯𑀢𑀸, 𑀇𑀢𑀺 𑀫𑁂 𑀲𑀼𑀢𑀦𑁆𑀢𑀺𑁇

---

684\. 𑀙𑀝𑁆𑀞𑀁𑁇



[Go to previous page (3.5.5 Upaparikkhasutta)](3.5.5.md) / [Go to parent page (3.5 Pañcamavagga)](../3.5.md) / [Go to next page (3.5.7 Kāmayogasutta)](3.5.7.md)


