
[Home](/) / [18It Itivuttakapāḷi](../...md) / [3 Tikanipāta](...md) / [3.2 Dutiyavagga](../18It/3/3.2.md)

# 3.2.7 Soceyyasutta

* Tikanipāta

* Dutiyavagga

* Soceyyasutta

(66.)

425\. Vuttañhetaṃ bhagavatā vuttamarahatāti me sutaṃ—

426\. “Tīṇimāni, bhikkhave, soceyyāni. Katamāni tīṇi? Kāyasoceyyaṃ, vacīsoceyyaṃ, manosoceyyaṃ—  imāni kho, bhikkhave, tīṇi soceyyānī”ti. Etamatthaṃ bhagavā avoca. Tatthetaṃ iti vuccati—

427\. _“Kāyasuciṃ vacīsuciṃ,_  
_cetosucimanāsavaṃ;_  
_Suciṃ soceyyasampannaṃ,_  
_āhu sabbappahāyinan”ti._  


428\. Ayampi attho vutto bhagavatā, iti me sutanti.

---

429\. Sattamaṃ.



[Go to previous page (3.2.6 Sucaritasutta)](3.2.6.md) / [Go to parent page (3.2 Dutiyavagga)](../18It/3/3.2.md) / [Go to next page (3.2.8 Moneyyasutta)](3.2.8.md)


