
[Home](/) / [18It Itivuttakapāḷi](/tipitaka/18It.md) / [3 Tikanipāta](/tipitaka/18It/3.md) / [3.2 Dutiyavagga](/tipitaka/18It/3/3.2.md)

# 3.2.8 Moneyyasutta

### Tikanipāta

### Dutiyavagga

### Moneyyasutta

(67.)

430. Vuttañhetaṃ bhagavatā vuttamarahatāti me sutaṃ—

431. “Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ—  imāni kho, bhikkhave, tīṇi moneyyānī”ti. Etamatthaṃ bhagavā avoca. Tatthetaṃ iti vuccati—

432. _“Kāyamuniṃ vacīmuniṃ,_  
_manomunimanāsavaṃ;_  
_Muniṃ moneyyasampannaṃ,_  
_āhu ninhātapāpakan”ti._  


433. Ayampi attho vutto bhagavatā, iti me sutanti.

===

434. Aṭṭhamaṃ.



[Go to previous page](/tipitaka/18It/3/3.2/3.2.7.md) / [Go to parent page](/tipitaka/18It/3/3.2.md) / [Go to next page](/tipitaka/18It/3/3.2/3.2.9.md)


