
[Home](/) / [18It Itivuttakapāḷi](../../../18It.md) / [3 Tikanipāta](../../3.md) / [3.2 Dutiyavagga](../3.2.md)

# 3.2.8 Moneyyasutta

* Tikanipāta

* Dutiyavagga

* Moneyyasutta

(67.)

430\. Vuttañhetaṃ bhagavatā vuttamarahatāti me sutaṃ—

431\. “Tīṇimāni, bhikkhave, moneyyāni. Katamāni tīṇi? Kāyamoneyyaṃ, vacīmoneyyaṃ, manomoneyyaṃ—  imāni kho, bhikkhave, tīṇi moneyyānī”ti. Etamatthaṃ bhagavā avoca. Tatthetaṃ iti vuccati—

432\. _“Kāyamuniṃ vacīmuniṃ,_  
_manomunimanāsavaṃ;_  
_Muniṃ moneyyasampannaṃ,_  
_āhu ninhātapāpakan”ti._  


433\. Ayampi attho vutto bhagavatā, iti me sutanti.

---

434\. Aṭṭhamaṃ.



[Go to previous page (3.2.7 Soceyyasutta)](3.2.7.md) / [Go to parent page (3.2 Dutiyavagga)](../3.2.md) / [Go to next page (3.2.9 Paṭhamarāgasutta)](3.2.9.md)


