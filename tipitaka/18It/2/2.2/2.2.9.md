
[Home](/) / [18It Itivuttakapāḷi](../../../18It.md) / [2 Dukanipāta](../../2.md) / [2.2 Dutiyavagga](../2.2.md)

# 𑁨𑁇𑁨𑁇𑁯 𑀲𑀺𑀓𑁆𑀔𑀸𑀦𑀺𑀲𑀁𑀲𑀲𑀼𑀢𑁆𑀢

* 𑀤𑀼𑀓𑀦𑀺𑀧𑀸𑀢

* 𑀤𑀼𑀢𑀺𑀬𑀯𑀕𑁆𑀕

* 𑀲𑀺𑀓𑁆𑀔𑀸𑀦𑀺𑀲𑀁𑀲𑀲𑀼𑀢𑁆𑀢

(46.)

293\. 𑀯𑀼𑀢𑁆𑀢𑀜𑁆𑀳𑁂𑀢𑀁 𑀪𑀕𑀯𑀢𑀸 𑀯𑀼𑀢𑁆𑀢𑀫𑀭𑀳𑀢𑀸𑀢𑀺 𑀫𑁂 𑀲𑀼𑀢𑀁—

294\. “𑀲𑀺𑀓𑁆𑀔𑀸𑀦𑀺𑀲𑀁𑀲𑀸, 𑀪𑀺𑀓𑁆𑀔𑀯𑁂, 𑀯𑀺𑀳𑀭𑀣 𑀧𑀜𑁆𑀜𑀼𑀢𑁆𑀢𑀭𑀸 𑀯𑀺𑀫𑀼𑀢𑁆𑀢𑀺𑀲𑀸𑀭𑀸 𑀲𑀢𑀸𑀥𑀺𑀧𑀢𑁂𑀬𑁆𑀬𑀸𑁇 𑀲𑀺𑀓𑁆𑀔𑀸𑀦𑀺𑀲𑀁𑀲𑀸𑀦𑀁, 𑀪𑀺𑀓𑁆𑀔𑀯𑁂, 𑀯𑀺𑀳𑀭𑀢𑀁 𑀧𑀜𑁆𑀜𑀼𑀢𑁆𑀢𑀭𑀸𑀦𑀁 𑀯𑀺𑀫𑀼𑀢𑁆𑀢𑀺𑀲𑀸𑀭𑀸𑀦𑀁 𑀲𑀢𑀸𑀥𑀺𑀧𑀢𑁂𑀬𑁆𑀬𑀸𑀦𑀁 𑀤𑁆𑀯𑀺𑀦𑁆𑀦𑀁 𑀨𑀮𑀸𑀦𑀁 𑀅𑀜𑁆𑀜𑀢𑀭𑀁 𑀨𑀮𑀁 𑀧𑀸𑀝𑀺𑀓𑀗𑁆𑀔𑀁—  𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀅𑀜𑁆𑀜𑀸, 𑀲𑀢𑀺 𑀯𑀸 𑀉𑀧𑀸𑀤𑀺𑀲𑁂𑀲𑁂 𑀅𑀦𑀸𑀕𑀸𑀫𑀺𑀢𑀸”𑀢𑀺𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇 𑀢𑀢𑁆𑀣𑁂𑀢𑀁 𑀇𑀢𑀺 𑀯𑀼𑀘𑁆𑀘𑀢𑀺—

295\. _“𑀧𑀭𑀺𑀧𑀼𑀡𑁆𑀡𑀲𑀺𑀓𑁆𑀔𑀁 𑀅𑀧𑀳𑀸𑀦𑀥𑀫𑁆𑀫𑀁,_  
_𑀧𑀜𑁆𑀜𑀼𑀢𑁆𑀢𑀭𑀁 𑀚𑀸𑀢𑀺𑀔𑀬𑀦𑁆𑀢𑀤𑀲𑁆𑀲𑀺𑀁;_  
_𑀢𑀁 𑀯𑁂 𑀫𑀼𑀦𑀺𑀁 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀺𑀁,_  
_𑀫𑀸𑀭𑀜𑁆𑀚𑀳𑀁 𑀩𑁆𑀭𑀽𑀫𑀺 𑀚𑀭𑀸𑀬 𑀧𑀸𑀭𑀕𑀼𑀁𑁇_  


296\. _𑀢𑀲𑁆𑀫𑀸 𑀲𑀤𑀸 𑀛𑀸𑀦𑀭𑀢𑀸 𑀲𑀫𑀸𑀳𑀺𑀢𑀸,_  
_𑀆𑀢𑀸𑀧𑀺𑀦𑁄 𑀚𑀸𑀢𑀺𑀔𑀬𑀦𑁆𑀢𑀤𑀲𑁆𑀲𑀺𑀦𑁄;_  
_𑀫𑀸𑀭𑀁 𑀲𑀲𑁂𑀦𑀁 𑀅𑀪𑀺𑀪𑀼𑀬𑁆𑀬 𑀪𑀺𑀓𑁆𑀔𑀯𑁄,_  
_𑀪𑀯𑀣 𑀚𑀸𑀢𑀺𑀫𑀭𑀡𑀲𑁆𑀲 𑀧𑀸𑀭𑀕𑀸”𑀢𑀺𑁇_  


297\. 𑀅𑀬𑀫𑁆𑀧𑀺 𑀅𑀢𑁆𑀣𑁄 𑀯𑀼𑀢𑁆𑀢𑁄 𑀪𑀕𑀯𑀢𑀸, 𑀇𑀢𑀺 𑀫𑁂 𑀲𑀼𑀢𑀦𑁆𑀢𑀺𑁇

---

298\. 𑀦𑀯𑀫𑀁𑁇



[Go to previous page (2.2.8 Paṭisallānasutta)](2.2.8.md) / [Go to parent page (2.2 Dutiyavagga)](../2.2.md) / [Go to next page (2.2.10 Jāgariyasutta)](2.2.10.md)


