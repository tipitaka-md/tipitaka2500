
[Home](/) / [6D Sīlakkhandhavaggapāḷi](../../6D.md) / [12 Lohiccasutta](../12.md)

# 𑁧𑁨𑁇𑁩 𑀦𑀘𑁄𑀤𑀦𑀸𑀭𑀳𑀲𑀢𑁆𑀣𑀼

### 𑀮𑁄𑀳𑀺𑀘𑁆𑀘𑀲𑀼𑀢𑁆𑀢

### 𑀦𑀘𑁄𑀤𑀦𑀸𑀭𑀳𑀲𑀢𑁆𑀣𑀼

(516.)

883\. 𑀏𑀯𑀁 𑀯𑀼𑀢𑁆𑀢𑁂, 𑀮𑁄𑀳𑀺𑀘𑁆𑀘𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀓𑁄𑀘𑀺 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄”𑀢𑀺? “𑀅𑀢𑁆𑀣𑀺 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄”𑀢𑀺𑁇 “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄”𑀢𑀺?

884\. “𑀇𑀥, 𑀮𑁄𑀳𑀺𑀘𑁆𑀘, 𑀢𑀣𑀸𑀕𑀢𑁄 𑀮𑁄𑀓𑁂 𑀉𑀧𑁆𑀧𑀚𑁆𑀚𑀢𑀺 𑀅𑀭𑀳𑀁, 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄…𑀧𑁂…  𑀏𑀯𑀁 𑀔𑁄, 𑀮𑁄𑀳𑀺𑀘𑁆𑀘, 𑀪𑀺𑀓𑁆𑀔𑀼 𑀲𑀻𑀮𑀲𑀫𑁆𑀧𑀦𑁆𑀦𑁄 𑀳𑁄𑀢𑀺…𑀧𑁂…  𑀧𑀞𑀫𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺…  𑀬𑀲𑁆𑀫𑀺𑀁 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀭𑀺 𑀲𑀸𑀯𑀓𑁄 𑀏𑀯𑀭𑀽𑀧𑀁 𑀉𑀍𑀆𑀭𑀁 𑀯𑀺𑀲𑁂𑀲𑀁 𑀅𑀥𑀺𑀕𑀘𑁆𑀙𑀢𑀺, 𑀅𑀬𑀫𑁆𑀧𑀺 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄𑁇 𑀬𑁄 𑀘 𑀧𑀦𑁂𑀯𑀭𑀽𑀧𑀁 𑀲𑀢𑁆𑀣𑀸𑀭𑀁 𑀘𑁄𑀤𑁂𑀢𑀺, 𑀲𑀸 𑀘𑁄𑀤𑀦𑀸 𑀅𑀪𑀽𑀢𑀸 𑀅𑀢𑀘𑁆𑀙𑀸 𑀅𑀥𑀫𑁆𑀫𑀺𑀓𑀸 𑀲𑀸𑀯𑀚𑁆𑀚𑀸𑁇

885\. …𑀧𑁂…  𑀤𑀼𑀢𑀺𑀬𑀁 𑀛𑀸𑀦𑀁…𑀧𑁂…  𑀢𑀢𑀺𑀬𑀁 𑀛𑀸𑀦𑀁…𑀧𑁂…  𑀘𑀢𑀼𑀢𑁆𑀣𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀬𑀲𑁆𑀫𑀺𑀁 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀭𑀺 𑀲𑀸𑀯𑀓𑁄 𑀏𑀯𑀭𑀽𑀧𑀁 𑀉𑀍𑀆𑀭𑀁 𑀯𑀺𑀲𑁂𑀲𑀁 𑀅𑀥𑀺𑀕𑀘𑁆𑀙𑀢𑀺, 𑀅𑀬𑀫𑁆𑀧𑀺 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄, 𑀬𑁄 𑀘 𑀧𑀦𑁂𑀯𑀭𑀽𑀧𑀁 𑀲𑀢𑁆𑀣𑀸𑀭𑀁 𑀘𑁄𑀤𑁂𑀢𑀺, 𑀲𑀸 𑀘𑁄𑀤𑀦𑀸 𑀅𑀪𑀽𑀢𑀸 𑀅𑀢𑀘𑁆𑀙𑀸 𑀅𑀥𑀫𑁆𑀫𑀺𑀓𑀸 𑀲𑀸𑀯𑀚𑁆𑀚𑀸𑁇

886\. …𑀧𑁂…  𑀜𑀸𑀡𑀤𑀲𑁆𑀲𑀦𑀸𑀬 𑀘𑀺𑀢𑁆𑀢𑀁 𑀅𑀪𑀺𑀦𑀻𑀳𑀭𑀢𑀺 𑀅𑀪𑀺𑀦𑀺𑀦𑁆𑀦𑀸𑀫𑁂𑀢𑀺…  𑀬𑀲𑁆𑀫𑀺𑀁 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀭𑀺 𑀲𑀸𑀯𑀓𑁄 𑀏𑀯𑀭𑀽𑀧𑀁 𑀉𑀍𑀆𑀭𑀁 𑀯𑀺𑀲𑁂𑀲𑀁 𑀅𑀥𑀺𑀕𑀘𑁆𑀙𑀢𑀺, 𑀅𑀬𑀫𑁆𑀧𑀺 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄, 𑀬𑁄 𑀘 𑀧𑀦𑁂𑀯𑀭𑀽𑀧𑀁 𑀲𑀢𑁆𑀣𑀸𑀭𑀁 𑀘𑁄𑀤𑁂𑀢𑀺, 𑀲𑀸 𑀘𑁄𑀤𑀦𑀸 𑀅𑀪𑀽𑀢𑀸 𑀅𑀢𑀘𑁆𑀙𑀸 𑀅𑀥𑀫𑁆𑀫𑀺𑀓𑀸 𑀲𑀸𑀯𑀚𑁆𑀚𑀸𑁇

887\. …𑀧𑁂…  𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸𑀢𑀺 𑀧𑀚𑀸𑀦𑀸𑀢𑀺𑁇 𑀬𑀲𑁆𑀫𑀺𑀁 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀭𑀺 𑀲𑀸𑀯𑀓𑁄 𑀏𑀯𑀭𑀽𑀧𑀁 𑀉𑀍𑀆𑀭𑀁 𑀯𑀺𑀲𑁂𑀲𑀁 𑀅𑀥𑀺𑀕𑀘𑁆𑀙𑀢𑀺, 𑀅𑀬𑀫𑁆𑀧𑀺 𑀔𑁄, 𑀮𑁄𑀳𑀺𑀘𑁆𑀘, 𑀲𑀢𑁆𑀣𑀸, 𑀬𑁄 𑀮𑁄𑀓𑁂 𑀦𑀘𑁄𑀤𑀦𑀸𑀭𑀳𑁄, 𑀬𑁄 𑀘 𑀧𑀦𑁂𑀯𑀭𑀽𑀧𑀁 𑀲𑀢𑁆𑀣𑀸𑀭𑀁 𑀘𑁄𑀤𑁂𑀢𑀺, 𑀲𑀸 𑀘𑁄𑀤𑀦𑀸 𑀅𑀪𑀽𑀢𑀸 𑀅𑀢𑀘𑁆𑀙𑀸 𑀅𑀥𑀫𑁆𑀫𑀺𑀓𑀸 𑀲𑀸𑀯𑀚𑁆𑀚𑀸”𑀢𑀺𑁇

(517.)

888\. 𑀏𑀯𑀁 𑀯𑀼𑀢𑁆𑀢𑁂, 𑀮𑁄𑀳𑀺𑀘𑁆𑀘𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀲𑁂𑀬𑁆𑀬𑀣𑀸𑀧𑀺, 𑀪𑁄 𑀕𑁄𑀢𑀫, 𑀧𑀼𑀭𑀺𑀲𑁄 𑀧𑀼𑀭𑀺𑀲𑀁 𑀦𑀭𑀓𑀧𑀧𑀸𑀢𑀁 𑀧𑀢𑀦𑁆𑀢𑀁 𑀓𑁂𑀲𑁂𑀲𑀼 𑀕𑀳𑁂𑀢𑁆𑀯𑀸 𑀉𑀤𑁆𑀥𑀭𑀺𑀢𑁆𑀯𑀸 𑀣𑀮𑁂 𑀧𑀢𑀺𑀝𑁆𑀞𑀧𑁂𑀬𑁆𑀬; 𑀏𑀯𑀫𑁂𑀯𑀸𑀳𑀁 𑀪𑁄𑀢𑀸 𑀕𑁄𑀢𑀫𑁂𑀦 𑀦𑀭𑀓𑀧𑀧𑀸𑀢𑀁 𑀧𑀧𑀢𑀦𑁆𑀢𑁄 𑀉𑀤𑁆𑀥𑀭𑀺𑀢𑁆𑀯𑀸 𑀣𑀮𑁂 𑀧𑀢𑀺𑀝𑁆𑀞𑀸𑀧𑀺𑀢𑁄𑁇 𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫, 𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫𑁇 𑀲𑁂𑀬𑁆𑀬𑀣𑀸𑀧𑀺, 𑀪𑁄 𑀕𑁄𑀢𑀫, 𑀦𑀺𑀓𑁆𑀓𑀼𑀚𑁆𑀚𑀺𑀢𑀁 𑀯𑀸 𑀉𑀓𑁆𑀓𑀼𑀚𑁆𑀚𑁂𑀬𑁆𑀬, 𑀧𑀝𑀺𑀘𑁆𑀙𑀦𑁆𑀦𑀁 𑀯𑀸 𑀯𑀺𑀯𑀭𑁂𑀬𑁆𑀬, 𑀫𑀽𑀍𑀳𑀲𑁆𑀲 𑀯𑀸 𑀫𑀕𑁆𑀕𑀁 𑀆𑀘𑀺𑀓𑁆𑀔𑁂𑀬𑁆𑀬, 𑀅𑀦𑁆𑀥𑀓𑀸𑀭𑁂 𑀯𑀸 𑀢𑁂𑀮𑀧𑀚𑁆𑀚𑁄𑀢𑀁 𑀥𑀸𑀭𑁂𑀬𑁆𑀬—  ‘𑀘𑀓𑁆𑀔𑀼𑀫𑀦𑁆𑀢𑁄 𑀭𑀽𑀧𑀸𑀦𑀺 𑀤𑀓𑁆𑀔𑀦𑁆𑀢𑀻’𑀢𑀺; 𑀏𑀯𑀫𑁂𑀯𑀁 𑀪𑁄𑀢𑀸 𑀕𑁄𑀢𑀫𑁂𑀦 𑀅𑀦𑁂𑀓𑀧𑀭𑀺𑀬𑀸𑀬𑁂𑀦 𑀥𑀫𑁆𑀫𑁄 𑀧𑀓𑀸𑀲𑀺𑀢𑁄𑁇 𑀏𑀲𑀸𑀳𑀁 𑀪𑀯𑀦𑁆𑀢𑀁 𑀕𑁄𑀢𑀫𑀁 𑀲𑀭𑀡𑀁 𑀕𑀘𑁆𑀙𑀸𑀫𑀺 𑀥𑀫𑁆𑀫𑀜𑁆𑀘 𑀪𑀺𑀓𑁆𑀔𑀼𑀲𑀁𑀖𑀜𑁆𑀘𑁇 𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

---

889\. 𑀮𑁄𑀳𑀺𑀘𑁆𑀘𑀲𑀼𑀢𑁆𑀢𑀁 𑀦𑀺𑀝𑁆𑀞𑀺𑀢𑀁 𑀤𑁆𑀯𑀸𑀤𑀲𑀫𑀁𑁇



[Go to previous page (12.2 Tayocodanārahā)](12.2.md) / [Go to parent page (12 Lohiccasutta)](../12.md) / [Go to next page (13 Tevijjasutta)](../13.md)


