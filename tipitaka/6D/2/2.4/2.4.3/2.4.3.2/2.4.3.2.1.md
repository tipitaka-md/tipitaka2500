
[Home](/) / [6D Sīlakkhandhavaggapāḷi](../../../../../6D.md) / [2 Sāmaññaphalasutta](../../../../2.md) / [2.4 Sāmaññaphala](../../../2.4.md) / [2.4.3 Paṇītatarasāmaññaphala](../../2.4.3.md) / [2.4.3.2 Samādhi](../2.4.3.2.md)

# 2.4.3.2.1 Indriyasaṃvara

* Sāmaññaphalasutta

* Sāmaññaphala

* Paṇītatarasāmaññaphala

* Samādhi

* Indriyasaṃvara

(213.)

304\. Kathañca, mahārāja, bhikkhu indriyesu guttadvāro hoti? Idha, mahārāja, bhikkhu cakkhunā rūpaṃ disvā na nimittaggāhī hoti nānubyañjanaggāhī. Yatvādhikaraṇamenaṃ cakkhundriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ āpajjati. Sotena saddaṃ sutvā…pe…  ghānena gandhaṃ ghāyitvā…pe…  jivhāya rasaṃ sāyitvā…pe…  kāyena phoṭṭhabbaṃ phusitvā…pe…  manasā dhammaṃ viññāya na nimittaggāhī hoti nānubyañjanaggāhī. Yatvādhikaraṇamenaṃ manindriyaṃ asaṃvutaṃ viharantaṃ abhijjhā domanassā pāpakā akusalā dhammā anvāssaveyyuṃ, tassa saṃvarāya paṭipajjati, rakkhati manindriyaṃ, manindriye saṃvaraṃ āpajjati. So iminā ariyena indriyasaṃvarena samannāgato ajjhattaṃ abyāsekasukhaṃ paṭisaṃvedeti. Evaṃ kho, mahārāja, bhikkhu indriyesu guttadvāro hoti.

[Go to previous page (2.4.3.2 Samādhi)](../2.4.3.2.md) / [Go to parent page (2.4.3.2 Samādhi)](../2.4.3.2.md) / [Go to next page (2.4.3.2.2 Satisampajañña)](2.4.3.2.2.md)


