
[Home](/) / [6D Sīlakkhandhavaggapāḷi](/tipitaka/6D.md) / [8 Mahāsīhanādasutta](/tipitaka/6D/8.md)

# 𑁮𑁇𑁨 𑀅𑀭𑀺𑀬𑀅𑀝𑁆𑀞𑀗𑁆𑀕𑀺𑀓𑀫𑀕𑁆𑀕

### 𑀫𑀳𑀸𑀲𑀻𑀳𑀦𑀸𑀤𑀲𑀼𑀢𑁆𑀢

### 𑀅𑀭𑀺𑀬𑀅𑀝𑁆𑀞𑀗𑁆𑀕𑀺𑀓𑀫𑀕𑁆𑀕

(393.)

643. 𑀅𑀢𑁆𑀣𑀺, 𑀓𑀲𑁆𑀲𑀧, 𑀫𑀕𑁆𑀕𑁄 𑀅𑀢𑁆𑀣𑀺 𑀧𑀝𑀺𑀧𑀤𑀸, 𑀬𑀣𑀸𑀧𑀝𑀺𑀧𑀦𑁆𑀦𑁄 𑀲𑀸𑀫𑀜𑁆𑀜𑁂𑀯 𑀜𑀲𑁆𑀲𑀢𑀺 𑀲𑀸𑀫𑀁 𑀤𑀓𑁆𑀔𑀢𑀺—  ‘𑀲𑀫𑀡𑁄𑀯 𑀕𑁄𑀢𑀫𑁄 𑀓𑀸𑀮𑀯𑀸𑀤𑀻 𑀪𑀽𑀢𑀯𑀸𑀤𑀻 𑀅𑀢𑁆𑀣𑀯𑀸𑀤𑀻 𑀥𑀫𑁆𑀫𑀯𑀸𑀤𑀻 𑀯𑀺𑀦𑀬𑀯𑀸𑀤𑀻’𑀢𑀺𑁇 𑀓𑀢𑀫𑁄 𑀘, 𑀓𑀲𑁆𑀲𑀧, 𑀫𑀕𑁆𑀕𑁄, 𑀓𑀢𑀫𑀸 𑀘 𑀧𑀝𑀺𑀧𑀤𑀸, 𑀬𑀣𑀸𑀧𑀝𑀺𑀧𑀦𑁆𑀦𑁄 𑀲𑀸𑀫𑀜𑁆𑀜𑁂𑀯 𑀜𑀲𑁆𑀲𑀢𑀺 𑀲𑀸𑀫𑀁 𑀤𑀓𑁆𑀔𑀢𑀺—  ‘𑀲𑀫𑀡𑁄𑀯 𑀕𑁄𑀢𑀫𑁄 𑀓𑀸𑀮𑀯𑀸𑀤𑀻 𑀪𑀽𑀢𑀯𑀸𑀤𑀻 𑀅𑀢𑁆𑀣𑀯𑀸𑀤𑀻 𑀥𑀫𑁆𑀫𑀯𑀸𑀤𑀻 𑀯𑀺𑀦𑀬𑀯𑀸𑀤𑀻’𑀢𑀺? 𑀅𑀬𑀫𑁂𑀯 𑀅𑀭𑀺𑀬𑁄 𑀅𑀝𑁆𑀞𑀗𑁆𑀕𑀺𑀓𑁄 𑀫𑀕𑁆𑀕𑁄𑁇 𑀲𑁂𑀬𑁆𑀬𑀣𑀺𑀤𑀁—  𑀲𑀫𑁆𑀫𑀸𑀤𑀺𑀝𑁆𑀞𑀺 𑀲𑀫𑁆𑀫𑀸𑀲𑀗𑁆𑀓𑀧𑁆𑀧𑁄 𑀲𑀫𑁆𑀫𑀸𑀯𑀸𑀘𑀸 𑀲𑀫𑁆𑀫𑀸𑀓𑀫𑁆𑀫𑀦𑁆𑀢𑁄 𑀲𑀫𑁆𑀫𑀸𑀆𑀚𑀻𑀯𑁄 𑀲𑀫𑁆𑀫𑀸𑀯𑀸𑀬𑀸𑀫𑁄 𑀲𑀫𑁆𑀫𑀸𑀲𑀢𑀺 𑀲𑀫𑁆𑀫𑀸𑀲𑀫𑀸𑀥𑀺𑁇 𑀅𑀬𑀁 𑀔𑁄, 𑀓𑀲𑁆𑀲𑀧, 𑀫𑀕𑁆𑀕𑁄, 𑀅𑀬𑀁 𑀧𑀝𑀺𑀧𑀤𑀸, 𑀬𑀣𑀸𑀧𑀝𑀺𑀧𑀦𑁆𑀦𑁄 𑀲𑀸𑀫𑀜𑁆𑀜𑁂𑀯 𑀜𑀲𑁆𑀲𑀢𑀺 𑀲𑀸𑀫𑀁 𑀤𑀓𑁆𑀔𑀢𑀺 ‘𑀲𑀫𑀡𑁄𑀯 𑀕𑁄𑀢𑀫𑁄 𑀓𑀸𑀮𑀯𑀸𑀤𑀻 𑀪𑀽𑀢𑀯𑀸𑀤𑀻 𑀅𑀢𑁆𑀣𑀯𑀸𑀤𑀻 𑀥𑀫𑁆𑀫𑀯𑀸𑀤𑀻 𑀯𑀺𑀦𑀬𑀯𑀸𑀤𑀻’”𑀢𑀺𑁇

[Go to previous page (8.1 Samanuyuñjāpanakathā)](/tipitaka/6D/8/8.1.md) / [Go to parent page (8 Mahāsīhanādasutta)](/tipitaka/6D/8.md) / [Go to next page (8.3 Tapopakkamakathā)](/tipitaka/6D/8/8.3.md)


