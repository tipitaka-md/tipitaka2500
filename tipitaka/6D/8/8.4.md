
[Home](/) / [6D Sīlakkhandhavaggapāḷi](/tipitaka/6D.md) / [8 Mahāsīhanādasutta](/tipitaka/6D/8.md)

# 𑁮𑁇𑁪 𑀢𑀧𑁄𑀧𑀓𑁆𑀓𑀫𑀦𑀺𑀭𑀢𑁆𑀣𑀓𑀣𑀸

### 𑀫𑀳𑀸𑀲𑀻𑀳𑀦𑀸𑀤𑀲𑀼𑀢𑁆𑀢

### 𑀢𑀧𑁄𑀧𑀓𑁆𑀓𑀫𑀦𑀺𑀭𑀢𑁆𑀣𑀓𑀣𑀸

(397.)

647\. “𑀅𑀘𑁂𑀮𑀓𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺, 𑀫𑀼𑀢𑁆𑀢𑀸𑀘𑀸𑀭𑁄, 𑀳𑀢𑁆𑀣𑀸𑀧𑀮𑁂𑀔𑀦𑁄…𑀧𑁂…  𑀇𑀢𑀺 𑀏𑀯𑀭𑀽𑀧𑀁 𑀅𑀤𑁆𑀥𑀫𑀸𑀲𑀺𑀓𑀫𑁆𑀧𑀺 𑀧𑀭𑀺𑀬𑀸𑀬𑀪𑀢𑁆𑀢𑀪𑁄𑀚𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀢𑀲𑁆𑀲 𑀘𑀸𑀬𑀁 𑀲𑀻𑀮𑀲𑀫𑁆𑀧𑀤𑀸 𑀘𑀺𑀢𑁆𑀢𑀲𑀫𑁆𑀧𑀤𑀸 𑀧𑀜𑁆𑀜𑀸𑀲𑀫𑁆𑀧𑀤𑀸 𑀅𑀪𑀸𑀯𑀺𑀢𑀸 𑀳𑁄𑀢𑀺 𑀅𑀲𑀘𑁆𑀙𑀺𑀓𑀢𑀸𑁇 𑀅𑀣 𑀔𑁄 𑀲𑁄 𑀆𑀭𑀓𑀸𑀯 𑀲𑀸𑀫𑀜𑁆𑀜𑀸 𑀆𑀭𑀓𑀸𑀯 𑀩𑁆𑀭𑀳𑁆𑀫𑀜𑁆𑀜𑀸𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

648\. 𑀲𑀸𑀓𑀪𑀓𑁆𑀔𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺, 𑀲𑀸𑀫𑀸𑀓𑀪𑀓𑁆𑀔𑁄…𑀧𑁂…  𑀯𑀦𑀫𑀽𑀮𑀨𑀮𑀸𑀳𑀸𑀭𑁄 𑀬𑀸𑀧𑁂𑀢𑀺 𑀧𑀯𑀢𑁆𑀢𑀨𑀮𑀪𑁄𑀚𑀻𑁇 𑀢𑀲𑁆𑀲 𑀘𑀸𑀬𑀁 𑀲𑀻𑀮𑀲𑀫𑁆𑀧𑀤𑀸 𑀘𑀺𑀢𑁆𑀢𑀲𑀫𑁆𑀧𑀤𑀸 𑀧𑀜𑁆𑀜𑀸𑀲𑀫𑁆𑀧𑀤𑀸 𑀅𑀪𑀸𑀯𑀺𑀢𑀸 𑀳𑁄𑀢𑀺 𑀅𑀲𑀘𑁆𑀙𑀺𑀓𑀢𑀸𑁇 𑀅𑀣 𑀔𑁄 𑀲𑁄 𑀆𑀭𑀓𑀸𑀯 𑀲𑀸𑀫𑀜𑁆𑀜𑀸 𑀆𑀭𑀓𑀸𑀯 𑀩𑁆𑀭𑀳𑁆𑀫𑀜𑁆𑀜𑀸𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

649\. 𑀲𑀸𑀡𑀸𑀦𑀺 𑀘𑁂𑀧𑀺, 𑀓𑀲𑁆𑀲𑀧, 𑀥𑀸𑀭𑁂𑀢𑀺, 𑀫𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀢𑀺…𑀧𑁂…  𑀲𑀸𑀬𑀢𑀢𑀺𑀬𑀓𑀫𑁆𑀧𑀺 𑀉𑀤𑀓𑁄𑀭𑁄𑀳𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀢𑀲𑁆𑀲 𑀘𑀸𑀬𑀁 𑀲𑀻𑀮𑀲𑀫𑁆𑀧𑀤𑀸 𑀘𑀺𑀢𑁆𑀢𑀲𑀫𑁆𑀧𑀤𑀸 𑀧𑀜𑁆𑀜𑀸𑀲𑀫𑁆𑀧𑀤𑀸 𑀅𑀪𑀸𑀯𑀺𑀢𑀸 𑀳𑁄𑀢𑀺 𑀅𑀲𑀘𑁆𑀙𑀺𑀓𑀢𑀸𑁇 𑀅𑀣 𑀔𑁄 𑀲𑁄 𑀆𑀭𑀓𑀸𑀯 𑀲𑀸𑀫𑀜𑁆𑀜𑀸 𑀆𑀭𑀓𑀸𑀯 𑀩𑁆𑀭𑀳𑁆𑀫𑀜𑁆𑀜𑀸𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀻”𑀢𑀺𑁇

(398.)

650\. 𑀏𑀯𑀁 𑀯𑀼𑀢𑁆𑀢𑁂, 𑀅𑀘𑁂𑀮𑁄 𑀓𑀲𑁆𑀲𑀧𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀤𑀼𑀓𑁆𑀓𑀭𑀁, 𑀪𑁄 𑀕𑁄𑀢𑀫, 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆”𑀢𑀺𑁇 “𑀧𑀓𑀢𑀺 𑀔𑁄 𑀏𑀲𑀸, 𑀓𑀲𑁆𑀲𑀧, 𑀮𑁄𑀓𑀲𑁆𑀫𑀺𑀁 ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇 𑀅𑀘𑁂𑀮𑀓𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺, 𑀫𑀼𑀢𑁆𑀢𑀸𑀘𑀸𑀭𑁄, 𑀳𑀢𑁆𑀣𑀸𑀧𑀮𑁂𑀔𑀦𑁄…𑀧𑁂…  𑀇𑀢𑀺 𑀏𑀯𑀭𑀽𑀧𑀁 𑀅𑀤𑁆𑀥𑀫𑀸𑀲𑀺𑀓𑀫𑁆𑀧𑀺 𑀧𑀭𑀺𑀬𑀸𑀬𑀪𑀢𑁆𑀢𑀪𑁄𑀚𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇

651\. 𑀲𑀓𑁆𑀓𑀸 𑀘 𑀧𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀳𑀦𑁆𑀤𑀸𑀳𑀁 𑀅𑀘𑁂𑀮𑀓𑁄 𑀳𑁄𑀫𑀺, 𑀫𑀼𑀢𑁆𑀢𑀸𑀘𑀸𑀭𑁄, 𑀳𑀢𑁆𑀣𑀸𑀧𑀮𑁂𑀔𑀦𑁄…𑀧𑁂…  𑀇𑀢𑀺 𑀏𑀯𑀭𑀽𑀧𑀁 𑀅𑀤𑁆𑀥𑀫𑀸𑀲𑀺𑀓𑀫𑁆𑀧𑀺 𑀧𑀭𑀺𑀬𑀸𑀬𑀪𑀢𑁆𑀢𑀪𑁄𑀚𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀸𑀫𑀻’𑀢𑀺𑁇

652\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀳𑁄𑀢𑀺 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

653\. 𑀲𑀸𑀓𑀪𑀓𑁆𑀔𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺, 𑀲𑀸𑀫𑀸𑀓𑀪𑀓𑁆𑀔𑁄…𑀧𑁂…  𑀯𑀦𑀫𑀽𑀮𑀨𑀮𑀸𑀳𑀸𑀭𑁄 𑀬𑀸𑀧𑁂𑀢𑀺 𑀧𑀯𑀢𑁆𑀢𑀨𑀮𑀪𑁄𑀚𑀻𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇

654\. 𑀲𑀓𑁆𑀓𑀸 𑀘 𑀧𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀳𑀦𑁆𑀤𑀸𑀳𑀁 𑀲𑀸𑀓𑀪𑀓𑁆𑀔𑁄 𑀯𑀸 𑀳𑁄𑀫𑀺, 𑀲𑀸𑀫𑀸𑀓𑀪𑀓𑁆𑀔𑁄 𑀯𑀸…𑀧𑁂…  𑀯𑀦𑀫𑀽𑀮𑀨𑀮𑀸𑀳𑀸𑀭𑁄 𑀬𑀸𑀧𑁂𑀫𑀺 𑀧𑀯𑀢𑁆𑀢𑀨𑀮𑀪𑁄𑀚𑀻’𑀢𑀺𑁇

655\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀳𑁄𑀢𑀺 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

656\. 𑀲𑀸𑀡𑀸𑀦𑀺 𑀘𑁂𑀧𑀺, 𑀓𑀲𑁆𑀲𑀧, 𑀥𑀸𑀭𑁂𑀢𑀺, 𑀫𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀢𑀺…𑀧𑁂…  𑀲𑀸𑀬𑀢𑀢𑀺𑀬𑀓𑀫𑁆𑀧𑀺 𑀉𑀤𑀓𑁄𑀭𑁄𑀳𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇

657\. 𑀲𑀓𑁆𑀓𑀸 𑀘 𑀧𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀳𑀦𑁆𑀤𑀸𑀳𑀁 𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀫𑀺, 𑀫𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀫𑀺…𑀧𑁂…  𑀲𑀸𑀬𑀢𑀢𑀺𑀬𑀓𑀫𑁆𑀧𑀺 𑀉𑀤𑀓𑁄𑀭𑁄𑀳𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀸𑀫𑀻’𑀢𑀺𑁇

658\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀸𑀫𑀜𑁆𑀜𑀁 𑀯𑀸 𑀳𑁄𑀢𑀺 𑀩𑁆𑀭𑀳𑁆𑀫𑀜𑁆𑀜𑀁 𑀯𑀸 𑀤𑀼𑀓𑁆𑀓𑀭𑀁 𑀲𑀼𑀤𑀼𑀓𑁆𑀓𑀭𑀁, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀓𑁆𑀓𑀭𑀁 𑀲𑀸𑀫𑀜𑁆𑀜𑀁 𑀤𑀼𑀓𑁆𑀓𑀭𑀁 𑀩𑁆𑀭𑀳𑁆𑀫𑀜𑁆𑀜𑀦𑁆’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀻”𑀢𑀺𑁇

(399.)

659\. 𑀏𑀯𑀁 𑀯𑀼𑀢𑁆𑀢𑁂, 𑀅𑀘𑁂𑀮𑁄 𑀓𑀲𑁆𑀲𑀧𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀤𑀼𑀚𑁆𑀚𑀸𑀦𑁄, 𑀪𑁄 𑀕𑁄𑀢𑀫, 𑀲𑀫𑀡𑁄, 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄”𑀢𑀺𑁇 “𑀧𑀓𑀢𑀺 𑀔𑁄 𑀏𑀲𑀸, 𑀓𑀲𑁆𑀲𑀧, 𑀮𑁄𑀓𑀲𑁆𑀫𑀺𑀁 ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇 𑀅𑀘𑁂𑀮𑀓𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺, 𑀫𑀼𑀢𑁆𑀢𑀸𑀘𑀸𑀭𑁄, 𑀳𑀢𑁆𑀣𑀸𑀧𑀮𑁂𑀔𑀦𑁄…𑀧𑁂…  𑀇𑀢𑀺 𑀏𑀯𑀭𑀽𑀧𑀁 𑀅𑀤𑁆𑀥𑀫𑀸𑀲𑀺𑀓𑀫𑁆𑀧𑀺 𑀧𑀭𑀺𑀬𑀸𑀬𑀪𑀢𑁆𑀢𑀪𑁄𑀚𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇

660\. 𑀲𑀓𑁆𑀓𑀸 𑀘 𑀧𑀦𑁂𑀲𑁄 𑀅𑀪𑀯𑀺𑀲𑁆𑀲 𑀜𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀅𑀬𑀁 𑀅𑀘𑁂𑀮𑀓𑁄 𑀳𑁄𑀢𑀺, 𑀫𑀼𑀢𑁆𑀢𑀸𑀘𑀸𑀭𑁄, 𑀳𑀢𑁆𑀣𑀸𑀧𑀮𑁂𑀔𑀦𑁄…𑀧𑁂…  𑀇𑀢𑀺 𑀏𑀯𑀭𑀽𑀧𑀁 𑀅𑀤𑁆𑀥𑀫𑀸𑀲𑀺𑀓𑀫𑁆𑀧𑀺 𑀧𑀭𑀺𑀬𑀸𑀬𑀪𑀢𑁆𑀢𑀪𑁄𑀚𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀻’𑀢𑀺𑁇

661\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀳𑁄𑀢𑀺 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

662\. 𑀲𑀸𑀓𑀪𑀓𑁆𑀔𑁄 𑀘𑁂𑀧𑀺, 𑀓𑀲𑁆𑀲𑀧, 𑀳𑁄𑀢𑀺 𑀲𑀸𑀫𑀸𑀓𑀪𑀓𑁆𑀔𑁄…𑀧𑁂…  𑀯𑀦𑀫𑀽𑀮𑀨𑀮𑀸𑀳𑀸𑀭𑁄 𑀬𑀸𑀧𑁂𑀢𑀺 𑀧𑀯𑀢𑁆𑀢𑀨𑀮𑀪𑁄𑀚𑀻𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇

663\. 𑀲𑀓𑁆𑀓𑀸 𑀘 𑀧𑀦𑁂𑀲𑁄 𑀅𑀪𑀯𑀺𑀲𑁆𑀲 𑀜𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀅𑀬𑀁 𑀲𑀸𑀓𑀪𑀓𑁆𑀔𑁄 𑀯𑀸 𑀳𑁄𑀢𑀺 𑀲𑀸𑀫𑀸𑀓𑀪𑀓𑁆𑀔𑁄…𑀧𑁂…  𑀯𑀦𑀫𑀽𑀮𑀨𑀮𑀸𑀳𑀸𑀭𑁄 𑀬𑀸𑀧𑁂𑀢𑀺 𑀧𑀯𑀢𑁆𑀢𑀨𑀮𑀪𑁄𑀚𑀻’𑀢𑀺𑁇

664\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀳𑁄𑀢𑀺 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀺𑁇

665\. 𑀲𑀸𑀡𑀸𑀦𑀺 𑀘𑁂𑀧𑀺, 𑀓𑀲𑁆𑀲𑀧, 𑀥𑀸𑀭𑁂𑀢𑀺, 𑀫𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀢𑀺…𑀧𑁂…  𑀲𑀸𑀬𑀢𑀢𑀺𑀬𑀓𑀫𑁆𑀧𑀺 𑀉𑀤𑀓𑁄𑀭𑁄𑀳𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀺𑁇 𑀇𑀫𑀸𑀬 𑀘, 𑀓𑀲𑁆𑀲𑀧, 𑀫𑀢𑁆𑀢𑀸𑀬 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀅𑀪𑀯𑀺𑀲𑁆𑀲 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀦𑁂𑀢𑀁 𑀅𑀪𑀯𑀺𑀲𑁆𑀲 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇

666\. 𑀲𑀓𑁆𑀓𑀸 𑀘 𑀧𑀦𑁂𑀲𑁄 𑀅𑀪𑀯𑀺𑀲𑁆𑀲 𑀜𑀸𑀢𑀼𑀁 𑀕𑀳𑀧𑀢𑀺𑀦𑀸 𑀯𑀸 𑀕𑀳𑀧𑀢𑀺𑀧𑀼𑀢𑁆𑀢𑁂𑀦 𑀯𑀸 𑀅𑀦𑁆𑀢𑀫𑀲𑁄 𑀓𑀼𑀫𑁆𑀪𑀤𑀸𑀲𑀺𑀬𑀸𑀧𑀺—  ‘𑀅𑀬𑀁 𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀢𑀺, 𑀫𑀲𑀸𑀡𑀸𑀦𑀺𑀧𑀺 𑀥𑀸𑀭𑁂𑀢𑀺…𑀧𑁂…  𑀲𑀸𑀬𑀢𑀢𑀺𑀬𑀓𑀫𑁆𑀧𑀺 𑀉𑀤𑀓𑁄𑀭𑁄𑀳𑀦𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄 𑀯𑀺𑀳𑀭𑀢𑀻’𑀢𑀺𑁇

667\. 𑀬𑀲𑁆𑀫𑀸 𑀘 𑀔𑁄, 𑀓𑀲𑁆𑀲𑀧, 𑀅𑀜𑁆𑀜𑀢𑁆𑀭𑁂𑀯 𑀇𑀫𑀸𑀬 𑀫𑀢𑁆𑀢𑀸𑀬 𑀅𑀜𑁆𑀜𑀢𑁆𑀭 𑀇𑀫𑀺𑀦𑀸 𑀢𑀧𑁄𑀧𑀓𑁆𑀓𑀫𑁂𑀦 𑀲𑀫𑀡𑁄 𑀯𑀸 𑀳𑁄𑀢𑀺 𑀩𑁆𑀭𑀸𑀳𑁆𑀫𑀡𑁄 𑀯𑀸 𑀤𑀼𑀚𑁆𑀚𑀸𑀦𑁄 𑀲𑀼𑀤𑀼𑀚𑁆𑀚𑀸𑀦𑁄, 𑀢𑀲𑁆𑀫𑀸 𑀏𑀢𑀁 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀤𑀼𑀚𑁆𑀚𑀸𑀦𑁄 𑀲𑀫𑀡𑁄 𑀤𑀼𑀚𑁆𑀚𑀸𑀦𑁄 𑀩𑁆𑀭𑀸𑀳𑁆𑀫𑀡𑁄’𑀢𑀺𑁇 𑀬𑀢𑁄 𑀔𑁄, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀅𑀯𑁂𑀭𑀁 𑀅𑀩𑁆𑀬𑀸𑀧𑀚𑁆𑀚𑀁 𑀫𑁂𑀢𑁆𑀢𑀘𑀺𑀢𑁆𑀢𑀁 𑀪𑀸𑀯𑁂𑀢𑀺, 𑀆𑀲𑀯𑀸𑀦𑀜𑁆𑀘 𑀔𑀬𑀸 𑀅𑀦𑀸𑀲𑀯𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀧𑀜𑁆𑀜𑀸𑀯𑀺𑀫𑀼𑀢𑁆𑀢𑀺𑀁 𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀓𑀲𑁆𑀲𑀧, 𑀪𑀺𑀓𑁆𑀔𑀼 𑀲𑀫𑀡𑁄 𑀇𑀢𑀺𑀧𑀺 𑀩𑁆𑀭𑀸𑀳𑁆𑀫𑀡𑁄 𑀇𑀢𑀺𑀧𑀻”𑀢𑀺𑁇

[Go to previous page (8.3 Tapopakkamakathā)](/tipitaka/6D/8/8.3.md) / [Go to parent page (8 Mahāsīhanādasutta)](/tipitaka/6D/8.md) / [Go to next page (8.5 Sīlasamādhipaññāsampadā)](/tipitaka/6D/8/8.5.md)


