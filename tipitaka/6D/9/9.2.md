
[Home](/) / [6D Sīlakkhandhavaggapāḷi](...md) / [9 Poṭṭhapādasutta](../6D/9.md)

# 𑁯𑁇𑁨 𑀘𑀺𑀢𑁆𑀢𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑀧𑁄𑀝𑁆𑀞𑀧𑀸𑀤𑀯𑀢𑁆𑀣𑀼

* 𑀧𑁄𑀝𑁆𑀞𑀧𑀸𑀤𑀲𑀼𑀢𑁆𑀢

* 𑀘𑀺𑀢𑁆𑀢𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑀧𑁄𑀝𑁆𑀞𑀧𑀸𑀤𑀯𑀢𑁆𑀣𑀼

(422.)

720\. 𑀅𑀣 𑀔𑁄 𑀤𑁆𑀯𑀻𑀳𑀢𑀻𑀳𑀲𑁆𑀲 𑀅𑀘𑁆𑀘𑀬𑁂𑀦 𑀘𑀺𑀢𑁆𑀢𑁄 𑀘 𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑁄 𑀧𑁄𑀝𑁆𑀞𑀧𑀸𑀤𑁄 𑀘 𑀧𑀭𑀺𑀩𑁆𑀩𑀸𑀚𑀓𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺𑀁𑀲𑀼; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀘𑀺𑀢𑁆𑀢𑁄 𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑁄 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀧𑁄𑀝𑁆𑀞𑀧𑀸𑀤𑁄 𑀧𑀦 𑀧𑀭𑀺𑀩𑁆𑀩𑀸𑀚𑀓𑁄 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀧𑁄𑀝𑁆𑀞𑀧𑀸𑀤𑁄 𑀧𑀭𑀺𑀩𑁆𑀩𑀸𑀚𑀓𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀢𑀤𑀸 𑀫𑀁, 𑀪𑀦𑁆𑀢𑁂, 𑀢𑁂 𑀧𑀭𑀺𑀩𑁆𑀩𑀸𑀚𑀓𑀸 𑀅𑀘𑀺𑀭𑀧𑀓𑁆𑀓𑀦𑁆𑀢𑀲𑁆𑀲 𑀪𑀕𑀯𑀢𑁄 𑀲𑀫𑀦𑁆𑀢𑀢𑁄 𑀯𑀸𑀘𑀸𑀲𑀦𑁆𑀦𑀺𑀢𑁄𑀤𑀓𑁂𑀦 𑀲𑀜𑁆𑀛𑀩𑁆𑀪𑀭𑀺𑀫𑀓𑀁𑀲𑀼—  ‘𑀏𑀯𑀫𑁂𑀯 𑀧𑀦𑀸𑀬𑀁 𑀪𑀯𑀁 𑀧𑁄𑀝𑁆𑀞𑀧𑀸𑀤𑁄 𑀬𑀜𑁆𑀜𑀤𑁂𑀯 𑀲𑀫𑀡𑁄 𑀕𑁄𑀢𑀫𑁄 𑀪𑀸𑀲𑀢𑀺, 𑀢𑀁 𑀢𑀤𑁂𑀯𑀲𑁆𑀲 𑀅𑀩𑁆𑀪𑀦𑀼𑀫𑁄𑀤𑀢𑀺—  “𑀏𑀯𑀫𑁂𑀢𑀁, 𑀪𑀕𑀯𑀸, 𑀏𑀯𑀫𑁂𑀢𑀁, 𑀲𑀼𑀕𑀢𑀸”𑀢𑀺𑁇 𑀦 𑀔𑁄 𑀧𑀦 𑀫𑀬𑀁 𑀓𑀺𑀜𑁆𑀘𑀺 𑀲𑀫𑀡𑀲𑁆𑀲 𑀕𑁄𑀢𑀫𑀲𑁆𑀲 𑀏𑀓𑀁𑀲𑀺𑀓𑀁 𑀥𑀫𑁆𑀫𑀁 𑀤𑁂𑀲𑀺𑀢𑀁 𑀆𑀚𑀸𑀦𑀸𑀫—  “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺 𑀯𑀸, “𑀅𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺 𑀯𑀸, “𑀅𑀦𑁆𑀢𑀯𑀸 𑀮𑁄𑀓𑁄”𑀢𑀺 𑀯𑀸, “𑀅𑀦𑀦𑁆𑀢𑀯𑀸 𑀮𑁄𑀓𑁄”𑀢𑀺 𑀯𑀸, “𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆”𑀢𑀺 𑀯𑀸, “𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆”𑀢𑀺 𑀯𑀸, “𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺 𑀯𑀸, “𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺 𑀯𑀸, “𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺 𑀯𑀸, “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺 𑀯𑀸’𑀢𑀺𑁇 𑀏𑀯𑀁 𑀯𑀼𑀢𑁆𑀢𑀸𑀳𑀁, 𑀪𑀦𑁆𑀢𑁂, 𑀢𑁂 𑀧𑀭𑀺𑀩𑁆𑀩𑀸𑀚𑀓𑁂 𑀏𑀢𑀤𑀯𑁄𑀘𑀁—  ‘𑀅𑀳𑀫𑁆𑀧𑀺 𑀔𑁄, 𑀪𑁄, 𑀦 𑀓𑀺𑀜𑁆𑀘𑀺 𑀲𑀫𑀡𑀲𑁆𑀲 𑀕𑁄𑀢𑀫𑀲𑁆𑀲 𑀏𑀓𑀁𑀲𑀺𑀓𑀁 𑀥𑀫𑁆𑀫𑀁 𑀤𑁂𑀲𑀺𑀢𑀁 𑀆𑀚𑀸𑀦𑀸𑀫𑀺—  “𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺 𑀯𑀸, “𑀅𑀲𑀲𑁆𑀲𑀢𑁄 𑀮𑁄𑀓𑁄”𑀢𑀺 𑀯𑀸…𑀧𑁂…  “𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸”𑀢𑀺 𑀯𑀸; 𑀅𑀧𑀺 𑀘 𑀲𑀫𑀡𑁄 𑀕𑁄𑀢𑀫𑁄 𑀪𑀽𑀢𑀁 𑀢𑀘𑁆𑀙𑀁 𑀢𑀣𑀁 𑀧𑀝𑀺𑀧𑀤𑀁 𑀧𑀜𑁆𑀜𑀧𑁂𑀢𑀺 𑀥𑀫𑁆𑀫𑀝𑁆𑀞𑀺𑀢𑀢𑀁 𑀥𑀫𑁆𑀫𑀦𑀺𑀬𑀸𑀫𑀢𑀁𑁇 𑀪𑀽𑀢𑀁 𑀔𑁄 𑀧𑀦 𑀢𑀘𑁆𑀙𑀁 𑀢𑀣𑀁 𑀧𑀝𑀺𑀧𑀤𑀁 𑀧𑀜𑁆𑀜𑀧𑁂𑀦𑁆𑀢𑀲𑁆𑀲 𑀥𑀫𑁆𑀫𑀝𑁆𑀞𑀺𑀢𑀢𑀁 𑀥𑀫𑁆𑀫𑀦𑀺𑀬𑀸𑀫𑀢𑀁, 𑀓𑀣𑀜𑁆𑀳𑀺 𑀦𑀸𑀫 𑀫𑀸𑀤𑀺𑀲𑁄 𑀯𑀺𑀜𑁆𑀜𑀽 𑀲𑀫𑀡𑀲𑁆𑀲 𑀕𑁄𑀢𑀫𑀲𑁆𑀲 𑀲𑀼𑀪𑀸𑀲𑀺𑀢𑀁 𑀲𑀼𑀪𑀸𑀲𑀺𑀢𑀢𑁄 𑀦𑀸𑀩𑁆𑀪𑀦𑀼𑀫𑁄𑀤𑁂𑀬𑁆𑀬𑀸’”𑀢𑀺?

* 𑀧𑁄𑀝𑁆𑀞𑀧𑀸𑀤𑀲𑀼𑀢𑁆𑀢

* 𑀘𑀺𑀢𑁆𑀢𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑀧𑁄𑀝𑁆𑀞𑀧𑀸𑀤𑀯𑀢𑁆𑀣𑀼

(423.)

721\. “𑀲𑀩𑁆𑀩𑁂𑀯 𑀔𑁄 𑀏𑀢𑁂, 𑀧𑁄𑀝𑁆𑀞𑀧𑀸𑀤, 𑀧𑀭𑀺𑀩𑁆𑀩𑀸𑀚𑀓𑀸 𑀅𑀦𑁆𑀥𑀸 𑀅𑀘𑀓𑁆𑀔𑀼𑀓𑀸; 𑀢𑁆𑀯𑀁𑀬𑁂𑀯 𑀦𑁂𑀲𑀁 𑀏𑀓𑁄 𑀘𑀓𑁆𑀔𑀼𑀫𑀸𑁇 𑀏𑀓𑀁𑀲𑀺𑀓𑀸𑀧𑀺 𑀳𑀺 𑀔𑁄, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀥𑀫𑁆𑀫𑀸 𑀤𑁂𑀲𑀺𑀢𑀸 𑀧𑀜𑁆𑀜𑀢𑁆𑀢𑀸; 𑀅𑀦𑁂𑀓𑀁𑀲𑀺𑀓𑀸𑀧𑀺 𑀳𑀺 𑀔𑁄, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀥𑀫𑁆𑀫𑀸 𑀤𑁂𑀲𑀺𑀢𑀸 𑀧𑀜𑁆𑀜𑀢𑁆𑀢𑀸𑁇

* 𑀧𑁄𑀝𑁆𑀞𑀧𑀸𑀤𑀲𑀼𑀢𑁆𑀢

* 𑀘𑀺𑀢𑁆𑀢𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑀧𑁄𑀝𑁆𑀞𑀧𑀸𑀤𑀯𑀢𑁆𑀣𑀼

722\. 𑀓𑀢𑀫𑁂 𑀘 𑀢𑁂, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀅𑀦𑁂𑀓𑀁𑀲𑀺𑀓𑀸 𑀥𑀫𑁆𑀫𑀸 𑀤𑁂𑀲𑀺𑀢𑀸 𑀧𑀜𑁆𑀜𑀢𑁆𑀢𑀸? ‘𑀲𑀲𑁆𑀲𑀢𑁄 𑀮𑁄𑀓𑁄’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀅𑀦𑁂𑀓𑀁𑀲𑀺𑀓𑁄 𑀥𑀫𑁆𑀫𑁄 𑀤𑁂𑀲𑀺𑀢𑁄 𑀧𑀜𑁆𑀜𑀢𑁆𑀢𑁄; ‘𑀅𑀲𑀲𑁆𑀲𑀢𑁄 𑀮𑁄𑀓𑁄’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀅𑀦𑁂𑀓𑀁𑀲𑀺𑀓𑁄 𑀥𑀫𑁆𑀫𑁄 𑀤𑁂𑀲𑀺𑀢𑁄 𑀧𑀜𑁆𑀜𑀢𑁆𑀢𑁄; ‘𑀅𑀦𑁆𑀢𑀯𑀸 𑀮𑁄𑀓𑁄’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…𑀧𑁂…  ‘𑀅𑀦𑀦𑁆𑀢𑀯𑀸 𑀮𑁄𑀓𑁄’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  ‘𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  ‘𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  ‘𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  ‘𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤…  ‘𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀔𑁄, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀅𑀦𑁂𑀓𑀁𑀲𑀺𑀓𑁄 𑀥𑀫𑁆𑀫𑁄 𑀤𑁂𑀲𑀺𑀢𑁄 𑀧𑀜𑁆𑀜𑀢𑁆𑀢𑁄𑁇

* 𑀧𑁄𑀝𑁆𑀞𑀧𑀸𑀤𑀲𑀼𑀢𑁆𑀢

* 𑀘𑀺𑀢𑁆𑀢𑀳𑀢𑁆𑀣𑀺𑀲𑀸𑀭𑀺𑀧𑀼𑀢𑁆𑀢𑀧𑁄𑀝𑁆𑀞𑀧𑀸𑀤𑀯𑀢𑁆𑀣𑀼

723\. 𑀓𑀲𑁆𑀫𑀸 𑀘 𑀢𑁂, 𑀧𑁄𑀝𑁆𑀞𑀧𑀸𑀤, 𑀫𑀬𑀸 𑀅𑀦𑁂𑀓𑀁𑀲𑀺𑀓𑀸 𑀥𑀫𑁆𑀫𑀸 𑀤𑁂𑀲𑀺𑀢𑀸 𑀧𑀜𑁆𑀜𑀢𑁆𑀢𑀸? 𑀦 𑀳𑁂𑀢𑁂, 𑀧𑁄𑀝𑁆𑀞𑀧𑀸𑀤, 𑀅𑀢𑁆𑀣𑀲𑀁𑀳𑀺𑀢𑀸 𑀦 𑀥𑀫𑁆𑀫𑀲𑀁𑀳𑀺𑀢𑀸 𑀦 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀓𑀸 𑀦 𑀦𑀺𑀩𑁆𑀩𑀺𑀤𑀸𑀬 𑀦 𑀯𑀺𑀭𑀸𑀕𑀸𑀬 𑀦 𑀦𑀺𑀭𑁄𑀥𑀸𑀬 𑀦 𑀉𑀧𑀲𑀫𑀸𑀬 𑀦 𑀅𑀪𑀺𑀜𑁆𑀜𑀸𑀬 𑀦 𑀲𑀫𑁆𑀩𑁄𑀥𑀸𑀬 𑀦 𑀦𑀺𑀩𑁆𑀩𑀸𑀦𑀸𑀬 𑀲𑀁𑀯𑀢𑁆𑀢𑀦𑁆𑀢𑀺𑁇 𑀢𑀲𑁆𑀫𑀸 𑀢𑁂 𑀫𑀬𑀸 𑀅𑀦𑁂𑀓𑀁𑀲𑀺𑀓𑀸 𑀥𑀫𑁆𑀫𑀸 𑀤𑁂𑀲𑀺𑀢𑀸 𑀧𑀜𑁆𑀜𑀢𑁆𑀢𑀸𑁇

* [9.2.1 Ekaṃsikadhammā](9.2/9.2.1.md)
* [9.2.2 Tayoattapaṭilābha](9.2/9.2.2.md)
* [9.2.3 Cittahatthisāriputtaupasampadā](9.2/9.2.3.md)

[Go to previous page (9.1.3 Saññāattakathā)](9.1/9.1.3.md) / [Go to parent page (9 Poṭṭhapādasutta)](../6D/9.md) / [Go to next page (9.2.1 Ekaṃsikadhammā)](9.2/9.2.1.md)


