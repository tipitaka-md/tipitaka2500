
[Home](/) / [6D Sīlakkhandhavaggapāḷi](/tipitaka/6D.md) / [5 Kūṭadantasutta](/tipitaka/6D/5.md)

# 𑁫𑁇𑁫 𑀦𑀺𑀘𑁆𑀘𑀤𑀸𑀦𑀅𑀦𑀼𑀓𑀼𑀮𑀬𑀜𑁆𑀜

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀦𑀺𑀘𑁆𑀘𑀤𑀸𑀦𑀅𑀦𑀼𑀓𑀼𑀮𑀬𑀜𑁆𑀜

(349.)

567. “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

568. “𑀅𑀢𑁆𑀣𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

569. “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀬𑀜𑁆𑀜𑁄 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

570. “𑀬𑀸𑀦𑀺 𑀔𑁄 𑀧𑀦 𑀢𑀸𑀦𑀺, 𑀩𑁆𑀭𑀸𑀳𑁆𑀫𑀡, 𑀦𑀺𑀘𑁆𑀘𑀤𑀸𑀦𑀸𑀦𑀺 𑀅𑀦𑀼𑀓𑀼𑀮𑀬𑀜𑁆𑀜𑀸𑀦𑀺 𑀲𑀻𑀮𑀯𑀦𑁆𑀢𑁂 𑀧𑀩𑁆𑀩𑀚𑀺𑀢𑁂 𑀉𑀤𑁆𑀤𑀺𑀲𑁆𑀲 𑀤𑀺𑀬𑁆𑀬𑀦𑁆𑀢𑀺; 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

571. “𑀓𑁄 𑀦𑀼 𑀔𑁄, 𑀪𑁄 𑀕𑁄𑀢𑀫, 𑀳𑁂𑀢𑀼 𑀓𑁄 𑀧𑀘𑁆𑀘𑀬𑁄, 𑀬𑁂𑀦 𑀢𑀁 𑀦𑀺𑀘𑁆𑀘𑀤𑀸𑀦𑀁 𑀅𑀦𑀼𑀓𑀼𑀮𑀬𑀜𑁆𑀜𑀁 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑀜𑁆𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑀜𑁆𑀘 𑀫𑀳𑀧𑁆𑀨𑀮𑀢𑀭𑀜𑁆𑀘 𑀫𑀳𑀸𑀦𑀺𑀲𑀁𑀲𑀢𑀭𑀜𑁆𑀘𑀸”𑀢𑀺?

572. “𑀦 𑀔𑁄, 𑀩𑁆𑀭𑀸𑀳𑁆𑀫𑀡, 𑀏𑀯𑀭𑀽𑀧𑀁 𑀬𑀜𑁆𑀜𑀁 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀤𑀺𑀲𑁆𑀲𑀦𑁆𑀢𑀺 𑀳𑁂𑀢𑁆𑀣, 𑀩𑁆𑀭𑀸𑀳𑁆𑀫𑀡, 𑀤𑀡𑁆𑀟𑀧𑁆𑀧𑀳𑀸𑀭𑀸𑀧𑀺 𑀕𑀮𑀕𑁆𑀕𑀳𑀸𑀧𑀺, 𑀢𑀲𑁆𑀫𑀸 𑀏𑀯𑀭𑀽𑀧𑀁 𑀬𑀜𑁆𑀜𑀁 𑀦 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑁇 𑀬𑀸𑀦𑀺 𑀔𑁄 𑀧𑀦 𑀢𑀸𑀦𑀺, 𑀩𑁆𑀭𑀸𑀳𑁆𑀫𑀡, 𑀦𑀺𑀘𑁆𑀘𑀤𑀸𑀦𑀸𑀦𑀺 𑀅𑀦𑀼𑀓𑀼𑀮𑀬𑀜𑁆𑀜𑀸𑀦𑀺 𑀲𑀻𑀮𑀯𑀦𑁆𑀢𑁂 𑀧𑀩𑁆𑀩𑀚𑀺𑀢𑁂 𑀉𑀤𑁆𑀤𑀺𑀲𑁆𑀲 𑀤𑀺𑀬𑁆𑀬𑀦𑁆𑀢𑀺; 𑀏𑀯𑀭𑀽𑀧𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑀁 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀦 𑀳𑁂𑀢𑁆𑀣, 𑀩𑁆𑀭𑀸𑀳𑁆𑀫𑀡, 𑀤𑀺𑀲𑁆𑀲𑀦𑁆𑀢𑀺 𑀤𑀡𑁆𑀟𑀧𑁆𑀧𑀳𑀸𑀭𑀸𑀧𑀺 𑀕𑀮𑀕𑁆𑀕𑀳𑀸𑀧𑀺, 𑀢𑀲𑁆𑀫𑀸 𑀏𑀯𑀭𑀽𑀧𑀁 𑀬𑀜𑁆𑀜𑀁 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑁇 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄, 𑀬𑁂𑀦 𑀢𑀁 𑀦𑀺𑀘𑁆𑀘𑀤𑀸𑀦𑀁 𑀅𑀦𑀼𑀓𑀼𑀮𑀬𑀜𑁆𑀜𑀁 𑀇𑀫𑀸𑀬 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀅𑀧𑁆𑀧𑀝𑁆𑀞𑀢𑀭𑀜𑁆𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑀜𑁆𑀘 𑀫𑀳𑀧𑁆𑀨𑀮𑀢𑀭𑀜𑁆𑀘 𑀫𑀳𑀸𑀦𑀺𑀲𑀁𑀲𑀢𑀭𑀜𑁆𑀘𑀸”𑀢𑀺𑁇

(350.)

573. “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

574. “𑀅𑀢𑁆𑀣𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

575. “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

576. “𑀬𑁄 𑀔𑁄, 𑀩𑁆𑀭𑀸𑀳𑁆𑀫𑀡, 𑀘𑀸𑀢𑀼𑀤𑁆𑀤𑀺𑀲𑀁 𑀲𑀁𑀖𑀁 𑀉𑀤𑁆𑀤𑀺𑀲𑁆𑀲 𑀯𑀺𑀳𑀸𑀭𑀁 𑀓𑀭𑁄𑀢𑀺, 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

(351.)

577. “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

578. “𑀅𑀢𑁆𑀣𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

579. “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

580. “𑀬𑁄 𑀔𑁄, 𑀩𑁆𑀭𑀸𑀳𑁆𑀫𑀡, 𑀧𑀲𑀦𑁆𑀦𑀘𑀺𑀢𑁆𑀢𑁄 𑀩𑀼𑀤𑁆𑀥𑀁 𑀲𑀭𑀡𑀁 𑀕𑀘𑁆𑀙𑀢𑀺, 𑀥𑀫𑁆𑀫𑀁 𑀲𑀭𑀡𑀁 𑀕𑀘𑁆𑀙𑀢𑀺, 𑀲𑀁𑀖𑀁 𑀲𑀭𑀡𑀁 𑀕𑀘𑁆𑀙𑀢𑀺; 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

(352.)

581. “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

582. “𑀅𑀢𑁆𑀣𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

583. “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

584. “𑀬𑁄 𑀔𑁄, 𑀩𑁆𑀭𑀸𑀳𑁆𑀫𑀡, 𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀺𑀓𑁆𑀔𑀸𑀧𑀤𑀸𑀦𑀺 𑀲𑀫𑀸𑀤𑀺𑀬𑀢𑀺—  𑀧𑀸𑀡𑀸𑀢𑀺𑀧𑀸𑀢𑀸 𑀯𑁂𑀭𑀫𑀡𑀺𑀁, 𑀅𑀤𑀺𑀦𑁆𑀦𑀸𑀤𑀸𑀦𑀸 𑀯𑁂𑀭𑀫𑀡𑀺𑀁, 𑀓𑀸𑀫𑁂𑀲𑀼𑀫𑀺𑀘𑁆𑀙𑀸𑀘𑀸𑀭𑀸 𑀯𑁂𑀭𑀫𑀡𑀺𑀁, 𑀫𑀼𑀲𑀸𑀯𑀸𑀤𑀸 𑀯𑁂𑀭𑀫𑀡𑀺𑀁, 𑀲𑀼𑀭𑀸𑀫𑁂𑀭𑀬𑀫𑀚𑁆𑀚𑀧𑀫𑀸𑀤𑀝𑁆𑀞𑀸𑀦𑀸 𑀯𑁂𑀭𑀫𑀡𑀺𑀁𑁇 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

(353.)

585. “𑀅𑀢𑁆𑀣𑀺 𑀧𑀦, 𑀪𑁄 𑀕𑁄𑀢𑀫, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀇𑀫𑁂𑀳𑀺 𑀘 𑀲𑀺𑀓𑁆𑀔𑀸𑀧𑀤𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

586. “𑀅𑀢𑁆𑀣𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀅𑀜𑁆𑀜𑁄 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀇𑀫𑁂𑀳𑀺 𑀘 𑀲𑀺𑀓𑁆𑀔𑀸𑀧𑀤𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺𑁇

587. “𑀓𑀢𑀫𑁄 𑀧𑀦 𑀲𑁄, 𑀪𑁄 𑀕𑁄𑀢𑀫, 𑀬𑀜𑁆𑀜𑁄 𑀇𑀫𑀸𑀬 𑀘 𑀢𑀺𑀯𑀺𑀥𑀸𑀬 𑀬𑀜𑁆𑀜𑀲𑀫𑁆𑀧𑀤𑀸𑀬 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀸𑀬 𑀇𑀫𑀺𑀦𑀸 𑀘 𑀦𑀺𑀘𑁆𑀘𑀤𑀸𑀦𑁂𑀦 𑀅𑀦𑀼𑀓𑀼𑀮𑀬𑀜𑁆𑀜𑁂𑀦 𑀇𑀫𑀺𑀦𑀸 𑀘 𑀯𑀺𑀳𑀸𑀭𑀤𑀸𑀦𑁂𑀦 𑀇𑀫𑁂𑀳𑀺 𑀘 𑀲𑀭𑀡𑀕𑀫𑀦𑁂𑀳𑀺 𑀇𑀫𑁂𑀳𑀺 𑀘 𑀲𑀺𑀓𑁆𑀔𑀸𑀧𑀤𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸”𑀢𑀺?

588. “𑀇𑀥, 𑀩𑁆𑀭𑀸𑀳𑁆𑀫𑀡, 𑀢𑀣𑀸𑀕𑀢𑁄 𑀮𑁄𑀓𑁂 𑀉𑀧𑁆𑀧𑀚𑁆𑀚𑀢𑀺 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄…𑀧𑁂…  𑀏𑀯𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀪𑀺𑀓𑁆𑀔𑀼 𑀲𑀻𑀮𑀲𑀫𑁆𑀧𑀦𑁆𑀦𑁄 𑀳𑁄𑀢𑀺…𑀧𑁂…  𑀧𑀞𑀫𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀧𑀼𑀭𑀺𑀫𑁂𑀳𑀺 𑀬𑀜𑁆𑀜𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘…

589. …𑀧𑁂…  𑀤𑀼𑀢𑀺𑀬𑀁 𑀛𑀸𑀦𑀁…  𑀢𑀢𑀺𑀬𑀁 𑀛𑀸𑀦𑀁…  𑀘𑀢𑀼𑀢𑁆𑀣𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀧𑀼𑀭𑀺𑀫𑁂𑀳𑀺 𑀬𑀜𑁆𑀜𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑀸𑀢𑀺𑁇 …𑀧𑁂…  𑀜𑀸𑀡𑀤𑀲𑁆𑀲𑀦𑀸𑀬 𑀘𑀺𑀢𑁆𑀢𑀁 𑀅𑀪𑀺𑀦𑀻𑀳𑀭𑀢𑀺 𑀅𑀪𑀺𑀦𑀺𑀦𑁆𑀦𑀸𑀫𑁂𑀢𑀺…  𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀧𑀼𑀭𑀺𑀫𑁂𑀳𑀺 𑀬𑀜𑁆𑀜𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘…𑀧𑁂…  𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸𑀢𑀺 𑀧𑀚𑀸𑀦𑀸𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁄 𑀧𑀼𑀭𑀺𑀫𑁂𑀳𑀺 𑀬𑀜𑁆𑀜𑁂𑀳𑀺 𑀅𑀧𑁆𑀧𑀝𑁆𑀞𑀢𑀭𑁄 𑀘 𑀅𑀧𑁆𑀧𑀲𑀫𑀸𑀭𑀫𑁆𑀪𑀢𑀭𑁄 𑀘 𑀫𑀳𑀧𑁆𑀨𑀮𑀢𑀭𑁄 𑀘 𑀫𑀳𑀸𑀦𑀺𑀲𑀁𑀲𑀢𑀭𑁄 𑀘𑁇 𑀇𑀫𑀸𑀬 𑀘, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑀲𑀫𑁆𑀧𑀤𑀸𑀬 𑀅𑀜𑁆𑀜𑀸 𑀬𑀜𑁆𑀜𑀲𑀫𑁆𑀧𑀤𑀸 𑀉𑀢𑁆𑀢𑀭𑀺𑀢𑀭𑀸 𑀯𑀸 𑀧𑀡𑀻𑀢𑀢𑀭𑀸 𑀯𑀸 𑀦𑀢𑁆𑀣𑀻”𑀢𑀺𑁇

[Go to previous page (5.4.6 Soḷasākāra)](/tipitaka/6D/5/5.4/5.4.6.md) / [Go to parent page (5 Kūṭadantasutta)](/tipitaka/6D/5.md) / [Go to next page (5.6 Kūṭadantaupāsakattapaṭivedanā)](/tipitaka/6D/5/5.6.md)


