
[Home](/) / [6D Sīlakkhandhavaggapāḷi](../../6D.md) / [5 Kūṭadantasutta](../5.md)

# 𑁫𑁇𑁪 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

(334.)

545\. 𑀅𑀣 𑀔𑁄 𑀓𑀽𑀝𑀤𑀦𑁆𑀢𑁄 𑀩𑁆𑀭𑀸𑀳𑁆𑀫𑀡𑁄 𑀫𑀳𑀢𑀸 𑀩𑁆𑀭𑀸𑀳𑁆𑀫𑀡𑀕𑀡𑁂𑀦 𑀲𑀤𑁆𑀥𑀺𑀁 𑀬𑁂𑀦 𑀅𑀫𑁆𑀩𑀮𑀝𑁆𑀞𑀺𑀓𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀔𑀸𑀡𑀼𑀫𑀢𑀓𑀸𑀧𑀺 𑀔𑁄 𑀩𑁆𑀭𑀸𑀳𑁆𑀫𑀡𑀕𑀳𑀧𑀢𑀺𑀓𑀸 𑀅𑀧𑁆𑀧𑁂𑀓𑀘𑁆𑀘𑁂 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑀁𑀲𑀼; 𑀅𑀧𑁆𑀧𑁂𑀓𑀘𑁆𑀘𑁂 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑀁𑀲𑀼, 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑀁𑀲𑀼; 𑀅𑀧𑁆𑀧𑁂𑀓𑀘𑁆𑀘𑁂 𑀬𑁂𑀦 𑀪𑀕𑀯𑀸 𑀢𑁂𑀦𑀜𑁆𑀚𑀮𑀺𑀁 𑀧𑀡𑀸𑀫𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑀁𑀲𑀼; 𑀅𑀧𑁆𑀧𑁂𑀓𑀘𑁆𑀘𑁂 𑀦𑀸𑀫𑀕𑁄𑀢𑁆𑀢𑀁 𑀲𑀸𑀯𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑀁𑀲𑀼; 𑀅𑀧𑁆𑀧𑁂𑀓𑀘𑁆𑀘𑁂 𑀢𑀼𑀡𑁆𑀳𑀻𑀪𑀽𑀢𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑀁𑀲𑀼𑁇

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

(335.)

546\. 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀓𑀽𑀝𑀤𑀦𑁆𑀢𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀲𑀼𑀢𑀁 𑀫𑁂𑀢𑀁, 𑀪𑁄 𑀕𑁄𑀢𑀫—  ‘𑀲𑀫𑀡𑁄 𑀕𑁄𑀢𑀫𑁄 𑀢𑀺𑀯𑀺𑀥𑀁 𑀬𑀜𑁆𑀜𑀲𑀫𑁆𑀧𑀤𑀁 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀁 𑀚𑀸𑀦𑀸𑀢𑀻’𑀢𑀺𑁇 𑀦 𑀔𑁄 𑀧𑀦𑀸𑀳𑀁 𑀚𑀸𑀦𑀸𑀫𑀺 𑀢𑀺𑀯𑀺𑀥𑀁 𑀬𑀜𑁆𑀜𑀲𑀫𑁆𑀧𑀤𑀁 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀁𑁇 𑀇𑀘𑁆𑀙𑀸𑀫𑀺 𑀘𑀸𑀳𑀁 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁𑁇 𑀲𑀸𑀥𑀼 𑀫𑁂 𑀪𑀯𑀁 𑀕𑁄𑀢𑀫𑁄 𑀢𑀺𑀯𑀺𑀥𑀁 𑀬𑀜𑁆𑀜𑀲𑀫𑁆𑀧𑀤𑀁 𑀲𑁄𑀍𑀅𑀲𑀧𑀭𑀺𑀓𑁆𑀔𑀸𑀭𑀁 𑀤𑁂𑀲𑁂𑀢𑀽”𑀢𑀺𑁇

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

(336.)

547\. “𑀢𑁂𑀦 𑀳𑀺, 𑀩𑁆𑀭𑀸𑀳𑁆𑀫𑀡, 𑀲𑀼𑀡𑀸𑀳𑀺 𑀲𑀸𑀥𑀼𑀓𑀁 𑀫𑀦𑀲𑀺𑀓𑀭𑁄𑀳𑀺, 𑀪𑀸𑀲𑀺𑀲𑁆𑀲𑀸𑀫𑀻”𑀢𑀺𑁇 “𑀏𑀯𑀁, 𑀪𑁄”𑀢𑀺 𑀔𑁄 𑀓𑀽𑀝𑀤𑀦𑁆𑀢𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀺𑁇 𑀪𑀕𑀯𑀸 𑀏𑀢𑀤𑀯𑁄𑀘—  “𑀪𑀽𑀢𑀧𑀼𑀩𑁆𑀩𑀁, 𑀩𑁆𑀭𑀸𑀳𑁆𑀫𑀡, 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀦𑀸𑀫 𑀅𑀳𑁄𑀲𑀺 𑀅𑀟𑁆𑀠𑁄 𑀫𑀳𑀤𑁆𑀥𑀦𑁄 𑀫𑀳𑀸𑀪𑁄𑀕𑁄 𑀧𑀳𑀽𑀢𑀚𑀸𑀢𑀭𑀽𑀧𑀭𑀚𑀢𑁄 𑀧𑀳𑀽𑀢𑀯𑀺𑀢𑁆𑀢𑀽𑀧𑀓𑀭𑀡𑁄 𑀧𑀳𑀽𑀢𑀥𑀦𑀥𑀜𑁆𑀜𑁄 𑀧𑀭𑀺𑀧𑀼𑀡𑁆𑀡𑀓𑁄𑀲𑀓𑁄𑀝𑁆𑀞𑀸𑀕𑀸𑀭𑁄𑁇 𑀅𑀣 𑀔𑁄, 𑀩𑁆𑀭𑀸𑀳𑁆𑀫𑀡, 𑀭𑀜𑁆𑀜𑁄 𑀫𑀳𑀸𑀯𑀺𑀚𑀺𑀢𑀲𑁆𑀲 𑀭𑀳𑁄𑀕𑀢𑀲𑁆𑀲 𑀧𑀝𑀺𑀲𑀮𑁆𑀮𑀻𑀦𑀲𑁆𑀲 𑀏𑀯𑀁 𑀘𑁂𑀢𑀲𑁄 𑀧𑀭𑀺𑀯𑀺𑀢𑀓𑁆𑀓𑁄 𑀉𑀤𑀧𑀸𑀤𑀺—  ‘𑀅𑀥𑀺𑀕𑀢𑀸 𑀔𑁄 𑀫𑁂 𑀯𑀺𑀧𑀼𑀮𑀸 𑀫𑀸𑀦𑀼𑀲𑀓𑀸 𑀪𑁄𑀕𑀸, 𑀫𑀳𑀦𑁆𑀢𑀁 𑀧𑀣𑀯𑀺𑀫𑀡𑁆𑀟𑀮𑀁 𑀅𑀪𑀺𑀯𑀺𑀚𑀺𑀬 𑀅𑀚𑁆𑀛𑀸𑀯𑀲𑀸𑀫𑀺, 𑀬𑀦𑁆𑀦𑀽𑀦𑀸𑀳𑀁 𑀫𑀳𑀸𑀬𑀜𑁆𑀜𑀁 𑀬𑀚𑁂𑀬𑁆𑀬𑀁, 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

(337.)

548\. 𑀅𑀣 𑀔𑁄, 𑀩𑁆𑀭𑀸𑀳𑁆𑀫𑀡, 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀧𑀼𑀭𑁄𑀳𑀺𑀢𑀁 𑀩𑁆𑀭𑀸𑀳𑁆𑀫𑀡𑀁 𑀆𑀫𑀦𑁆𑀢𑁂𑀢𑁆𑀯𑀸 𑀏𑀢𑀤𑀯𑁄𑀘—  ‘𑀇𑀥 𑀫𑀬𑁆𑀳𑀁, 𑀩𑁆𑀭𑀸𑀳𑁆𑀫𑀡, 𑀭𑀳𑁄𑀕𑀢𑀲𑁆𑀲 𑀧𑀝𑀺𑀲𑀮𑁆𑀮𑀻𑀦𑀲𑁆𑀲 𑀏𑀯𑀁 𑀘𑁂𑀢𑀲𑁄 𑀧𑀭𑀺𑀯𑀺𑀢𑀓𑁆𑀓𑁄 𑀉𑀤𑀧𑀸𑀤𑀺—  “𑀅𑀥𑀺𑀕𑀢𑀸 𑀔𑁄 𑀫𑁂 𑀯𑀺𑀧𑀼𑀮𑀸 𑀫𑀸𑀦𑀼𑀲𑀓𑀸 𑀪𑁄𑀕𑀸, 𑀫𑀳𑀦𑁆𑀢𑀁 𑀧𑀣𑀯𑀺𑀫𑀡𑁆𑀟𑀮𑀁 𑀅𑀪𑀺𑀯𑀺𑀚𑀺𑀬 𑀅𑀚𑁆𑀛𑀸𑀯𑀲𑀸𑀫𑀺𑁇 𑀬𑀦𑁆𑀦𑀽𑀦𑀸𑀳𑀁 𑀫𑀳𑀸𑀬𑀜𑁆𑀜𑀁 𑀬𑀚𑁂𑀬𑁆𑀬𑀁 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸”𑀢𑀺𑁇 𑀇𑀘𑁆𑀙𑀸𑀫𑀳𑀁, 𑀩𑁆𑀭𑀸𑀳𑁆𑀫𑀡, 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁𑁇 𑀅𑀦𑀼𑀲𑀸𑀲𑀢𑀼 𑀫𑀁 𑀪𑀯𑀁 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

(338.)

549\. 𑀏𑀯𑀁 𑀯𑀼𑀢𑁆𑀢𑁂, 𑀩𑁆𑀭𑀸𑀳𑁆𑀫𑀡, 𑀧𑀼𑀭𑁄𑀳𑀺𑀢𑁄 𑀩𑁆𑀭𑀸𑀳𑁆𑀫𑀡𑁄 𑀭𑀸𑀚𑀸𑀦𑀁 𑀫𑀳𑀸𑀯𑀺𑀚𑀺𑀢𑀁 𑀏𑀢𑀤𑀯𑁄𑀘—  ‘𑀪𑁄𑀢𑁄 𑀔𑁄 𑀭𑀜𑁆𑀜𑁄 𑀚𑀦𑀧𑀤𑁄 𑀲𑀓𑀡𑁆𑀝𑀓𑁄 𑀲𑁅𑀧𑁆𑀧𑀻𑀍𑀑, 𑀕𑀸𑀫𑀖𑀸𑀢𑀸𑀧𑀺 𑀤𑀺𑀲𑁆𑀲𑀦𑁆𑀢𑀺, 𑀦𑀺𑀕𑀫𑀖𑀸𑀢𑀸𑀧𑀺 𑀤𑀺𑀲𑁆𑀲𑀦𑁆𑀢𑀺, 𑀦𑀕𑀭𑀖𑀸𑀢𑀸𑀧𑀺 𑀤𑀺𑀲𑁆𑀲𑀦𑁆𑀢𑀺, 𑀧𑀦𑁆𑀣𑀤𑀼𑀳𑀦𑀸𑀧𑀺 𑀤𑀺𑀲𑁆𑀲𑀦𑁆𑀢𑀺𑁇 𑀪𑀯𑀁 𑀔𑁄 𑀧𑀦 𑀭𑀸𑀚𑀸 𑀏𑀯𑀁 𑀲𑀓𑀡𑁆𑀝𑀓𑁂 𑀚𑀦𑀧𑀤𑁂 𑀲𑁅𑀧𑁆𑀧𑀻𑀍𑀏 𑀩𑀮𑀺𑀫𑀼𑀤𑁆𑀥𑀭𑁂𑀬𑁆𑀬, 𑀅𑀓𑀺𑀘𑁆𑀘𑀓𑀸𑀭𑀻 𑀅𑀲𑁆𑀲 𑀢𑁂𑀦 𑀪𑀯𑀁 𑀭𑀸𑀚𑀸𑁇 𑀲𑀺𑀬𑀸 𑀔𑁄 𑀧𑀦 𑀪𑁄𑀢𑁄 𑀭𑀜𑁆𑀜𑁄 𑀏𑀯𑀫𑀲𑁆𑀲—  “𑀅𑀳𑀫𑁂𑀢𑀁 𑀤𑀲𑁆𑀲𑀼𑀔𑀻𑀮𑀁 𑀯𑀥𑁂𑀦 𑀯𑀸 𑀩𑀦𑁆𑀥𑁂𑀦 𑀯𑀸 𑀚𑀸𑀦𑀺𑀬𑀸 𑀯𑀸 𑀕𑀭𑀳𑀸𑀬 𑀯𑀸 𑀧𑀩𑁆𑀩𑀸𑀚𑀦𑀸𑀬 𑀯𑀸 𑀲𑀫𑀽𑀳𑀦𑀺𑀲𑁆𑀲𑀸𑀫𑀻”𑀢𑀺, 𑀦 𑀔𑁄 𑀧𑀦𑁂𑀢𑀲𑁆𑀲 𑀤𑀲𑁆𑀲𑀼𑀔𑀻𑀮𑀲𑁆𑀲 𑀏𑀯𑀁 𑀲𑀫𑁆𑀫𑀸 𑀲𑀫𑀼𑀕𑁆𑀖𑀸𑀢𑁄 𑀳𑁄𑀢𑀺𑁇 𑀬𑁂 𑀢𑁂 𑀳𑀢𑀸𑀯𑀲𑁂𑀲𑀓𑀸 𑀪𑀯𑀺𑀲𑁆𑀲𑀦𑁆𑀢𑀺, 𑀢𑁂 𑀧𑀘𑁆𑀙𑀸 𑀭𑀜𑁆𑀜𑁄 𑀚𑀦𑀧𑀤𑀁 𑀯𑀺𑀳𑁂𑀞𑁂𑀲𑁆𑀲𑀦𑁆𑀢𑀺𑁇 𑀅𑀧𑀺 𑀘 𑀔𑁄 𑀇𑀤𑀁 𑀲𑀁𑀯𑀺𑀥𑀸𑀦𑀁 𑀆𑀕𑀫𑁆𑀫 𑀏𑀯𑀫𑁂𑀢𑀲𑁆𑀲 𑀤𑀲𑁆𑀲𑀼𑀔𑀻𑀮𑀲𑁆𑀲 𑀲𑀫𑁆𑀫𑀸 𑀲𑀫𑀼𑀕𑁆𑀖𑀸𑀢𑁄 𑀳𑁄𑀢𑀺𑁇 𑀢𑁂𑀦 𑀳𑀺 𑀪𑀯𑀁 𑀭𑀸𑀚𑀸 𑀬𑁂 𑀪𑁄𑀢𑁄 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀦𑁆𑀢𑀺 𑀓𑀲𑀺𑀕𑁄𑀭𑀓𑁆𑀔𑁂, 𑀢𑁂𑀲𑀁 𑀪𑀯𑀁 𑀭𑀸𑀚𑀸 𑀩𑀻𑀚𑀪𑀢𑁆𑀢𑀁 𑀅𑀦𑀼𑀧𑁆𑀧𑀤𑁂𑀢𑀼𑁇 𑀬𑁂 𑀪𑁄𑀢𑁄 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀦𑁆𑀢𑀺 𑀯𑀸𑀡𑀺𑀚𑁆𑀚𑀸𑀬, 𑀢𑁂𑀲𑀁 𑀪𑀯𑀁 𑀭𑀸𑀚𑀸 𑀧𑀸𑀪𑀢𑀁 𑀅𑀦𑀼𑀧𑁆𑀧𑀤𑁂𑀢𑀼𑁇 𑀬𑁂 𑀪𑁄𑀢𑁄 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀦𑁆𑀢𑀺 𑀭𑀸𑀚𑀧𑁄𑀭𑀺𑀲𑁂, 𑀢𑁂𑀲𑀁 𑀪𑀯𑀁 𑀭𑀸𑀚𑀸 𑀪𑀢𑁆𑀢𑀯𑁂𑀢𑀦𑀁 𑀧𑀓𑀧𑁆𑀧𑁂𑀢𑀼𑁇 𑀢𑁂 𑀘 𑀫𑀦𑀼𑀲𑁆𑀲𑀸 𑀲𑀓𑀫𑁆𑀫𑀧𑀲𑀼𑀢𑀸 𑀭𑀜𑁆𑀜𑁄 𑀚𑀦𑀧𑀤𑀁 𑀦 𑀯𑀺𑀳𑁂𑀞𑁂𑀲𑁆𑀲𑀦𑁆𑀢𑀺; 𑀫𑀳𑀸 𑀘 𑀭𑀜𑁆𑀜𑁄 𑀭𑀸𑀲𑀺𑀓𑁄 𑀪𑀯𑀺𑀲𑁆𑀲𑀢𑀺𑁇 𑀔𑁂𑀫𑀝𑁆𑀞𑀺𑀢𑀸 𑀚𑀦𑀧𑀤𑀸 𑀅𑀓𑀡𑁆𑀝𑀓𑀸 𑀅𑀦𑀼𑀧𑁆𑀧𑀻𑀍𑀆𑁇 𑀫𑀦𑀼𑀲𑁆𑀲𑀸 𑀫𑀼𑀤𑀸 𑀫𑁄𑀤𑀫𑀸𑀦𑀸 𑀉𑀭𑁂 𑀧𑀼𑀢𑁆𑀢𑁂 𑀦𑀘𑁆𑀘𑁂𑀦𑁆𑀢𑀸 𑀅𑀧𑀸𑀭𑀼𑀢𑀖𑀭𑀸 𑀫𑀜𑁆𑀜𑁂 𑀯𑀺𑀳𑀭𑀺𑀲𑁆𑀲𑀦𑁆𑀢𑀻’𑀢𑀺𑁇 ‘𑀏𑀯𑀁, 𑀪𑁄’𑀢𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀧𑀼𑀭𑁄𑀳𑀺𑀢𑀲𑁆𑀲 𑀩𑁆𑀭𑀸𑀳𑁆𑀫𑀡𑀲𑁆𑀲 𑀧𑀝𑀺𑀲𑁆𑀲𑀼𑀢𑁆𑀯𑀸 𑀬𑁂 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀺𑀁𑀲𑀼 𑀓𑀲𑀺𑀕𑁄𑀭𑀓𑁆𑀔𑁂, 𑀢𑁂𑀲𑀁 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀩𑀻𑀚𑀪𑀢𑁆𑀢𑀁 𑀅𑀦𑀼𑀧𑁆𑀧𑀤𑀸𑀲𑀺𑁇 𑀬𑁂 𑀘 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀺𑀁𑀲𑀼 𑀯𑀸𑀡𑀺𑀚𑁆𑀚𑀸𑀬, 𑀢𑁂𑀲𑀁 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀧𑀸𑀪𑀢𑀁 𑀅𑀦𑀼𑀧𑁆𑀧𑀤𑀸𑀲𑀺𑁇 𑀬𑁂 𑀘 𑀭𑀜𑁆𑀜𑁄 𑀚𑀦𑀧𑀤𑁂 𑀉𑀲𑁆𑀲𑀳𑀺𑀁𑀲𑀼 𑀭𑀸𑀚𑀧𑁄𑀭𑀺𑀲𑁂, 𑀢𑁂𑀲𑀁 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀪𑀢𑁆𑀢𑀯𑁂𑀢𑀦𑀁 𑀧𑀓𑀧𑁆𑀧𑁂𑀲𑀺𑁇 𑀢𑁂 𑀘 𑀫𑀦𑀼𑀲𑁆𑀲𑀸 𑀲𑀓𑀫𑁆𑀫𑀧𑀲𑀼𑀢𑀸 𑀭𑀜𑁆𑀜𑁄 𑀚𑀦𑀧𑀤𑀁 𑀦 𑀯𑀺𑀳𑁂𑀞𑀺𑀁𑀲𑀼, 𑀫𑀳𑀸 𑀘 𑀭𑀜𑁆𑀜𑁄 𑀭𑀸𑀲𑀺𑀓𑁄 𑀅𑀳𑁄𑀲𑀺𑁇 𑀔𑁂𑀫𑀝𑁆𑀞𑀺𑀢𑀸 𑀚𑀦𑀧𑀤𑀸 𑀅𑀓𑀡𑁆𑀝𑀓𑀸 𑀅𑀦𑀼𑀧𑁆𑀧𑀻𑀍𑀆 𑀫𑀦𑀼𑀲𑁆𑀲𑀸 𑀫𑀼𑀤𑀸 𑀫𑁄𑀤𑀫𑀸𑀦𑀸 𑀉𑀭𑁂 𑀧𑀼𑀢𑁆𑀢𑁂 𑀦𑀘𑁆𑀘𑁂𑀦𑁆𑀢𑀸 𑀅𑀧𑀸𑀭𑀼𑀢𑀖𑀭𑀸 𑀫𑀜𑁆𑀜𑁂 𑀯𑀺𑀳𑀭𑀺𑀁𑀲𑀼𑁇 𑀅𑀣 𑀔𑁄, 𑀩𑁆𑀭𑀸𑀳𑁆𑀫𑀡, 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀧𑀼𑀭𑁄𑀳𑀺𑀢𑀁 𑀩𑁆𑀭𑀸𑀳𑁆𑀫𑀡𑀁 𑀆𑀫𑀦𑁆𑀢𑁂𑀢𑁆𑀯𑀸 𑀏𑀢𑀤𑀯𑁄𑀘—  ‘𑀲𑀫𑀽𑀳𑀢𑁄 𑀔𑁄 𑀫𑁂 𑀪𑁄𑀢𑁄 𑀤𑀲𑁆𑀲𑀼𑀔𑀻𑀮𑁄, 𑀪𑁄𑀢𑁄 𑀲𑀁𑀯𑀺𑀥𑀸𑀦𑀁 𑀆𑀕𑀫𑁆𑀫 𑀫𑀳𑀸 𑀘 𑀫𑁂 𑀭𑀸𑀲𑀺𑀓𑁄𑁇 𑀔𑁂𑀫𑀝𑁆𑀞𑀺𑀢𑀸 𑀚𑀦𑀧𑀤𑀸 𑀅𑀓𑀡𑁆𑀝𑀓𑀸 𑀅𑀦𑀼𑀧𑁆𑀧𑀻𑀍𑀆 𑀫𑀦𑀼𑀲𑁆𑀲𑀸 𑀫𑀼𑀤𑀸 𑀫𑁄𑀤𑀫𑀸𑀦𑀸 𑀉𑀭𑁂 𑀧𑀼𑀢𑁆𑀢𑁂 𑀦𑀘𑁆𑀘𑁂𑀦𑁆𑀢𑀸 𑀅𑀧𑀸𑀭𑀼𑀢𑀖𑀭𑀸 𑀫𑀜𑁆𑀜𑁂 𑀯𑀺𑀳𑀭𑀦𑁆𑀢𑀺𑁇 𑀇𑀘𑁆𑀙𑀸𑀫𑀳𑀁 𑀩𑁆𑀭𑀸𑀳𑁆𑀫𑀡 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁𑁇 𑀅𑀦𑀼𑀲𑀸𑀲𑀢𑀼 𑀫𑀁 𑀪𑀯𑀁 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇

* [5.4.1 Catuparikkhāra](5.4/5.4.1.md)
* [5.4.2 Aṭṭhaparikkhāra](5.4/5.4.2.md)
* [5.4.3 Catuparikkhāra](5.4/5.4.3.md)
* [5.4.4 Tissovidhā](5.4/5.4.4.md)
* [5.4.5 Dasaākāra](5.4/5.4.5.md)
* [5.4.6 Soḷasākāra](5.4/5.4.6.md)

[Go to previous page (5.3 Buddhaguṇakathā)](5.3.md) / [Go to parent page (5 Kūṭadantasutta)](../5.md) / [Go to next page (5.4.1 Catuparikkhāra)](5.4/5.4.1.md)


