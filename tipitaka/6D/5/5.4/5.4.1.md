
[Home](/) / [6D Sīlakkhandhavaggapāḷi](../../../6D.md) / [5 Kūṭadantasutta](../../5.md) / [5.4 Mahāvijitarājayaññakathā](../5.4.md)

# 𑁫𑁇𑁪𑁇𑁧 𑀘𑀢𑀼𑀧𑀭𑀺𑀓𑁆𑀔𑀸𑀭

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

### 𑀘𑀢𑀼𑀧𑀭𑀺𑀓𑁆𑀔𑀸𑀭

(339.)

550\. 𑀢𑁂𑀦 𑀳𑀺 𑀪𑀯𑀁 𑀭𑀸𑀚𑀸 𑀬𑁂 𑀪𑁄𑀢𑁄 𑀭𑀜𑁆𑀜𑁄 𑀚𑀦𑀧𑀤𑁂 𑀔𑀢𑁆𑀢𑀺𑀬𑀸 𑀆𑀦𑀼𑀬𑀦𑁆𑀢𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘 𑀢𑁂 𑀪𑀯𑀁 𑀭𑀸𑀚𑀸 𑀆𑀫𑀦𑁆𑀢𑀬𑀢𑀁—  ‘𑀇𑀘𑁆𑀙𑀸𑀫𑀳𑀁, 𑀪𑁄, 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁, 𑀅𑀦𑀼𑀚𑀸𑀦𑀦𑁆𑀢𑀼 𑀫𑁂 𑀪𑀯𑀦𑁆𑀢𑁄 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇 𑀬𑁂 𑀪𑁄𑀢𑁄 𑀭𑀜𑁆𑀜𑁄 𑀚𑀦𑀧𑀤𑁂 𑀅𑀫𑀘𑁆𑀘𑀸 𑀧𑀸𑀭𑀺𑀲𑀚𑁆𑀚𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘…𑀧𑁂…  𑀩𑁆𑀭𑀸𑀳𑁆𑀫𑀡𑀫𑀳𑀸𑀲𑀸𑀮𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘…𑀧𑁂…  𑀕𑀳𑀧𑀢𑀺𑀦𑁂𑀘𑀬𑀺𑀓𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘, 𑀢𑁂 𑀪𑀯𑀁 𑀭𑀸𑀚𑀸 𑀆𑀫𑀦𑁆𑀢𑀬𑀢𑀁—  ‘𑀇𑀘𑁆𑀙𑀸𑀫𑀳𑀁, 𑀪𑁄, 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁, 𑀅𑀦𑀼𑀚𑀸𑀦𑀦𑁆𑀢𑀼 𑀫𑁂 𑀪𑀯𑀦𑁆𑀢𑁄 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇 ‘𑀏𑀯𑀁, 𑀪𑁄’𑀢𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀧𑀼𑀭𑁄𑀳𑀺𑀢𑀲𑁆𑀲 𑀩𑁆𑀭𑀸𑀳𑁆𑀫𑀡𑀲𑁆𑀲 𑀧𑀝𑀺𑀲𑁆𑀲𑀼𑀢𑁆𑀯𑀸 𑀬𑁂 𑀭𑀜𑁆𑀜𑁄 𑀚𑀦𑀧𑀤𑁂 𑀔𑀢𑁆𑀢𑀺𑀬𑀸 𑀆𑀦𑀼𑀬𑀦𑁆𑀢𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘, 𑀢𑁂 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀆𑀫𑀦𑁆𑀢𑁂𑀲𑀺—  ‘𑀇𑀘𑁆𑀙𑀸𑀫𑀳𑀁, 𑀪𑁄, 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁, 𑀅𑀦𑀼𑀚𑀸𑀦𑀦𑁆𑀢𑀼 𑀫𑁂 𑀪𑀯𑀦𑁆𑀢𑁄 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇 ‘𑀬𑀚𑀢𑀁 𑀪𑀯𑀁 𑀭𑀸𑀚𑀸 𑀬𑀜𑁆𑀜𑀁, 𑀬𑀜𑁆𑀜𑀓𑀸𑀮𑁄, 𑀫𑀳𑀸𑀭𑀸𑀚𑀸’𑀢𑀺𑁇 𑀬𑁂 𑀭𑀜𑁆𑀜𑁄 𑀚𑀦𑀧𑀤𑁂 𑀅𑀫𑀘𑁆𑀘𑀸 𑀧𑀸𑀭𑀺𑀲𑀚𑁆𑀚𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘…𑀧𑁂…  𑀩𑁆𑀭𑀸𑀳𑁆𑀫𑀡𑀫𑀳𑀸𑀲𑀸𑀮𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘…𑀧𑁂…  𑀕𑀳𑀧𑀢𑀺𑀦𑁂𑀘𑀬𑀺𑀓𑀸 𑀦𑁂𑀕𑀫𑀸 𑀘𑁂𑀯 𑀚𑀸𑀦𑀧𑀤𑀸 𑀘, 𑀢𑁂 𑀭𑀸𑀚𑀸 𑀫𑀳𑀸𑀯𑀺𑀚𑀺𑀢𑁄 𑀆𑀫𑀦𑁆𑀢𑁂𑀲𑀺—  ‘𑀇𑀘𑁆𑀙𑀸𑀫𑀳𑀁, 𑀪𑁄, 𑀫𑀳𑀸𑀬𑀜𑁆𑀜𑀁 𑀬𑀚𑀺𑀢𑀼𑀁𑁇 𑀅𑀦𑀼𑀚𑀸𑀦𑀦𑁆𑀢𑀼 𑀫𑁂 𑀪𑀯𑀦𑁆𑀢𑁄 𑀬𑀁 𑀫𑀫 𑀅𑀲𑁆𑀲 𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬 𑀲𑀼𑀔𑀸𑀬𑀸’𑀢𑀺𑁇 ‘𑀬𑀚𑀢𑀁 𑀪𑀯𑀁 𑀭𑀸𑀚𑀸 𑀬𑀜𑁆𑀜𑀁, 𑀬𑀜𑁆𑀜𑀓𑀸𑀮𑁄, 𑀫𑀳𑀸𑀭𑀸𑀚𑀸’𑀢𑀺𑁇 𑀇𑀢𑀺𑀫𑁂 𑀘𑀢𑁆𑀢𑀸𑀭𑁄 𑀅𑀦𑀼𑀫𑀢𑀺𑀧𑀓𑁆𑀔𑀸 𑀢𑀲𑁆𑀲𑁂𑀯 𑀬𑀜𑁆𑀜𑀲𑁆𑀲 𑀧𑀭𑀺𑀓𑁆𑀔𑀸𑀭𑀸 𑀪𑀯𑀦𑁆𑀢𑀺𑁇

[Go to previous page (5.4 Mahāvijitarājayaññakathā)](../5.4.md) / [Go to parent page (5.4 Mahāvijitarājayaññakathā)](../5.4.md) / [Go to next page (5.4.2 Aṭṭhaparikkhāra)](5.4.2.md)


