
[Home](/) / [6D Sīlakkhandhavaggapāḷi](/tipitaka/6D.md) / [5 Kūṭadantasutta](/tipitaka/6D/5.md) / [5.4 Mahāvijitarājayaññakathā](/tipitaka/6D/5/5.4.md)

# 𑁫𑁇𑁪𑁇𑁪 𑀢𑀺𑀲𑁆𑀲𑁄𑀯𑀺𑀥𑀸

### 𑀓𑀽𑀝𑀤𑀦𑁆𑀢𑀲𑀼𑀢𑁆𑀢

### 𑀫𑀳𑀸𑀯𑀺𑀚𑀺𑀢𑀭𑀸𑀚𑀬𑀜𑁆𑀜𑀓𑀣𑀸

### 𑀢𑀺𑀲𑁆𑀲𑁄𑀯𑀺𑀥𑀸

(342.)

553\. 𑀅𑀣 𑀔𑁄, 𑀩𑁆𑀭𑀸𑀳𑁆𑀫𑀡, 𑀧𑀼𑀭𑁄𑀳𑀺𑀢𑁄 𑀩𑁆𑀭𑀸𑀳𑁆𑀫𑀡𑁄 𑀭𑀜𑁆𑀜𑁄 𑀫𑀳𑀸𑀯𑀺𑀚𑀺𑀢𑀲𑁆𑀲 𑀧𑀼𑀩𑁆𑀩𑁂𑀯 𑀬𑀜𑁆𑀜𑀸 𑀢𑀺𑀲𑁆𑀲𑁄 𑀯𑀺𑀥𑀸 𑀤𑁂𑀲𑁂𑀲𑀺𑁇 𑀲𑀺𑀬𑀸 𑀔𑁄 𑀧𑀦 𑀪𑁄𑀢𑁄 𑀭𑀜𑁆𑀜𑁄 𑀫𑀳𑀸𑀬𑀜𑁆𑀜𑀁 𑀬𑀺𑀝𑁆𑀞𑀼𑀓𑀸𑀫𑀲𑁆𑀲 𑀓𑁄𑀘𑀺𑀤𑁂𑀯 𑀯𑀺𑀧𑁆𑀧𑀝𑀺𑀲𑀸𑀭𑁄—  ‘“𑀫𑀳𑀸 𑀯𑀢 𑀫𑁂 𑀪𑁄𑀕𑀓𑁆𑀔𑀦𑁆𑀥𑁄 𑀯𑀺𑀕𑀘𑁆𑀙𑀺𑀲𑁆𑀲𑀢𑀻”𑀢𑀺, 𑀲𑁄 𑀪𑁄𑀢𑀸 𑀭𑀜𑁆𑀜𑀸 𑀯𑀺𑀧𑁆𑀧𑀝𑀺𑀲𑀸𑀭𑁄 𑀦 𑀓𑀭𑀡𑀻𑀬𑁄𑁇 𑀲𑀺𑀬𑀸 𑀔𑁄 𑀧𑀦 𑀪𑁄𑀢𑁄 𑀭𑀜𑁆𑀜𑁄 𑀫𑀳𑀸𑀬𑀜𑁆𑀜𑀁 𑀬𑀚𑀫𑀸𑀦𑀲𑁆𑀲 𑀓𑁄𑀘𑀺𑀤𑁂𑀯 𑀯𑀺𑀧𑁆𑀧𑀝𑀺𑀲𑀸𑀭𑁄—  “𑀫𑀳𑀸 𑀯𑀢 𑀫𑁂 𑀪𑁄𑀕𑀓𑁆𑀔𑀦𑁆𑀥𑁄 𑀯𑀺𑀕𑀘𑁆𑀙𑀢𑀻”𑀢𑀺, 𑀲𑁄 𑀪𑁄𑀢𑀸 𑀭𑀜𑁆𑀜𑀸 𑀯𑀺𑀧𑁆𑀧𑀝𑀺𑀲𑀸𑀭𑁄 𑀦 𑀓𑀭𑀡𑀻𑀬𑁄𑁇 𑀲𑀺𑀬𑀸 𑀔𑁄 𑀧𑀦 𑀪𑁄𑀢𑁄 𑀭𑀜𑁆𑀜𑁄 𑀫𑀳𑀸𑀬𑀜𑁆𑀜𑀁 𑀬𑀺𑀝𑁆𑀞𑀲𑁆𑀲 𑀓𑁄𑀘𑀺𑀤𑁂𑀯 𑀯𑀺𑀧𑁆𑀧𑀝𑀺𑀲𑀸𑀭𑁄—  “𑀫𑀳𑀸 𑀯𑀢 𑀫𑁂 𑀪𑁄𑀕𑀓𑁆𑀔𑀦𑁆𑀥𑁄 𑀯𑀺𑀕𑀢𑁄”𑀢𑀺, 𑀲𑁄 𑀪𑁄𑀢𑀸 𑀭𑀜𑁆𑀜𑀸 𑀯𑀺𑀧𑁆𑀧𑀝𑀺𑀲𑀸𑀭𑁄 𑀦 𑀓𑀭𑀡𑀻𑀬𑁄’𑀢𑀺𑁇 𑀇𑀫𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀧𑀼𑀭𑁄𑀳𑀺𑀢𑁄 𑀩𑁆𑀭𑀸𑀳𑁆𑀫𑀡𑁄 𑀭𑀜𑁆𑀜𑁄 𑀫𑀳𑀸𑀯𑀺𑀚𑀺𑀢𑀲𑁆𑀲 𑀧𑀼𑀩𑁆𑀩𑁂𑀯 𑀬𑀜𑁆𑀜𑀸 𑀢𑀺𑀲𑁆𑀲𑁄 𑀯𑀺𑀥𑀸 𑀤𑁂𑀲𑁂𑀲𑀺𑁇

[Go to previous page (5.4.3 Catuparikkhāra)](/tipitaka/6D/5/5.4/5.4.3.md) / [Go to parent page (5.4 Mahāvijitarājayaññakathā)](/tipitaka/6D/5/5.4.md) / [Go to next page (5.4.5 Dasaākāra)](/tipitaka/6D/5/5.4/5.4.5.md)


