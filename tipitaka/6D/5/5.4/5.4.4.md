
[Home](/) / [6D Sīlakkhandhavaggapāḷi](/tipitaka/6D.md) / [5 Kūṭadantasutta](/tipitaka/6D/5.md) / [5.4 Mahāvijitarājayaññakathā](/tipitaka/6D/5/5.4.md)

# 5.4.4 Tissovidhā

### Kūṭadantasutta

### Mahāvijitarājayaññakathā

### Tissovidhā

(342.)

553\. Atha kho, brāhmaṇa, purohito brāhmaṇo rañño mahāvijitassa pubbeva yaññā tisso vidhā desesi. Siyā kho pana bhoto rañño mahāyaññaṃ yiṭṭhukāmassa kocideva vippaṭisāro—  ‘“mahā vata me bhogakkhandho vigacchissatī”ti, so bhotā raññā vippaṭisāro na karaṇīyo. Siyā kho pana bhoto rañño mahāyaññaṃ yajamānassa kocideva vippaṭisāro—  “mahā vata me bhogakkhandho vigacchatī”ti, so bhotā raññā vippaṭisāro na karaṇīyo. Siyā kho pana bhoto rañño mahāyaññaṃ yiṭṭhassa kocideva vippaṭisāro—  “mahā vata me bhogakkhandho vigato”ti, so bhotā raññā vippaṭisāro na karaṇīyo’ti. Imā kho, brāhmaṇa, purohito brāhmaṇo rañño mahāvijitassa pubbeva yaññā tisso vidhā desesi.

[Go to previous page (5.4.3 Catuparikkhāra)](/tipitaka/6D/5/5.4/5.4.3.md) / [Go to parent page (5.4 Mahāvijitarājayaññakathā)](/tipitaka/6D/5/5.4.md) / [Go to next page (5.4.5 Dasaākāra)](/tipitaka/6D/5/5.4/5.4.5.md)


