
[Home](/) / [6D Sīlakkhandhavaggapāḷi](/tipitaka/6D.md) / [5 Kūṭadantasutta](/tipitaka/6D/5.md) / [5.4 Mahāvijitarājayaññakathā](/tipitaka/6D/5/5.4.md)

# 5.4.3 Catuparikkhāra

### Kūṭadantasutta

### Mahāvijitarājayaññakathā

### Catuparikkhāra

(341.)

552. Purohito brāhmaṇo catūhaṅgehi samannāgato, ubhato sujāto mātito ca pitito ca saṃsuddhagahaṇiko yāva sattamā pitāmahayugā akkhitto anupakkuṭṭho jātivādena; ajjhāyako mantadharo tiṇṇaṃ vedānaṃ pāragū sanighaṇḍukeṭubhānaṃ sākkharappabhedānaṃ itihāsapañcamānaṃ padako veyyākaraṇo lokāyatamahāpurisalakkhaṇesu anavayo; sīlavā vuddhasīlī vuddhasīlena samannāgato; paṇḍito viyatto medhāvī paṭhamo vā dutiyo vā sujaṃ paggaṇhantānaṃ. Purohito brāhmaṇo imehi catūhaṅgehi samannāgato. Iti imānipi cattāri aṅgāni tasseva yaññassa parikkhārā bhavanti.

[Go to previous page (5.4.2 Aṭṭhaparikkhāra)](/tipitaka/6D/5/5.4/5.4.2.md) / [Go to parent page (5.4 Mahāvijitarājayaññakathā)](/tipitaka/6D/5/5.4.md) / [Go to next page (5.4.4 Tissovidhā)](/tipitaka/6D/5/5.4/5.4.4.md)


