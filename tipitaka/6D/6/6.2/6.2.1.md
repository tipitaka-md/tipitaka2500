
[Home](/) / [6D Sīlakkhandhavaggapāḷi](../../../6D.md) / [6 Mahālisutta](../../6.md) / [6.2 Oṭṭhaddhalicchavīvatthu](../6.2.md)

# 𑁬𑁇𑁨𑁇𑁧 𑀏𑀓𑀁𑀲𑀪𑀸𑀯𑀺𑀢𑀲𑀫𑀸𑀥𑀺

### 𑀫𑀳𑀸𑀮𑀺𑀲𑀼𑀢𑁆𑀢

### 𑀑𑀝𑁆𑀞𑀤𑁆𑀥𑀮𑀺𑀘𑁆𑀙𑀯𑀻𑀯𑀢𑁆𑀣𑀼

### 𑀏𑀓𑀁𑀲𑀪𑀸𑀯𑀺𑀢𑀲𑀫𑀸𑀥𑀺

(365.)

604\. “𑀲𑀦𑁆𑀢𑀸𑀦𑁂𑀯 𑀔𑁄, 𑀫𑀳𑀸𑀮𑀺, 𑀲𑀼𑀦𑀓𑁆𑀔𑀢𑁆𑀢𑁄 𑀮𑀺𑀘𑁆𑀙𑀯𑀺𑀧𑀼𑀢𑁆𑀢𑁄 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀦𑀸𑀲𑁆𑀲𑁄𑀲𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀅𑀲𑀦𑁆𑀢𑀸𑀦𑀻”𑀢𑀺𑁇 “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀳𑁂𑀢𑀼, 𑀓𑁄 𑀧𑀘𑁆𑀘𑀬𑁄, 𑀬𑁂𑀦 𑀲𑀦𑁆𑀢𑀸𑀦𑁂𑀯 𑀲𑀼𑀦𑀓𑁆𑀔𑀢𑁆𑀢𑁄 𑀮𑀺𑀘𑁆𑀙𑀯𑀺𑀧𑀼𑀢𑁆𑀢𑁄 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀦𑀸𑀲𑁆𑀲𑁄𑀲𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀅𑀲𑀦𑁆𑀢𑀸𑀦𑀻”𑀢𑀺?

(366.)

605\. “𑀇𑀥, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀤𑀺𑀩𑁆𑀩𑀸𑀦𑀺 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇

(367.)

606\. 𑀧𑀼𑀦 𑀘𑀧𑀭𑀁, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀤𑀓𑁆𑀔𑀺𑀡𑀸𑀬 𑀤𑀺𑀲𑀸𑀬…𑀧𑁂…  𑀧𑀘𑁆𑀙𑀺𑀫𑀸𑀬 𑀤𑀺𑀲𑀸𑀬…  𑀉𑀢𑁆𑀢𑀭𑀸𑀬 𑀤𑀺𑀲𑀸𑀬…  𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀤𑀺𑀩𑁆𑀩𑀸𑀦𑀺 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇

(368.)

607\. 𑀇𑀥, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀺 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇

(369.)

608\. 𑀧𑀼𑀦 𑀘𑀧𑀭𑀁, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀤𑀓𑁆𑀔𑀺𑀡𑀸𑀬 𑀤𑀺𑀲𑀸𑀬…𑀧𑁂…  𑀧𑀘𑁆𑀙𑀺𑀫𑀸𑀬 𑀤𑀺𑀲𑀸𑀬…  𑀉𑀢𑁆𑀢𑀭𑀸𑀬 𑀤𑀺𑀲𑀸𑀬…  𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀺 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀏𑀓𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀁 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀦𑁄 𑀘 𑀔𑁄 𑀤𑀺𑀩𑁆𑀩𑀸𑀦𑀁 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇

(370.)

609\. 𑀇𑀥, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀉𑀪𑀬𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀉𑀪𑀬𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀤𑀺𑀩𑁆𑀩𑀸𑀦𑀺 𑀘 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀤𑀺𑀩𑁆𑀩𑀸𑀦𑀺 𑀘 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀧𑀼𑀭𑀢𑁆𑀣𑀺𑀫𑀸𑀬 𑀤𑀺𑀲𑀸𑀬 𑀉𑀪𑀬𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇

(371.)

610\. 𑀧𑀼𑀦 𑀘𑀧𑀭𑀁, 𑀫𑀳𑀸𑀮𑀺, 𑀪𑀺𑀓𑁆𑀔𑀼𑀦𑁄 𑀤𑀓𑁆𑀔𑀺𑀡𑀸𑀬 𑀤𑀺𑀲𑀸𑀬…𑀧𑁂…  𑀧𑀘𑁆𑀙𑀺𑀫𑀸𑀬 𑀤𑀺𑀲𑀸𑀬…  𑀉𑀢𑁆𑀢𑀭𑀸𑀬 𑀤𑀺𑀲𑀸𑀬…  𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀉𑀪𑀬𑀁𑀲𑀪𑀸𑀯𑀺𑀢𑁄 𑀲𑀫𑀸𑀥𑀺 𑀳𑁄𑀢𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀲𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀉𑀪𑀬𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀤𑀺𑀩𑁆𑀩𑀸𑀦𑀺 𑀘 𑀭𑀽𑀧𑀸𑀦𑀺 𑀧𑀲𑁆𑀲𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀤𑀺𑀩𑁆𑀩𑀸𑀦𑀺 𑀘 𑀲𑀤𑁆𑀤𑀸𑀦𑀺 𑀲𑀼𑀡𑀸𑀢𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀜𑁆𑀳𑁂𑀢𑀁, 𑀫𑀳𑀸𑀮𑀺, 𑀳𑁄𑀢𑀺 𑀪𑀺𑀓𑁆𑀔𑀼𑀦𑁄 𑀉𑀤𑁆𑀥𑀫𑀥𑁄 𑀢𑀺𑀭𑀺𑀬𑀁 𑀉𑀪𑀬𑀁𑀲𑀪𑀸𑀯𑀺𑀢𑁂 𑀲𑀫𑀸𑀥𑀺𑀫𑁆𑀳𑀺 𑀤𑀺𑀩𑁆𑀩𑀸𑀦𑀜𑁆𑀘 𑀭𑀽𑀧𑀸𑀦𑀁 𑀤𑀲𑁆𑀲𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁, 𑀤𑀺𑀩𑁆𑀩𑀸𑀦𑀜𑁆𑀘 𑀲𑀤𑁆𑀤𑀸𑀦𑀁 𑀲𑀯𑀦𑀸𑀬 𑀧𑀺𑀬𑀭𑀽𑀧𑀸𑀦𑀁 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀁 𑀭𑀚𑀦𑀻𑀬𑀸𑀦𑀁𑁇 𑀅𑀬𑀁 𑀔𑁄, 𑀫𑀳𑀸𑀮𑀺, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄, 𑀬𑁂𑀦 𑀲𑀦𑁆𑀢𑀸𑀦𑁂𑀯 𑀲𑀼𑀦𑀓𑁆𑀔𑀢𑁆𑀢𑁄 𑀮𑀺𑀘𑁆𑀙𑀯𑀺𑀧𑀼𑀢𑁆𑀢𑁄 𑀤𑀺𑀩𑁆𑀩𑀸𑀦𑀺 𑀲𑀤𑁆𑀤𑀸𑀦𑀺 𑀦𑀸𑀲𑁆𑀲𑁄𑀲𑀺 𑀧𑀺𑀬𑀭𑀽𑀧𑀸𑀦𑀺 𑀓𑀸𑀫𑀽𑀧𑀲𑀁𑀳𑀺𑀢𑀸𑀦𑀺 𑀭𑀚𑀦𑀻𑀬𑀸𑀦𑀺, 𑀦𑁄 𑀅𑀲𑀦𑁆𑀢𑀸𑀦𑀻”𑀢𑀺𑁇

(372.)

611\. “𑀏𑀢𑀸𑀲𑀁 𑀦𑀽𑀦, 𑀪𑀦𑁆𑀢𑁂, 𑀲𑀫𑀸𑀥𑀺𑀪𑀸𑀯𑀦𑀸𑀦𑀁 𑀲𑀘𑁆𑀙𑀺𑀓𑀺𑀭𑀺𑀬𑀸𑀳𑁂𑀢𑀼 𑀪𑀺𑀓𑁆𑀔𑀽 𑀪𑀕𑀯𑀢𑀺 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀦𑁆𑀢𑀻”𑀢𑀺𑁇 “𑀦 𑀔𑁄, 𑀫𑀳𑀸𑀮𑀺, 𑀏𑀢𑀸𑀲𑀁 𑀲𑀫𑀸𑀥𑀺𑀪𑀸𑀯𑀦𑀸𑀦𑀁 𑀲𑀘𑁆𑀙𑀺𑀓𑀺𑀭𑀺𑀬𑀸𑀳𑁂𑀢𑀼 𑀪𑀺𑀓𑁆𑀔𑀽 𑀫𑀬𑀺 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀦𑁆𑀢𑀺𑁇 𑀅𑀢𑁆𑀣𑀺 𑀔𑁄, 𑀫𑀳𑀸𑀮𑀺, 𑀅𑀜𑁆𑀜𑁂𑀯 𑀥𑀫𑁆𑀫𑀸 𑀉𑀢𑁆𑀢𑀭𑀺𑀢𑀭𑀸 𑀘 𑀧𑀡𑀻𑀢𑀢𑀭𑀸 𑀘, 𑀬𑁂𑀲𑀁 𑀲𑀘𑁆𑀙𑀺𑀓𑀺𑀭𑀺𑀬𑀸𑀳𑁂𑀢𑀼 𑀪𑀺𑀓𑁆𑀔𑀽 𑀫𑀬𑀺 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀦𑁆𑀢𑀻”𑀢𑀺𑁇

[Go to previous page (6.2 Oṭṭhaddhalicchavīvatthu)](../6.2.md) / [Go to parent page (6.2 Oṭṭhaddhalicchavīvatthu)](../6.2.md) / [Go to next page (6.2.2 Catuariyaphala)](6.2.2.md)


