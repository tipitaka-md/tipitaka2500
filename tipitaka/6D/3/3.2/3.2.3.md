
[Home](/) / [6D Sīlakkhandhavaggapāḷi](/tipitaka/6D.md) / [3 Ambaṭṭhasutta](/tipitaka/6D/3.md) / [3.2 Ambaṭṭhamāṇava](/tipitaka/6D/3/3.2.md)

# 𑁩𑁇𑁨𑁇𑁩 𑀢𑀢𑀺𑀬𑁃𑀩𑁆𑀪𑀯𑀸𑀤

### 𑀅𑀫𑁆𑀩𑀝𑁆𑀞𑀲𑀼𑀢𑁆𑀢

### 𑀅𑀫𑁆𑀩𑀝𑁆𑀞𑀫𑀸𑀡𑀯

### 𑀢𑀢𑀺𑀬𑁃𑀩𑁆𑀪𑀯𑀸𑀤

(266.)

360. “𑀮𑀝𑀼𑀓𑀺𑀓𑀸𑀧𑀺 𑀔𑁄, 𑀅𑀫𑁆𑀩𑀝𑁆𑀞, 𑀲𑀓𑀼𑀡𑀺𑀓𑀸 𑀲𑀓𑁂 𑀓𑀼𑀮𑀸𑀯𑀓𑁂 𑀓𑀸𑀫𑀮𑀸𑀧𑀺𑀦𑀻 𑀳𑁄𑀢𑀺𑁇 𑀲𑀓𑀁 𑀔𑁄 𑀧𑀦𑁂𑀢𑀁, 𑀅𑀫𑁆𑀩𑀝𑁆𑀞, 𑀲𑀓𑁆𑀬𑀸𑀦𑀁 𑀬𑀤𑀺𑀤𑀁 𑀓𑀧𑀺𑀮𑀯𑀢𑁆𑀣𑀼𑀁, 𑀦𑀸𑀭𑀳𑀢𑀸𑀬𑀲𑁆𑀫𑀸 𑀅𑀫𑁆𑀩𑀝𑁆𑀞𑁄 𑀇𑀫𑀸𑀬 𑀅𑀧𑁆𑀧𑀫𑀢𑁆𑀢𑀸𑀬 𑀅𑀪𑀺𑀲𑀚𑁆𑀚𑀺𑀢𑀼𑀦𑁆”𑀢𑀺𑁇 “𑀘𑀢𑁆𑀢𑀸𑀭𑁄𑀫𑁂, 𑀪𑁄 𑀕𑁄𑀢𑀫, 𑀯𑀡𑁆𑀡𑀸—  𑀔𑀢𑁆𑀢𑀺𑀬𑀸 𑀩𑁆𑀭𑀸𑀳𑁆𑀫𑀡𑀸 𑀯𑁂𑀲𑁆𑀲𑀸 𑀲𑀼𑀤𑁆𑀤𑀸𑁇 𑀇𑀫𑁂𑀲𑀜𑁆𑀳𑀺, 𑀪𑁄 𑀕𑁄𑀢𑀫, 𑀘𑀢𑀼𑀦𑁆𑀦𑀁 𑀯𑀡𑁆𑀡𑀸𑀦𑀁 𑀢𑀬𑁄 𑀯𑀡𑁆𑀡𑀸—  𑀔𑀢𑁆𑀢𑀺𑀬𑀸 𑀘 𑀯𑁂𑀲𑁆𑀲𑀸 𑀘 𑀲𑀼𑀤𑁆𑀤𑀸 𑀘—  𑀅𑀜𑁆𑀜𑀤𑀢𑁆𑀣𑀼 𑀩𑁆𑀭𑀸𑀳𑁆𑀫𑀡𑀲𑁆𑀲𑁂𑀯 𑀧𑀭𑀺𑀘𑀸𑀭𑀓𑀸 𑀲𑀫𑁆𑀧𑀚𑁆𑀚𑀦𑁆𑀢𑀺𑁇 𑀢𑀬𑀺𑀤𑀁, 𑀪𑁄 𑀕𑁄𑀢𑀫, 𑀦𑀘𑁆𑀙𑀦𑁆𑀦𑀁, 𑀢𑀬𑀺𑀤𑀁 𑀦𑀧𑁆𑀧𑀢𑀺𑀭𑀽𑀧𑀁, 𑀬𑀤𑀺𑀫𑁂 𑀲𑀓𑁆𑀬𑀸 𑀇𑀩𑁆𑀪𑀸 𑀲𑀦𑁆𑀢𑀸 𑀇𑀩𑁆𑀪𑀸 𑀲𑀫𑀸𑀦𑀸 𑀦 𑀩𑁆𑀭𑀸𑀳𑁆𑀫𑀡𑁂 𑀲𑀓𑁆𑀓𑀭𑁄𑀦𑁆𑀢𑀺, 𑀦 𑀩𑁆𑀭𑀸𑀳𑁆𑀫𑀡𑁂 𑀕𑀭𑀼𑀁 𑀓𑀭𑁄𑀦𑁆𑀢𑀺, 𑀦 𑀩𑁆𑀭𑀸𑀳𑁆𑀫𑀡𑁂 𑀫𑀸𑀦𑁂𑀦𑁆𑀢𑀺, 𑀦 𑀩𑁆𑀭𑀸𑀳𑁆𑀫𑀡𑁂 𑀧𑀽𑀚𑁂𑀦𑁆𑀢𑀺, 𑀦 𑀩𑁆𑀭𑀸𑀳𑁆𑀫𑀡𑁂 𑀅𑀧𑀘𑀸𑀬𑀦𑁆𑀢𑀻”𑀢𑀺𑁇 𑀇𑀢𑀺𑀳 𑀅𑀫𑁆𑀩𑀝𑁆𑀞𑁄 𑀫𑀸𑀡𑀯𑁄 𑀇𑀤𑀁 𑀢𑀢𑀺𑀬𑀁 𑀲𑀓𑁆𑀬𑁂𑀲𑀼 𑀇𑀩𑁆𑀪𑀯𑀸𑀤𑀁 𑀦𑀺𑀧𑀸𑀢𑁂𑀲𑀺𑁇

[Go to previous page (3.2.2 Dutiyaibbhavāda)](/tipitaka/6D/3/3.2/3.2.2.md) / [Go to parent page (3.2 Ambaṭṭhamāṇava)](/tipitaka/6D/3/3.2.md) / [Go to next page (3.2.4 Dāsiputtavāda)](/tipitaka/6D/3/3.2/3.2.4.md)


