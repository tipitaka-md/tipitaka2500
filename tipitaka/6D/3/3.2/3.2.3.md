
[Home](/) / [6D Sīlakkhandhavaggapāḷi](../../../6D.md) / [3 Ambaṭṭhasutta](../../3.md) / [3.2 Ambaṭṭhamāṇava](../3.2.md)

# 3.2.3 Tatiyaibbhavāda

* Ambaṭṭhasutta

* Ambaṭṭhamāṇava

* Tatiyaibbhavāda

(266.)

360\. “Laṭukikāpi kho, ambaṭṭha, sakuṇikā sake kulāvake kāmalāpinī hoti. Sakaṃ kho panetaṃ, ambaṭṭha, sakyānaṃ yadidaṃ kapilavatthuṃ, nārahatāyasmā ambaṭṭho imāya appamattāya abhisajjitun”ti. “Cattārome, bho gotama, vaṇṇā—  khattiyā brāhmaṇā vessā suddā. Imesañhi, bho gotama, catunnaṃ vaṇṇānaṃ tayo vaṇṇā—  khattiyā ca vessā ca suddā ca—  aññadatthu brāhmaṇasseva paricārakā sampajjanti. Tayidaṃ, bho gotama, nacchannaṃ, tayidaṃ nappatirūpaṃ, yadime sakyā ibbhā santā ibbhā samānā na brāhmaṇe sakkaronti, na brāhmaṇe garuṃ karonti, na brāhmaṇe mānenti, na brāhmaṇe pūjenti, na brāhmaṇe apacāyantī”ti. Itiha ambaṭṭho māṇavo idaṃ tatiyaṃ sakyesu ibbhavādaṃ nipātesi.

[Go to previous page (3.2.2 Dutiyaibbhavāda)](3.2.2.md) / [Go to parent page (3.2 Ambaṭṭhamāṇava)](../3.2.md) / [Go to next page (3.2.4 Dāsiputtavāda)](3.2.4.md)


