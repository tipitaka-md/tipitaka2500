
[Home](/) / [6D Sīlakkhandhavaggapāḷi](../../../6D.md) / [3 Ambaṭṭhasutta](../../3.md) / [3.2 Ambaṭṭhamāṇava](../3.2.md)

# 𑁩𑁇𑁨𑁇𑁫 𑀅𑀫𑁆𑀩𑀝𑁆𑀞𑀯𑀁𑀲𑀓𑀣𑀸

### 𑀅𑀫𑁆𑀩𑀝𑁆𑀞𑀲𑀼𑀢𑁆𑀢

### 𑀅𑀫𑁆𑀩𑀝𑁆𑀞𑀫𑀸𑀡𑀯

### 𑀅𑀫𑁆𑀩𑀝𑁆𑀞𑀯𑀁𑀲𑀓𑀣𑀸

(273.)

373\. 𑀏𑀯𑀁 𑀯𑀼𑀢𑁆𑀢𑁂, 𑀢𑁂 𑀫𑀸𑀡𑀯𑀓𑀸 𑀉𑀦𑁆𑀦𑀸𑀤𑀺𑀦𑁄 𑀉𑀘𑁆𑀘𑀸𑀲𑀤𑁆𑀤𑀫𑀳𑀸𑀲𑀤𑁆𑀤𑀸 𑀅𑀳𑁂𑀲𑀼𑀁—  “𑀤𑀼𑀚𑁆𑀚𑀸𑀢𑁄 𑀓𑀺𑀭, 𑀪𑁄, 𑀅𑀫𑁆𑀩𑀝𑁆𑀞𑁄 𑀫𑀸𑀡𑀯𑁄; 𑀅𑀓𑀼𑀮𑀧𑀼𑀢𑁆𑀢𑁄 𑀓𑀺𑀭, 𑀪𑁄, 𑀅𑀫𑁆𑀩𑀝𑁆𑀞𑁄 𑀫𑀸𑀡𑀯𑁄; 𑀤𑀸𑀲𑀺𑀧𑀼𑀢𑁆𑀢𑁄 𑀓𑀺𑀭, 𑀪𑁄, 𑀅𑀫𑁆𑀩𑀝𑁆𑀞𑁄 𑀫𑀸𑀡𑀯𑁄 𑀲𑀓𑁆𑀬𑀸𑀦𑀁𑁇 𑀅𑀬𑁆𑀬𑀧𑀼𑀢𑁆𑀢𑀸 𑀓𑀺𑀭, 𑀪𑁄, 𑀅𑀫𑁆𑀩𑀝𑁆𑀞𑀲𑁆𑀲 𑀫𑀸𑀡𑀯𑀲𑁆𑀲 𑀲𑀓𑁆𑀬𑀸 𑀪𑀯𑀦𑁆𑀢𑀺𑁇 𑀥𑀫𑁆𑀫𑀯𑀸𑀤𑀺𑀁𑀬𑁂𑀯 𑀓𑀺𑀭 𑀫𑀬𑀁 𑀲𑀫𑀡𑀁 𑀕𑁄𑀢𑀫𑀁 𑀅𑀧𑀲𑀸𑀤𑁂𑀢𑀩𑁆𑀩𑀁 𑀅𑀫𑀜𑁆𑀜𑀺𑀫𑁆𑀳𑀸”𑀢𑀺𑁇

(274.)

374\. 𑀅𑀣 𑀔𑁄 𑀪𑀕𑀯𑀢𑁄 𑀏𑀢𑀤𑀳𑁄𑀲𑀺—  “𑀅𑀢𑀺𑀩𑀸𑀍𑀳𑀁 𑀔𑁄 𑀇𑀫𑁂 𑀫𑀸𑀡𑀯𑀓𑀸 𑀅𑀫𑁆𑀩𑀝𑁆𑀞𑀁 𑀫𑀸𑀡𑀯𑀁 𑀤𑀸𑀲𑀺𑀧𑀼𑀢𑁆𑀢𑀯𑀸𑀤𑁂𑀦 𑀦𑀺𑀫𑁆𑀫𑀸𑀤𑁂𑀦𑁆𑀢𑀺, 𑀬𑀦𑁆𑀦𑀽𑀦𑀸𑀳𑀁 𑀧𑀭𑀺𑀫𑁄𑀘𑁂𑀬𑁆𑀬𑀦𑁆”𑀢𑀺𑁇 𑀅𑀣 𑀔𑁄 𑀪𑀕𑀯𑀸 𑀢𑁂 𑀫𑀸𑀡𑀯𑀓𑁂 𑀏𑀢𑀤𑀯𑁄𑀘—  “𑀫𑀸 𑀔𑁄 𑀢𑀼𑀫𑁆𑀳𑁂, 𑀫𑀸𑀡𑀯𑀓𑀸, 𑀅𑀫𑁆𑀩𑀝𑁆𑀞𑀁 𑀫𑀸𑀡𑀯𑀁 𑀅𑀢𑀺𑀩𑀸𑀍𑀳𑀁 𑀤𑀸𑀲𑀺𑀧𑀼𑀢𑁆𑀢𑀯𑀸𑀤𑁂𑀦 𑀦𑀺𑀫𑁆𑀫𑀸𑀤𑁂𑀣𑁇 𑀉𑀍𑀆𑀭𑁄 𑀲𑁄 𑀓𑀡𑁆𑀳𑁄 𑀇𑀲𑀺 𑀅𑀳𑁄𑀲𑀺𑁇 𑀲𑁄 𑀤𑀓𑁆𑀔𑀺𑀡𑀚𑀦𑀧𑀤𑀁 𑀕𑀦𑁆𑀢𑁆𑀯𑀸 𑀩𑁆𑀭𑀳𑁆𑀫𑀫𑀦𑁆𑀢𑁂 𑀅𑀥𑀻𑀬𑀺𑀢𑁆𑀯𑀸 𑀭𑀸𑀚𑀸𑀦𑀁 𑀑𑀓𑁆𑀓𑀸𑀓𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀫𑀤𑁆𑀤𑀭𑀽𑀧𑀺𑀁 𑀥𑀻𑀢𑀭𑀁 𑀬𑀸𑀘𑀺𑁇 𑀢𑀲𑁆𑀲 𑀭𑀸𑀚𑀸 𑀑𑀓𑁆𑀓𑀸𑀓𑁄—  ‘𑀓𑁄 𑀦𑁂𑀯𑀁 𑀭𑁂 𑀅𑀬𑀁 𑀫𑀬𑁆𑀳𑀁 𑀤𑀸𑀲𑀺𑀧𑀼𑀢𑁆𑀢𑁄 𑀲𑀫𑀸𑀦𑁄 𑀫𑀤𑁆𑀤𑀭𑀽𑀧𑀺𑀁 𑀥𑀻𑀢𑀭𑀁 𑀬𑀸𑀘𑀢𑀻’𑀢𑀺, 𑀓𑀼𑀧𑀺𑀢𑁄 𑀅𑀦𑀢𑁆𑀢𑀫𑀦𑁄 𑀔𑀼𑀭𑀧𑁆𑀧𑀁 𑀲𑀦𑁆𑀦𑀬𑁆𑀳𑀺𑁇 𑀲𑁄 𑀢𑀁 𑀔𑀼𑀭𑀧𑁆𑀧𑀁 𑀦𑁂𑀯 𑀅𑀲𑀓𑁆𑀔𑀺 𑀫𑀼𑀜𑁆𑀘𑀺𑀢𑀼𑀁, 𑀦𑁄 𑀧𑀝𑀺𑀲𑀁𑀳𑀭𑀺𑀢𑀼𑀁𑁇

375\. 𑀅𑀣 𑀔𑁄, 𑀫𑀸𑀡𑀯𑀓𑀸, 𑀅𑀫𑀘𑁆𑀘𑀸 𑀧𑀸𑀭𑀺𑀲𑀚𑁆𑀚𑀸 𑀓𑀡𑁆𑀳𑀁 𑀇𑀲𑀺𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀢𑀤𑀯𑁄𑀘𑀼𑀁—  ‘𑀲𑁄𑀢𑁆𑀣𑀺, 𑀪𑀤𑁆𑀤𑀦𑁆𑀢𑁂, 𑀳𑁄𑀢𑀼 𑀭𑀜𑁆𑀜𑁄; 𑀲𑁄𑀢𑁆𑀣𑀺, 𑀪𑀤𑁆𑀤𑀦𑁆𑀢𑁂, 𑀳𑁄𑀢𑀼 𑀭𑀜𑁆𑀜𑁄’𑀢𑀺𑁇 ‘𑀲𑁄𑀢𑁆𑀣𑀺 𑀪𑀯𑀺𑀲𑁆𑀲𑀢𑀺 𑀭𑀜𑁆𑀜𑁄, 𑀅𑀧𑀺 𑀘 𑀭𑀸𑀚𑀸 𑀬𑀤𑀺 𑀅𑀥𑁄 𑀔𑀼𑀭𑀧𑁆𑀧𑀁 𑀫𑀼𑀜𑁆𑀘𑀺𑀲𑁆𑀲𑀢𑀺, 𑀬𑀸𑀯𑀢𑀸 𑀭𑀜𑁆𑀜𑁄 𑀯𑀺𑀚𑀺𑀢𑀁, 𑀏𑀢𑁆𑀢𑀸𑀯𑀢𑀸 𑀧𑀣𑀯𑀻 𑀉𑀦𑁆𑀤𑁆𑀭𑀺𑀬𑀺𑀲𑁆𑀲𑀢𑀻’𑀢𑀺𑁇 ‘𑀲𑁄𑀢𑁆𑀣𑀺, 𑀪𑀤𑁆𑀤𑀦𑁆𑀢𑁂, 𑀳𑁄𑀢𑀼 𑀭𑀜𑁆𑀜𑁄, 𑀲𑁄𑀢𑁆𑀣𑀺 𑀚𑀦𑀧𑀤𑀲𑁆𑀲𑀸’𑀢𑀺𑁇 ‘𑀲𑁄𑀢𑁆𑀣𑀺 𑀪𑀯𑀺𑀲𑁆𑀲𑀢𑀺 𑀭𑀜𑁆𑀜𑁄, 𑀲𑁄𑀢𑁆𑀣𑀺 𑀚𑀦𑀧𑀤𑀲𑁆𑀲, 𑀅𑀧𑀺 𑀘 𑀭𑀸𑀚𑀸 𑀬𑀤𑀺 𑀉𑀤𑁆𑀥𑀁 𑀔𑀼𑀭𑀧𑁆𑀧𑀁 𑀫𑀼𑀜𑁆𑀘𑀺𑀲𑁆𑀲𑀢𑀺, 𑀬𑀸𑀯𑀢𑀸 𑀭𑀜𑁆𑀜𑁄 𑀯𑀺𑀚𑀺𑀢𑀁, 𑀏𑀢𑁆𑀢𑀸𑀯𑀢𑀸 𑀲𑀢𑁆𑀢 𑀯𑀲𑁆𑀲𑀸𑀦𑀺 𑀤𑁂𑀯𑁄 𑀦 𑀯𑀲𑁆𑀲𑀺𑀲𑁆𑀲𑀢𑀻’𑀢𑀺𑁇 ‘𑀲𑁄𑀢𑁆𑀣𑀺, 𑀪𑀤𑁆𑀤𑀦𑁆𑀢𑁂, 𑀳𑁄𑀢𑀼 𑀭𑀜𑁆𑀜𑁄 𑀲𑁄𑀢𑁆𑀣𑀺 𑀚𑀦𑀧𑀤𑀲𑁆𑀲 𑀤𑁂𑀯𑁄 𑀘 𑀯𑀲𑁆𑀲𑀢𑀽’𑀢𑀺𑁇 ‘𑀲𑁄𑀢𑁆𑀣𑀺 𑀪𑀯𑀺𑀲𑁆𑀲𑀢𑀺 𑀭𑀜𑁆𑀜𑁄 𑀲𑁄𑀢𑁆𑀣𑀺 𑀚𑀦𑀧𑀤𑀲𑁆𑀲 𑀤𑁂𑀯𑁄 𑀘 𑀯𑀲𑁆𑀲𑀺𑀲𑁆𑀲𑀢𑀺, 𑀅𑀧𑀺 𑀘 𑀭𑀸𑀚𑀸 𑀚𑁂𑀝𑁆𑀞𑀓𑀼𑀫𑀸𑀭𑁂 𑀔𑀼𑀭𑀧𑁆𑀧𑀁 𑀧𑀢𑀺𑀝𑁆𑀞𑀸𑀧𑁂𑀢𑀼, 𑀲𑁄𑀢𑁆𑀣𑀺 𑀓𑀼𑀫𑀸𑀭𑁄 𑀧𑀮𑁆𑀮𑁄𑀫𑁄 𑀪𑀯𑀺𑀲𑁆𑀲𑀢𑀻’𑀢𑀺𑁇 𑀅𑀣 𑀔𑁄, 𑀫𑀸𑀡𑀯𑀓𑀸, 𑀅𑀫𑀘𑁆𑀘𑀸 𑀑𑀓𑁆𑀓𑀸𑀓𑀲𑁆𑀲 𑀆𑀭𑁄𑀘𑁂𑀲𑀼𑀁—  ‘𑀑𑀓𑁆𑀓𑀸𑀓𑁄 𑀚𑁂𑀝𑁆𑀞𑀓𑀼𑀫𑀸𑀭𑁂 𑀔𑀼𑀭𑀧𑁆𑀧𑀁 𑀧𑀢𑀺𑀝𑁆𑀞𑀸𑀧𑁂𑀢𑀼𑁇 𑀲𑁄𑀢𑁆𑀣𑀺 𑀓𑀼𑀫𑀸𑀭𑁄 𑀧𑀮𑁆𑀮𑁄𑀫𑁄 𑀪𑀯𑀺𑀲𑁆𑀲𑀢𑀻’𑀢𑀺𑁇 𑀅𑀣 𑀔𑁄 𑀭𑀸𑀚𑀸 𑀑𑀓𑁆𑀓𑀸𑀓𑁄 𑀚𑁂𑀝𑁆𑀞𑀓𑀼𑀫𑀸𑀭𑁂 𑀔𑀼𑀭𑀧𑁆𑀧𑀁 𑀧𑀢𑀺𑀝𑁆𑀞𑀧𑁂𑀲𑀺, 𑀲𑁄𑀢𑁆𑀣𑀺 𑀓𑀼𑀫𑀸𑀭𑁄 𑀧𑀮𑁆𑀮𑁄𑀫𑁄 𑀲𑀫𑀪𑀯𑀺𑁇 𑀅𑀣 𑀔𑁄 𑀢𑀲𑁆𑀲 𑀭𑀸𑀚𑀸 𑀑𑀓𑁆𑀓𑀸𑀓𑁄 𑀪𑀻𑀢𑁄 𑀲𑀁𑀯𑀺𑀕𑁆𑀕𑁄 𑀮𑁄𑀫𑀳𑀝𑁆𑀞𑀚𑀸𑀢𑁄 𑀩𑁆𑀭𑀳𑁆𑀫𑀤𑀡𑁆𑀟𑁂𑀦 𑀢𑀚𑁆𑀚𑀺𑀢𑁄 𑀫𑀤𑁆𑀤𑀭𑀽𑀧𑀺𑀁 𑀥𑀻𑀢𑀭𑀁 𑀅𑀤𑀸𑀲𑀺𑁇 𑀫𑀸 𑀔𑁄 𑀢𑀼𑀫𑁆𑀳𑁂, 𑀫𑀸𑀡𑀯𑀓𑀸, 𑀅𑀫𑁆𑀩𑀝𑁆𑀞𑀁 𑀫𑀸𑀡𑀯𑀁 𑀅𑀢𑀺𑀩𑀸𑀍𑀳𑀁 𑀤𑀸𑀲𑀺𑀧𑀼𑀢𑁆𑀢𑀯𑀸𑀤𑁂𑀦 𑀦𑀺𑀫𑁆𑀫𑀸𑀤𑁂𑀣, 𑀉𑀍𑀆𑀭𑁄 𑀲𑁄 𑀓𑀡𑁆𑀳𑁄 𑀇𑀲𑀺 𑀅𑀳𑁄𑀲𑀻”𑀢𑀺𑁇

[Go to previous page (3.2.4 Dāsiputtavāda)](3.2.4.md) / [Go to parent page (3.2 Ambaṭṭhamāṇava)](../3.2.md) / [Go to next page (3.3 Khattiyaseṭṭhabhāva)](../3.3.md)


