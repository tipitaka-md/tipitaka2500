
[Home](/) / [6D Sīlakkhandhavaggapāḷi](/tipitaka/6D.md) / [13 Tevijjasutta](/tipitaka/6D/13.md)

# 𑁧𑁩𑁇𑁨 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(525.)

898. “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀯𑀸𑀲𑁂𑀝𑁆𑀞 𑀯𑀤𑁂𑀲𑀺”? “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀪𑁄 𑀕𑁄𑀢𑀫, 𑀯𑀤𑀸𑀫𑀺”𑁇 “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀯𑀸𑀲𑁂𑀝𑁆𑀞, 𑀯𑀤𑁂𑀲𑀺”? “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀪𑁄 𑀕𑁄𑀢𑀫, 𑀯𑀤𑀸𑀫𑀺”𑁇 “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀯𑀸𑀲𑁂𑀝𑁆𑀞, 𑀯𑀤𑁂𑀲𑀺”? “𑀦𑀺𑀬𑁆𑀬𑀦𑁆𑀢𑀻𑀢𑀺, 𑀪𑁄 𑀕𑁄𑀢𑀫, 𑀯𑀤𑀸𑀫𑀺”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

899. “𑀓𑀺𑀁 𑀧𑀦, 𑀯𑀸𑀲𑁂𑀝𑁆𑀞, 𑀅𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀩𑁆𑀭𑀸𑀳𑁆𑀫𑀡𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

900. “𑀓𑀺𑀁 𑀧𑀦, 𑀯𑀸𑀲𑁂𑀝𑁆𑀞, 𑀅𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀸𑀘𑀭𑀺𑀬𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

901. “𑀓𑀺𑀁 𑀧𑀦, 𑀯𑀸𑀲𑁂𑀝𑁆𑀞, 𑀅𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀸𑀘𑀭𑀺𑀬𑀧𑀸𑀘𑀭𑀺𑀬𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

902. “𑀓𑀺𑀁 𑀧𑀦, 𑀯𑀸𑀲𑁂𑀝𑁆𑀞, 𑀅𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀬𑀸𑀯 𑀲𑀢𑁆𑀢𑀫𑀸 𑀆𑀘𑀭𑀺𑀬𑀸𑀫𑀳𑀬𑀼𑀕𑀸 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(526.)

903. “𑀓𑀺𑀁 𑀧𑀦, 𑀯𑀸𑀲𑁂𑀝𑁆𑀞, 𑀬𑁂𑀧𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀧𑀼𑀩𑁆𑀩𑀓𑀸 𑀇𑀲𑀬𑁄 𑀫𑀦𑁆𑀢𑀸𑀦𑀁 𑀓𑀢𑁆𑀢𑀸𑀭𑁄 𑀫𑀦𑁆𑀢𑀸𑀦𑀁 𑀧𑀯𑀢𑁆𑀢𑀸𑀭𑁄, 𑀬𑁂𑀲𑀫𑀺𑀤𑀁 𑀏𑀢𑀭𑀳𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀧𑁄𑀭𑀸𑀡𑀁 𑀫𑀦𑁆𑀢𑀧𑀤𑀁 𑀕𑀻𑀢𑀁 𑀧𑀯𑀼𑀢𑁆𑀢𑀁 𑀲𑀫𑀺𑀳𑀺𑀢𑀁, 𑀢𑀤𑀦𑀼𑀕𑀸𑀬𑀦𑁆𑀢𑀺, 𑀢𑀤𑀦𑀼𑀪𑀸𑀲𑀦𑁆𑀢𑀺, 𑀪𑀸𑀲𑀺𑀢𑀫𑀦𑀼𑀪𑀸𑀲𑀦𑁆𑀢𑀺, 𑀯𑀸𑀘𑀺𑀢𑀫𑀦𑀼𑀯𑀸𑀘𑁂𑀦𑁆𑀢𑀺, 𑀲𑁂𑀬𑁆𑀬𑀣𑀺𑀤𑀁—  𑀅𑀝𑁆𑀞𑀓𑁄 𑀯𑀸𑀫𑀓𑁄 𑀯𑀸𑀫𑀤𑁂𑀯𑁄 𑀯𑁂𑀲𑁆𑀲𑀸𑀫𑀺𑀢𑁆𑀢𑁄 𑀬𑀫𑀢𑀕𑁆𑀕𑀺 𑀅𑀗𑁆𑀕𑀻𑀭𑀲𑁄 𑀪𑀸𑀭𑀤𑁆𑀯𑀸𑀚𑁄 𑀯𑀸𑀲𑁂𑀝𑁆𑀞𑁄 𑀓𑀲𑁆𑀲𑀧𑁄 𑀪𑀕𑀼𑁇 𑀢𑁂𑀧𑀺 𑀏𑀯𑀫𑀸𑀳𑀁𑀲𑀼—  ‘𑀫𑀬𑀫𑁂𑀢𑀁 𑀚𑀸𑀦𑀸𑀫, 𑀫𑀬𑀫𑁂𑀢𑀁 𑀧𑀲𑁆𑀲𑀸𑀫, 𑀬𑀢𑁆𑀣 𑀯𑀸 𑀩𑁆𑀭𑀳𑁆𑀫𑀸, 𑀬𑁂𑀦 𑀯𑀸 𑀩𑁆𑀭𑀳𑁆𑀫𑀸, 𑀬𑀳𑀺𑀁 𑀯𑀸 𑀩𑁆𑀭𑀳𑁆𑀫𑀸’”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(527.)

904. “𑀇𑀢𑀺 𑀓𑀺𑀭, 𑀯𑀸𑀲𑁂𑀝𑁆𑀞, 𑀦𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀩𑁆𑀭𑀸𑀳𑁆𑀫𑀡𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀸𑀘𑀭𑀺𑀬𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀏𑀓𑀸𑀘𑀭𑀺𑀬𑀧𑀸𑀘𑀭𑀺𑀬𑁄𑀧𑀺, 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀢𑁆𑀣𑀺 𑀓𑁄𑀘𑀺 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀬𑀸𑀯 𑀲𑀢𑁆𑀢𑀫𑀸 𑀆𑀘𑀭𑀺𑀬𑀸𑀫𑀳𑀬𑀼𑀕𑀸 𑀬𑁂𑀦 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀬𑁂𑀧𑀺 𑀓𑀺𑀭 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀧𑀼𑀩𑁆𑀩𑀓𑀸 𑀇𑀲𑀬𑁄 𑀫𑀦𑁆𑀢𑀸𑀦𑀁 𑀓𑀢𑁆𑀢𑀸𑀭𑁄 𑀫𑀦𑁆𑀢𑀸𑀦𑀁 𑀧𑀯𑀢𑁆𑀢𑀸𑀭𑁄, 𑀬𑁂𑀲𑀫𑀺𑀤𑀁 𑀏𑀢𑀭𑀳𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀧𑁄𑀭𑀸𑀡𑀁 𑀫𑀦𑁆𑀢𑀧𑀤𑀁 𑀕𑀻𑀢𑀁 𑀧𑀯𑀼𑀢𑁆𑀢𑀁 𑀲𑀫𑀺𑀳𑀺𑀢𑀁, 𑀢𑀤𑀦𑀼𑀕𑀸𑀬𑀦𑁆𑀢𑀺, 𑀢𑀤𑀦𑀼𑀪𑀸𑀲𑀦𑁆𑀢𑀺, 𑀪𑀸𑀲𑀺𑀢𑀫𑀦𑀼𑀪𑀸𑀲𑀦𑁆𑀢𑀺, 𑀯𑀸𑀘𑀺𑀢𑀫𑀦𑀼𑀯𑀸𑀘𑁂𑀦𑁆𑀢𑀺, 𑀲𑁂𑀬𑁆𑀬𑀣𑀺𑀤𑀁—  𑀅𑀝𑁆𑀞𑀓𑁄 𑀯𑀸𑀫𑀓𑁄 𑀯𑀸𑀫𑀤𑁂𑀯𑁄 𑀯𑁂𑀲𑁆𑀲𑀸𑀫𑀺𑀢𑁆𑀢𑁄 𑀬𑀫𑀢𑀕𑁆𑀕𑀺 𑀅𑀗𑁆𑀕𑀻𑀭𑀲𑁄 𑀪𑀸𑀭𑀤𑁆𑀯𑀸𑀚𑁄 𑀯𑀸𑀲𑁂𑀝𑁆𑀞𑁄 𑀓𑀲𑁆𑀲𑀧𑁄 𑀪𑀕𑀼, 𑀢𑁂𑀧𑀺 𑀦 𑀏𑀯𑀫𑀸𑀳𑀁𑀲𑀼—  ‘𑀫𑀬𑀫𑁂𑀢𑀁 𑀚𑀸𑀦𑀸𑀫, 𑀫𑀬𑀫𑁂𑀢𑀁 𑀧𑀲𑁆𑀲𑀸𑀫, 𑀬𑀢𑁆𑀣 𑀯𑀸 𑀩𑁆𑀭𑀳𑁆𑀫𑀸, 𑀬𑁂𑀦 𑀯𑀸 𑀩𑁆𑀭𑀳𑁆𑀫𑀸, 𑀬𑀳𑀺𑀁 𑀯𑀸 𑀩𑁆𑀭𑀳𑁆𑀫𑀸’𑀢𑀺𑁇 𑀢𑁂𑀯 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀏𑀯𑀫𑀸𑀳𑀁𑀲𑀼—  ‘𑀬𑀁 𑀦 𑀚𑀸𑀦𑀸𑀫, 𑀬𑀁 𑀦 𑀧𑀲𑁆𑀲𑀸𑀫, 𑀢𑀲𑁆𑀲 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀫𑁇 𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄, 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀩𑁆𑀭𑀳𑁆𑀫𑀲𑀳𑀩𑁆𑀬𑀢𑀸𑀬𑀸’𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(528.)

905. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀯𑀸𑀲𑁂𑀝𑁆𑀞, 𑀦𑀦𑀼 𑀏𑀯𑀁 𑀲𑀦𑁆𑀢𑁂 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀪𑀸𑀲𑀺𑀢𑀁 𑀲𑀫𑁆𑀧𑀚𑁆𑀚𑀢𑀻”𑀢𑀺? “𑀅𑀤𑁆𑀥𑀸 𑀔𑁄, 𑀪𑁄 𑀕𑁄𑀢𑀫, 𑀏𑀯𑀁 𑀲𑀦𑁆𑀢𑁂 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀪𑀸𑀲𑀺𑀢𑀁 𑀲𑀫𑁆𑀧𑀚𑁆𑀚𑀢𑀻”𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

906. “𑀲𑀸𑀥𑀼, 𑀯𑀸𑀲𑁂𑀝𑁆𑀞, 𑀢𑁂 𑀯𑀢, 𑀯𑀸𑀲𑁂𑀝𑁆𑀞, 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀬𑀁 𑀦 𑀚𑀸𑀦𑀦𑁆𑀢𑀺, 𑀬𑀁 𑀦 𑀧𑀲𑁆𑀲𑀦𑁆𑀢𑀺, 𑀢𑀲𑁆𑀲 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀲𑁆𑀲𑀦𑁆𑀢𑀺𑁇 ‘𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄, 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄, 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀩𑁆𑀭𑀳𑁆𑀫𑀲𑀳𑀩𑁆𑀬𑀢𑀸𑀬𑀸’𑀢𑀺, 𑀦𑁂𑀢𑀁 𑀞𑀸𑀦𑀁 𑀯𑀺𑀚𑁆𑀚𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(529.)

907. 𑀲𑁂𑀬𑁆𑀬𑀣𑀸𑀧𑀺, 𑀯𑀸𑀲𑁂𑀝𑁆𑀞, 𑀅𑀦𑁆𑀥𑀯𑁂𑀡𑀺 𑀧𑀭𑀫𑁆𑀧𑀭𑀲𑀁𑀲𑀢𑁆𑀢𑀸 𑀧𑀼𑀭𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺, 𑀫𑀚𑁆𑀛𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺, 𑀧𑀘𑁆𑀙𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺; 𑀏𑀯𑀫𑁂𑀯 𑀔𑁄, 𑀯𑀸𑀲𑁂𑀝𑁆𑀞, 𑀅𑀦𑁆𑀥𑀯𑁂𑀡𑀽𑀧𑀫𑀁 𑀫𑀜𑁆𑀜𑁂 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀪𑀸𑀲𑀺𑀢𑀁, 𑀧𑀼𑀭𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺, 𑀫𑀚𑁆𑀛𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺, 𑀧𑀘𑁆𑀙𑀺𑀫𑁄𑀧𑀺 𑀦 𑀧𑀲𑁆𑀲𑀢𑀺𑁇 𑀢𑁂𑀲𑀫𑀺𑀤𑀁 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀪𑀸𑀲𑀺𑀢𑀁 𑀳𑀲𑁆𑀲𑀓𑀜𑁆𑀜𑁂𑀯 𑀲𑀫𑁆𑀧𑀚𑁆𑀚𑀢𑀺, 𑀦𑀸𑀫𑀓𑀜𑁆𑀜𑁂𑀯 𑀲𑀫𑁆𑀧𑀚𑁆𑀚𑀢𑀺, 𑀭𑀺𑀢𑁆𑀢𑀓𑀜𑁆𑀜𑁂𑀯 𑀲𑀫𑁆𑀧𑀚𑁆𑀚𑀢𑀺, 𑀢𑀼𑀘𑁆𑀙𑀓𑀜𑁆𑀜𑁂𑀯 𑀲𑀫𑁆𑀧𑀚𑁆𑀚𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(530.)

908. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀯𑀸𑀲𑁂𑀝𑁆𑀞, 𑀧𑀲𑁆𑀲𑀦𑁆𑀢𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑁂, 𑀅𑀜𑁆𑀜𑁂 𑀘𑀸𑀧𑀺 𑀩𑀳𑀼𑀚𑀦𑀸, 𑀬𑀢𑁄 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸 𑀉𑀕𑁆𑀕𑀘𑁆𑀙𑀦𑁆𑀢𑀺, 𑀬𑀢𑁆𑀣 𑀘 𑀑𑀕𑀘𑁆𑀙𑀦𑁆𑀢𑀺, 𑀆𑀬𑀸𑀘𑀦𑁆𑀢𑀺 𑀣𑁄𑀫𑀬𑀦𑁆𑀢𑀺 𑀧𑀜𑁆𑀚𑀮𑀺𑀓𑀸 𑀦𑀫𑀲𑁆𑀲𑀫𑀸𑀦𑀸 𑀅𑀦𑀼𑀧𑀭𑀺𑀯𑀢𑁆𑀢𑀦𑁆𑀢𑀻”𑀢𑀺?

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

909. “𑀏𑀯𑀁, 𑀪𑁄 𑀕𑁄𑀢𑀫, 𑀧𑀲𑁆𑀲𑀦𑁆𑀢𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑁂, 𑀅𑀜𑁆𑀜𑁂 𑀘𑀸𑀧𑀺 𑀩𑀳𑀼𑀚𑀦𑀸, 𑀬𑀢𑁄 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸 𑀉𑀕𑁆𑀕𑀘𑁆𑀙𑀦𑁆𑀢𑀺, 𑀬𑀢𑁆𑀣 𑀘 𑀑𑀕𑀘𑁆𑀙𑀦𑁆𑀢𑀺, 𑀆𑀬𑀸𑀘𑀦𑁆𑀢𑀺 𑀣𑁄𑀫𑀬𑀦𑁆𑀢𑀺 𑀧𑀜𑁆𑀚𑀮𑀺𑀓𑀸 𑀦𑀫𑀲𑁆𑀲𑀫𑀸𑀦𑀸 𑀅𑀦𑀼𑀧𑀭𑀺𑀯𑀢𑁆𑀢𑀦𑁆𑀢𑀻”𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(531.)

910. “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀯𑀸𑀲𑁂𑀝𑁆𑀞, 𑀬𑀁 𑀧𑀲𑁆𑀲𑀦𑁆𑀢𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑁂, 𑀅𑀜𑁆𑀜𑁂 𑀘𑀸𑀧𑀺 𑀩𑀳𑀼𑀚𑀦𑀸, 𑀬𑀢𑁄 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸 𑀉𑀕𑁆𑀕𑀘𑁆𑀙𑀦𑁆𑀢𑀺, 𑀬𑀢𑁆𑀣 𑀘 𑀑𑀕𑀘𑁆𑀙𑀦𑁆𑀢𑀺, 𑀆𑀬𑀸𑀘𑀦𑁆𑀢𑀺 𑀣𑁄𑀫𑀬𑀦𑁆𑀢𑀺 𑀧𑀜𑁆𑀚𑀮𑀺𑀓𑀸 𑀦𑀫𑀲𑁆𑀲𑀫𑀸𑀦𑀸 𑀅𑀦𑀼𑀧𑀭𑀺𑀯𑀢𑁆𑀢𑀦𑁆𑀢𑀺, 𑀧𑀳𑁄𑀦𑁆𑀢𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀢𑀼𑀁—  ‘𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄, 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄, 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀲𑀳𑀩𑁆𑀬𑀢𑀸𑀬𑀸’”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫”𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

911. “𑀇𑀢𑀺 𑀓𑀺𑀭, 𑀯𑀸𑀲𑁂𑀝𑁆𑀞, 𑀬𑀁 𑀧𑀲𑁆𑀲𑀦𑁆𑀢𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀘𑀦𑁆𑀤𑀺𑀫𑀲𑀽𑀭𑀺𑀬𑁂, 𑀅𑀜𑁆𑀜𑁂 𑀘𑀸𑀧𑀺 𑀩𑀳𑀼𑀚𑀦𑀸, 𑀬𑀢𑁄 𑀘 𑀘𑀦𑁆𑀤𑀺𑀫𑀲𑀽𑀭𑀺𑀬𑀸 𑀉𑀕𑁆𑀕𑀘𑁆𑀙𑀦𑁆𑀢𑀺, 𑀬𑀢𑁆𑀣 𑀘 𑀑𑀕𑀘𑁆𑀙𑀦𑁆𑀢𑀺, 𑀆𑀬𑀸𑀘𑀦𑁆𑀢𑀺 𑀣𑁄𑀫𑀬𑀦𑁆𑀢𑀺 𑀧𑀜𑁆𑀚𑀮𑀺𑀓𑀸 𑀦𑀫𑀲𑁆𑀲𑀫𑀸𑀦𑀸 𑀅𑀦𑀼𑀧𑀭𑀺𑀯𑀢𑁆𑀢𑀦𑁆𑀢𑀺, 𑀢𑁂𑀲𑀫𑁆𑀧𑀺 𑀦𑀧𑁆𑀧𑀳𑁄𑀦𑁆𑀢𑀺 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀢𑀼𑀁—  ‘𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄, 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄, 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀘𑀦𑁆𑀤𑀺𑀫𑀲𑀽𑀭𑀺𑀬𑀸𑀦𑀁 𑀲𑀳𑀩𑁆𑀬𑀢𑀸𑀬𑀸’𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(532.)

912. 𑀇𑀢𑀺 𑀧𑀦 𑀦 𑀓𑀺𑀭 𑀢𑁂𑀯𑀺𑀚𑁆𑀚𑁂𑀳𑀺 𑀩𑁆𑀭𑀸𑀳𑁆𑀫𑀡𑁂𑀳𑀺 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀧𑀺 𑀓𑀺𑀭 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀆𑀘𑀭𑀺𑀬𑁂𑀳𑀺 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀧𑀺 𑀓𑀺𑀭 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀆𑀘𑀭𑀺𑀬𑀧𑀸𑀘𑀭𑀺𑀬𑁂𑀳𑀺 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀦𑀧𑀺 𑀓𑀺𑀭 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀬𑀸𑀯 𑀲𑀢𑁆𑀢𑀫𑀸 𑀆𑀘𑀭𑀺𑀬𑀸𑀫𑀳𑀬𑀼𑀕𑁂𑀳𑀺 𑀩𑁆𑀭𑀳𑁆𑀫𑀸 𑀲𑀓𑁆𑀔𑀺𑀤𑀺𑀝𑁆𑀞𑁄𑁇 𑀬𑁂𑀧𑀺 𑀓𑀺𑀭 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀧𑀼𑀩𑁆𑀩𑀓𑀸 𑀇𑀲𑀬𑁄 𑀫𑀦𑁆𑀢𑀸𑀦𑀁 𑀓𑀢𑁆𑀢𑀸𑀭𑁄 𑀫𑀦𑁆𑀢𑀸𑀦𑀁 𑀧𑀯𑀢𑁆𑀢𑀸𑀭𑁄, 𑀬𑁂𑀲𑀫𑀺𑀤𑀁 𑀏𑀢𑀭𑀳𑀺 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀧𑁄𑀭𑀸𑀡𑀁 𑀫𑀦𑁆𑀢𑀧𑀤𑀁 𑀕𑀻𑀢𑀁 𑀧𑀯𑀼𑀢𑁆𑀢𑀁 𑀲𑀫𑀺𑀳𑀺𑀢𑀁, 𑀢𑀤𑀦𑀼𑀕𑀸𑀬𑀦𑁆𑀢𑀺, 𑀢𑀤𑀦𑀼𑀪𑀸𑀲𑀦𑁆𑀢𑀺, 𑀪𑀸𑀲𑀺𑀢𑀫𑀦𑀼𑀪𑀸𑀲𑀦𑁆𑀢𑀺, 𑀯𑀸𑀘𑀺𑀢𑀫𑀦𑀼𑀯𑀸𑀘𑁂𑀦𑁆𑀢𑀺, 𑀲𑁂𑀬𑁆𑀬𑀣𑀺𑀤𑀁—  𑀅𑀝𑁆𑀞𑀓𑁄 𑀯𑀸𑀫𑀓𑁄 𑀯𑀸𑀫𑀤𑁂𑀯𑁄 𑀯𑁂𑀲𑁆𑀲𑀸𑀫𑀺𑀢𑁆𑀢𑁄 𑀬𑀫𑀢𑀕𑁆𑀕𑀺 𑀅𑀗𑁆𑀕𑀻𑀭𑀲𑁄 𑀪𑀸𑀭𑀤𑁆𑀯𑀸𑀚𑁄 𑀯𑀸𑀲𑁂𑀝𑁆𑀞𑁄 𑀓𑀲𑁆𑀲𑀧𑁄 𑀪𑀕𑀼, 𑀢𑁂𑀧𑀺 𑀦 𑀏𑀯𑀫𑀸𑀳𑀁𑀲𑀼—  ‘𑀫𑀬𑀫𑁂𑀢𑀁 𑀚𑀸𑀦𑀸𑀫, 𑀫𑀬𑀫𑁂𑀢𑀁 𑀧𑀲𑁆𑀲𑀸𑀫, 𑀬𑀢𑁆𑀣 𑀯𑀸 𑀩𑁆𑀭𑀳𑁆𑀫𑀸, 𑀬𑁂𑀦 𑀯𑀸 𑀩𑁆𑀭𑀳𑁆𑀫𑀸, 𑀬𑀳𑀺𑀁 𑀯𑀸 𑀩𑁆𑀭𑀳𑁆𑀫𑀸’𑀢𑀺𑁇 𑀢𑁂𑀯 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀏𑀯𑀫𑀸𑀳𑀁𑀲𑀼—  ‘𑀬𑀁 𑀦 𑀚𑀸𑀦𑀸𑀫, 𑀬𑀁 𑀦 𑀧𑀲𑁆𑀲𑀸𑀫, 𑀢𑀲𑁆𑀲 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀫—  𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀩𑁆𑀭𑀳𑁆𑀫𑀲𑀳𑀩𑁆𑀬𑀢𑀸𑀬𑀸’𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

(533.)

913. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀯𑀸𑀲𑁂𑀝𑁆𑀞, 𑀦𑀦𑀼 𑀏𑀯𑀁 𑀲𑀦𑁆𑀢𑁂 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀪𑀸𑀲𑀺𑀢𑀁 𑀲𑀫𑁆𑀧𑀚𑁆𑀚𑀢𑀻”𑀢𑀺? “𑀅𑀤𑁆𑀥𑀸 𑀔𑁄, 𑀪𑁄 𑀕𑁄𑀢𑀫, 𑀏𑀯𑀁 𑀲𑀦𑁆𑀢𑁂 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀪𑀸𑀲𑀺𑀢𑀁 𑀲𑀫𑁆𑀧𑀚𑁆𑀚𑀢𑀻”𑀢𑀺𑁇

### 𑀢𑁂𑀯𑀺𑀚𑁆𑀚𑀲𑀼𑀢𑁆𑀢

### 𑀯𑀸𑀲𑁂𑀝𑁆𑀞𑀫𑀸𑀡𑀯𑀸𑀦𑀼𑀬𑁄𑀕

914. “𑀲𑀸𑀥𑀼, 𑀯𑀸𑀲𑁂𑀝𑁆𑀞, 𑀢𑁂 𑀯𑀢, 𑀯𑀸𑀲𑁂𑀝𑁆𑀞, 𑀢𑁂𑀯𑀺𑀚𑁆𑀚𑀸 𑀩𑁆𑀭𑀸𑀳𑁆𑀫𑀡𑀸 𑀬𑀁 𑀦 𑀚𑀸𑀦𑀦𑁆𑀢𑀺, 𑀬𑀁 𑀦 𑀧𑀲𑁆𑀲𑀦𑁆𑀢𑀺, 𑀢𑀲𑁆𑀲 𑀲𑀳𑀩𑁆𑀬𑀢𑀸𑀬 𑀫𑀕𑁆𑀕𑀁 𑀤𑁂𑀲𑁂𑀲𑁆𑀲𑀦𑁆𑀢𑀺—  ‘𑀅𑀬𑀫𑁂𑀯 𑀉𑀚𑀼𑀫𑀕𑁆𑀕𑁄, 𑀅𑀬𑀫𑀜𑁆𑀚𑀲𑀸𑀬𑀦𑁄 𑀦𑀺𑀬𑁆𑀬𑀸𑀦𑀺𑀓𑁄, 𑀦𑀺𑀬𑁆𑀬𑀸𑀢𑀺 𑀢𑀓𑁆𑀓𑀭𑀲𑁆𑀲 𑀩𑁆𑀭𑀳𑁆𑀫𑀲𑀳𑀩𑁆𑀬𑀢𑀸𑀬𑀸’𑀢𑀺, 𑀦𑁂𑀢𑀁 𑀞𑀸𑀦𑀁 𑀯𑀺𑀚𑁆𑀚𑀢𑀺𑁇

* [13.2.1 Janapadakalyāṇīupamā](/tipitaka/6D/13/13.2/13.2.1.md)
* [13.2.2 Nisseṇīupamā](/tipitaka/6D/13/13.2/13.2.2.md)
* [13.2.3 Aciravatīnadīupamā](/tipitaka/6D/13/13.2/13.2.3.md)

[Go to previous page (13.1 Maggāmaggakathā)](/tipitaka/6D/13/13.1.md) / [Go to parent page (13 Tevijjasutta)](/tipitaka/6D/13.md) / [Go to next page (13.2.1 Janapadakalyāṇīupamā)](/tipitaka/6D/13/13.2/13.2.1.md)


