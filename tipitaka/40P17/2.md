---
title: 2 Kusalattika, Vipākattika
path: /tipitaka/40P17/2
ref: 257802
breadcrumbs:
  - name: Home
    link: /
  - name: 40P17 Dhammānulomapaccanīya (3), Tikatikapaṭṭhānapāḷi (5)
    link: /tipitaka/40P17
prevL: /tipitaka/40P17/1/1.2/Paccaniya
upL: /tipitaka/40P17/0
nextL: /tipitaka/40P17/3
---

# 2 Kusalattika, Vipākattika

### Kusalattika, Vipākattika

(9.)

22. Abyākataṃ vipākaṃ dhammaṃ paṭicca nakusalo navipāko dhammo uppajjati hetupaccayā. (Saṃkhittaṃ.)

23. Hetuyā tīṇi, adhipatiyā tīṇi…pe…  avigate tīṇi.

(10.)

24. Kusalaṃ vipākadhammadhammaṃ paṭicca nakusalo navipākadhammadhammo uppajjati hetupaccayā. Kusalaṃ vipākadhammadhammaṃ paṭicca naakusalo navipākadhammadhammo uppajjati hetupaccayā. Kusalaṃ vipākadhammadhammaṃ paṭicca nakusalo navipākadhammadhammo ca naakusalo navipākadhammadhammo ca dhammā uppajjanti hetupaccayā…  tīṇi.

25. Akusalaṃ vipākadhammadhammaṃ paṭicca naakusalo navipākadhammadhammo uppajjati hetupaccayā. Akusalaṃ vipākadhammadhammaṃ paṭicca nakusalo navipākadhammadhammo uppajjati hetupaccayā. Akusalaṃ vipākadhammadhammaṃ paṭicca nakusalo navipākadhammadhammo ca naakusalo navipākadhammadhammo ca dhammā uppajjanti hetupaccayā. (3) (Saṃkhittaṃ.)

26. Hetuyā cha, adhipatiyā cha…pe…  avigate cha.

(11.)

27. Abyākataṃ nevavipākanavipākadhammadhammaṃ paṭicca nakusalo nanevavipākanavipākadhammadhammo uppajjati hetupaccayā. Abyākataṃ nevavipākanavipākadhammadhammaṃ paṭicca naakusalo nanevavipākanavipākadhammadhammo uppajjati hetupaccayā. Abyākataṃ nevavipākanavipākadhammadhammaṃ paṭicca nakusalo nanevavipākanavipākadhammadhammo ca naakusalo nevavipākanavipākadhammadhammo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.


