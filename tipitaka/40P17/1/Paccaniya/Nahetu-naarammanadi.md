---
title:  Nahetu-naārammaṇādi
path: /tipitaka/40P17/1/Paccaniya/Nahetu-naarammanadi
ref: 259984
breadcrumbs:
  - name: Home
    link: /
  - name: 40P17 Dhammānulomapaccanīya (3), Tikatikapaṭṭhānapāḷi (5)
    link: /tipitaka/40P17
  - name: 1 Kusalattika, Vedanāttika
    link: /tipitaka/40P17/1
  - name: Paccanīya
    link: /tipitaka/40P17/1/Paccaniya
prevL: /tipitaka/40P17/1/Paccaniya
upL: /tipitaka/40P17/1/Paccaniya
nextL: /tipitaka/40P17/1/1.1
---

# Nahetu-naārammaṇādi

### Kusalattika, Vedanāttika

### Paccanīya

### Nahetu-naārammaṇādi

(2.)

6. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati nahetupaccayā…  tīṇi.

(3.)

7. Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Kusalaṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā…  tīṇi.

8. Akusalaṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā…  tīṇi.

9. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca naakusalo nasukhāya vedanāya sampayutto dhammo uppajjati naārammaṇapaccayā. Abyākataṃ sukhāya vedanāya sampayuttaṃ dhammaṃ paṭicca nakusalo nasukhāya vedanāya sampayutto ca naakusalo nasukhāya vedanāya sampayutto ca dhammā uppajjanti naārammaṇapaccayā…  tīṇi. (Saṃkhittaṃ.)

(4.)

10. Nahetuyā tīṇi, naārammaṇe nava, naadhipatiyā terasa…pe…  napurejāte terasa…pe…  najhāne namagge tīṇi, navippayutte nava…pe…  novigate nava.

11. Hetupaccayā naārammaṇe nava. (Saṃkhittaṃ.)

12. Nahetupaccayā ārammaṇe tīṇi. (Saṃkhittaṃ.)

13. (Sahajātavārampi paccayavārampi nissayavārampi saṃsaṭṭhavārampi sampayuttavārampi paṭiccavārasadisaṃ.)

(5.)

14. Kusalo sukhāya vedanāya sampayutto dhammo nakusalassa nasukhāya vedanāya sampayuttassa dhammassa hetupaccayena paccayo…pe… .

15. Hetuyā terasa, ārammaṇe aṭṭhārasa, adhipatiyā sattarasa, anantare nava…pe…  sahajāte terasa, aññamaññe nava, nissaye terasa, upanissaye aṭṭhārasa, pacchājāte nava, kamme terasa, vipāke tīṇi, āhāre…pe…  magge terasa, sampayutte nava, vippayutte nava…pe…  avigate terasa. (Pañhāvārampi vitthāretabbaṃ.)


