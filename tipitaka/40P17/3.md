
[Home](/) / [40P17 Dhammānulomapaccanīya (3), Tikatikapaṭṭhānapāḷi (5)](../40P17.md)

# 3 Kusalattika, Upādinnattika

* Kusalattika, Upādinnattika

(12.)

28\. Abyākataṃ upādinnupādāniyaṃ dhammaṃ paṭicca nakusalo naupādinnupādāniyo dhammo uppajjati hetupaccayā. Abyākataṃ upādinnupādāniyaṃ dhammaṃ paṭicca naakusalo naupādinnupādāniyo dhammo uppajjati hetupaccayā. Abyākataṃ upādinnupādāniyaṃ dhammaṃ paṭicca nakusalo naupādinnupādāniyo ca naakusalo naupādinnupādāniyo ca dhammā uppajjanti hetupaccayā. (Saṃkhittaṃ.)

29\. Hetuyā tīṇi, sahajāte tīṇi…pe…  avigate tīṇi.

(13.)

30\. Kusalo anupādinnupādāniyo dhammo nakusalassa naanupādinnupādāniyassa dhammassa ārammaṇapaccayena paccayo. Kusalo anupādinnupādāniyo dhammo naakusalassa naanupādinnupādāniyassa dhammassa ārammaṇapaccayena paccayo. Kusalo anupādinnupādāniyo dhammo nakusalassa naanupādinnupādāniyassa ca naakusalassa naanupādinnupādāniyassa ca dhammassa ārammaṇapaccayena paccayo…  tīṇi.

31\. Akusale tīṇi. Abyākataṃ anupādinnupādāniye tīṇiyeva…pe… . Ārammaṇe nava, anantare ekādasa…pe…  upanissaye pannarasa, purejāte āsevane tīṇi, kamme cha, āhāre tīṇi…pe…  avigate tīṇi.

(14.)

32\. Kusalaṃ anupādinnaanupādāniyaṃ dhammaṃ paṭicca nakusalo naanupādinnaanupādāniyo dhammo uppajjati hetupaccayā…  tīṇi.

33\. Abyākataṃ anupādinnaanupādāniyaṃ dhammaṃ paṭicca nakusalo naanupādinnaanupādāniyo dhammo uppajjati hetupaccayā…  tīṇi. (Saṃkhittaṃ.)

34\. Hetuyā cha, adhipatiyā cha…pe…  vipāke tīṇi…pe…  avigate cha.

[Go to previous page (2 Kusalattika, Vipākattika)](2.md) / [Go to parent page (40P17 Dhammānulomapaccanīya (3), Tikatikapaṭṭhānapāḷi (5))](0.md) / [Go to next page (4 Kusalattika, Saṃkiliṭṭhattika)](4.md)


