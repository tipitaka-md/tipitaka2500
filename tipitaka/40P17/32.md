---
title: 32 Sanidassanattika, Vitakkattikādi
path: /tipitaka/40P17/32
ref: 257832
breadcrumbs:
  - name: Home
    link: /
  - name: 40P17 Dhammānulomapaccanīya (3), Tikatikapaṭṭhānapāḷi (5)
    link: /tipitaka/40P17
prevL: /tipitaka/40P17/31
upL: /tipitaka/40P17/0
nextL: /tipitaka/40P17/33
---

# 32 Sanidassanattika, Vitakkattikādi

### Sanidassanattika, Vitakkattikādi

(49.)

138. Anidassanaappaṭighaṃ savitakkasavicāraṃ dhammaṃ paṭicca naanidassanaappaṭigho nasavitakkasavicāro dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  aññamaññe tīṇi…pe…  avigate cha.

139. Anidassanaappaṭighaṃ avitakkavicāramattaṃ dhammaṃ paṭicca naanidassanaappaṭigho naavitakkavicāramatto dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  aññamaññe tīṇi…pe…  avigate cha.

140. Anidassanaappaṭighaṃ avitakkaavicāraṃ dhammaṃ paṭicca nasanidassanasappaṭigho naavitakkaavicāro dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.


