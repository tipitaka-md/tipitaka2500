---
title: 19 Kusalattika, Ajjhattattikadvaya
path: /tipitaka/40P17/19
ref: 257819
breadcrumbs:
  - name: Home
    link: /
  - name: 40P17 Dhammānulomapaccanīya (3), Tikatikapaṭṭhānapāḷi (5)
    link: /tipitaka/40P17
prevL: /tipitaka/40P17/18
upL: /tipitaka/40P17/0
nextL: /tipitaka/40P17/20
---

# 19 Kusalattika, Ajjhattattikadvaya

### Kusalattika, Ajjhattattikadvaya

(31.)

82. Kusalo ajjhatto dhammo naajjhattassa nakusalassa dhammassa ārammaṇapaccayena paccayo. (Saṃkhittaṃ.) Ārammaṇe aṭṭhārasa, adhipatiyā nava, upanissaye aṭṭhārasa, purejāte cha, āhāre tīṇi, atthiyā avigate cha.

83. Kusalo bahiddhā dhammo nabahiddhā nakusalassa dhammassa ārammaṇapaccayena paccayo. (Saṃkhittaṃ.) Ārammaṇe aṭṭhārasa, adhipatiyā pannarasa, upanissaye aṭṭhārasa, purejāte cha, āhāre tīṇi, atthiyā avigate cha.

(32.)

84. Kusalaṃ ajjhattārammaṇaṃ dhammaṃ paṭicca nakusalo naajjhattārammaṇo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  aññamaññe tīṇi…pe…  vipāke tīṇi…pe…  avigate nava.

85. Kusalaṃ bahiddhārammaṇaṃ dhammaṃ paṭicca nakusalo nabahiddhārammaṇo dhammo uppajjati hetupaccayā. (Saṃkhittaṃ.) Hetuyā nava, adhipatiyā nava…pe…  aññamaññe tīṇi…pe…  vipāke tīṇi…pe…  avigate nava.


