---
title:  Hetu
path: /tipitaka/36P1/5/5.7/5.7.1/5.7.1.1/Hetu
ref: 262757
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 5 Upādinnattika
    link: /tipitaka/36P1/5
  - name: 5.7 Pañhāvāra
    link: /tipitaka/36P1/5/5.7
  - name: 5.7.1 Paccayānuloma
    link: /tipitaka/36P1/5/5.7/5.7.1
  - name: 5.7.1.1 Vibhaṅgavāra
    link: /tipitaka/36P1/5/5.7/5.7.1/5.7.1.1
prevL: /tipitaka/36P1/5/5.7/5.7.1/5.7.1.1
upL: /tipitaka/36P1/5/5.7/5.7.1/5.7.1.1
nextL: /tipitaka/36P1/5/5.7/5.7.1/5.7.1.1/Arammana
---

# Hetu

### Upādinnattika

### Pañhāvāra

### Paccayānuloma

### Vibhaṅgavāra

### Hetu

(51.)

2606. Upādinnupādāniyo dhammo upādinnupādāniyassa dhammassa hetupaccayena paccayo—  upādinnupādāniyā hetū sampayuttakānaṃ khandhānaṃ hetupaccayena paccayo; paṭisandhikkhaṇe upādinnupādāniyā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1)

2607. Upādinnupādāniyo dhammo anupādinnupādāniyassa dhammassa hetupaccayena paccayo—  upādinnupādāniyā hetū cittasamuṭṭhānānaṃ rūpānaṃ hetupaccayena paccayo. (2)

2608. Upādinnupādāniyo dhammo upādinnupādāniyassa ca anupādinnupādāniyassa ca dhammassa hetupaccayena paccayo—  upādinnupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)

2609. Anupādinnupādāniyo dhammo anupādinnupādāniyassa dhammassa hetupaccayena paccayo—  anupādinnupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (1)

2610. Anupādinnaanupādāniyo dhammo anupādinnaanupādāniyassa dhammassa hetupaccayena paccayo—  anupādinnaanupādāniyā hetū sampayuttakānaṃ khandhānaṃ hetupaccayena paccayo. (1)

2611. Anupādinnaanupādāniyo dhammo anupādinnupādāniyassa dhammassa hetupaccayena paccayo—  anupādinnaanupādāniyā hetū cittasamuṭṭhānānaṃ rūpānaṃ hetupaccayena paccayo. (2)

2612. Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa hetupaccayena paccayo—  anupādinnaanupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)


