
[Home](/) / [36P1 Dhammānuloma (1), Tikapaṭṭhānapāḷi (1)](/tipitaka/36P1.md) / [5 Upādinnattika](/tipitaka/36P1/5.md) / [5.7 Pañhāvāra](/tipitaka/36P1/5/5.7.md) / [5.7.1 Paccayānuloma](/tipitaka/36P1/5/5.7/5.7.1.md) / [5.7.1.1 Vibhaṅgavāra](/tipitaka/36P1/5/5.7/5.7.1/5.7.1.1.md)

# Indriya

### Upādinnattika

### Pañhāvāra

### Paccayānuloma

### Vibhaṅgavāra

### Indriya

(75.)

2706. Upādinnupādāniyo dhammo upādinnupādāniyassa dhammassa indriyapaccayena paccayo—  upādinnupādāniyā indriyā sampayuttakānaṃ khandhānaṃ indriyapaccayena paccayo; paṭisandhikkhaṇe upādinnupādāniyā indriyā sampayuttakānaṃ khandhānaṃ kaṭattā ca rūpānaṃ indriyapaccayena paccayo. Cakkhundriyaṃ cakkhuviññāṇassa…pe…  kāyindriyaṃ kāyaviññāṇassa…pe… . **Rūpajīvitindriyaṃ**—  kaṭattārūpānaṃ indriyapaccayena paccayo. (1)

2707. Upādinnupādāniyo dhammo anupādinnupādāniyassa dhammassa indriyapaccayena paccayo—  upādinnupādāniyā indriyā cittasamuṭṭhānānaṃ rūpānaṃ indriyapaccayena paccayo. (2)

2708. Upādinnupādāniyo dhammo upādinnupādāniyassa ca anupādinnupādāniyassa ca dhammassa indriyapaccayena paccayo—  upādinnupādāniyā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo. (3)

2709. Anupādinnupādāniyo dhammo anupādinnupādāniyassa dhammassa indriyapaccayena paccayo—  anupādinnupādāniyā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo. (1)

2710. Anupādinnaanupādāniyo dhammo anupādinnaanupādāniyassa dhammassa indriyapaccayena paccayo—  anupādinnaanupādāniyā indriyā sampayuttakānaṃ khandhānaṃ indriyapaccayena paccayo. (1)

2711. Anupādinnaanupādāniyo dhammo anupādinnupādāniyassa dhammassa indriyapaccayena paccayo—  anupādinnaanupādāniyā indriyā cittasamuṭṭhānānaṃ rūpānaṃ indriyapaccayena paccayo. (2)

2712. Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa indriyapaccayena paccayo—  anupādinnaanupādāniyā indriyā sampayuttakānaṃ khandhānaṃ cittasamuṭṭhānānañca rūpānaṃ indriyapaccayena paccayo. (3)

[Go to previous page (Āhāra)](/tipitaka/36P1/5/5.7/5.7.1/5.7.1.1/Ahara.md) / [Go to parent page (5.7.1.1 Vibhaṅgavāra)](/tipitaka/36P1/5/5.7/5.7.1/5.7.1.1.md) / [Go to next page (Jhāna)](/tipitaka/36P1/5/5.7/5.7.1/5.7.1.1/Jhana.md)


