---
title:  Nahetu
path: /tipitaka/36P1/5/5.3/5.3.2/5.3.2.1/Nahetu
ref: 262748
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 5 Upādinnattika
    link: /tipitaka/36P1/5
  - name: 5.3 Paccayavāra
    link: /tipitaka/36P1/5/5.3
  - name: 5.3.2 Paccayapaccanīya
    link: /tipitaka/36P1/5/5.3/5.3.2
  - name: 5.3.2.1 Vibhaṅgavāra
    link: /tipitaka/36P1/5/5.3/5.3.2/5.3.2.1
prevL: /tipitaka/36P1/5/5.3/5.3.2/5.3.2.1
upL: /tipitaka/36P1/5/5.3/5.3.2/5.3.2.1
nextL: /tipitaka/36P1/5/5.3/5.3.2/5.3.2.1/Naarammana
---

# Nahetu

### Upādinnattika

### Paccayavāra

### Paccayapaccanīya

### Vibhaṅgavāra

### Nahetu

(36.)

2553. Upādinnupādāniyaṃ dhammaṃ paccayā upādinnupādāniyo dhammo uppajjati nahetupaccayā—  ahetukaṃ upādinnupādāniyaṃ ekaṃ khandhaṃ paccayā…pe…  ahetukapaṭisandhikkhaṇe…pe…  asaññasattānaṃ ekaṃ mahābhūtaṃ…pe…  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ; vatthuṃ paccayā ahetukā upādinnupādāniyā khandhā. (1)

2554. Upādinnupādāniyaṃ dhammaṃ paccayā anupādinnupādāniyo dhammo uppajjati nahetupaccayā—  ahetuke upādinnupādāniye khandhe paccayā cittasamuṭṭhānaṃ rūpaṃ; vatthuṃ paccayā ahetukā anupādinnupādāniyā khandhā; vatthuṃ paccayā vicikicchāsahagato uddhaccasahagato moho. (2)

2555. Upādinnupādāniyaṃ dhammaṃ paccayā upādinnupādāniyo ca anupādinnupādāniyo ca dhammā uppajjanti nahetupaccayā—  ahetukaṃ upādinnupādāniyaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe… . (3)

2556. Anupādinnupādāniyaṃ dhammaṃ paccayā anupādinnupādāniyo dhammo uppajjati nahetupaccayā—  ahetukaṃ anupādinnupādāniyaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ ekaṃ mahābhūtaṃ…pe…  rūpaṃ; vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1)

2557. Upādinnupādāniyañca anupādinnupādāniyañca dhammaṃ paccayā anupādinnupādāniyo dhammo uppajjati nahetupaccayā—  ahetuke upādinnupādāniye khandhe ca mahābhūte ca paccayā cittasamuṭṭhānaṃ rūpaṃ; ahetukaṃ anupādinnupādāniyaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā; vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)


