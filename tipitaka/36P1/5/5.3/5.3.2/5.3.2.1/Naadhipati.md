
[Home](/) / [36P1 Dhammānuloma (1), Tikapaṭṭhānapāḷi (1)](/tipitaka/36P1.md) / [5 Upādinnattika](/tipitaka/36P1/5.md) / [5.3 Paccayavāra](/tipitaka/36P1/5/5.3.md) / [5.3.2 Paccayapaccanīya](/tipitaka/36P1/5/5.3/5.3.2.md) / [5.3.2.1 Vibhaṅgavāra](/tipitaka/36P1/5/5.3/5.3.2/5.3.2.1.md)

# Naadhipati

### Upādinnattika

### Paccayavāra

### Paccayapaccanīya

### Vibhaṅgavāra

### Naadhipati

(38.)

2559\. Upādinnupādāniyaṃ dhammaṃ paccayā upādinnupādāniyo dhammo uppajjati naadhipatipaccayā—  upādinnupādāniyaṃ ekaṃ khandhaṃ paccayā…pe… . (1)

2560\. Upādinnupādāniyaṃ dhammaṃ paccayā anupādinnupādāniyo dhammo uppajjati naadhipatipaccayā—  upādinnupādāniye khandhe paccayā cittasamuṭṭhānaṃ rūpaṃ; vatthuṃ paccayā anupādinnupādāniyā khandhā. (2)

2561\. Upādinnupādāniyaṃ dhammaṃ paccayā anupādinnaanupādāniyo dhammo uppajjati naadhipatipaccayā—  vatthuṃ paccayā anupādinnaanupādāniyā adhipati. (3)

2562\. Upādinnupādāniyaṃ dhammaṃ paccayā upādinnupādāniyo ca anupādinnupādāniyo ca dhammā uppajjanti naadhipatipaccayā—  upādinnupādāniyaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe… . (4)

2563\. Anupādinnupādāniyaṃ dhammaṃ paccayā. (Ekā pañhā.)

2564\. Anupādinnaanupādāniyaṃ dhammaṃ paccayā anupādinnaanupādāniyo dhammo uppajjati naadhipatipaccayā—  anupādinnaanupādāniye khandhe paccayā anupādinnaanupādāniyā adhipati. (1)

2565\. Upādinnupādāniyañca anupādinnaanupādāniyañca dhammaṃ paccayā anupādinnaanupādāniyo dhammo uppajjati na adhipatipaccayā—  anupādinnaanupādāniye khandhe ca vatthuñca paccayā anupādinnaanupādāniyā adhipati. (1)

2566\. Upādinnupādāniyañca anupādinnupādāniyañca dhammaṃ paccayā anupādinnupādāniyo dhammo uppajjati naadhipatipaccayā—  upādinnupādāniye khandhe ca mahābhūte ca paccayā cittasamuṭṭhānaṃ rūpaṃ; anupādinnupādāniyaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)

[Go to previous page (Naārammaṇa)](/tipitaka/36P1/5/5.3/5.3.2/5.3.2.1/Naarammana.md) / [Go to parent page (5.3.2.1 Vibhaṅgavāra)](/tipitaka/36P1/5/5.3/5.3.2/5.3.2.1.md) / [Go to next page (Naanantarādi)](/tipitaka/36P1/5/5.3/5.3.2/5.3.2.1/Naanantaradi.md)


