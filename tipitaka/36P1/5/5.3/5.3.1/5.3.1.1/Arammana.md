
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [5 Upādinnattika](../../../../5.md) / [5.3 Paccayavāra](../../../5.3.md) / [5.3.1 Paccayānuloma](../../5.3.1.md) / [5.3.1.1 Vibhaṅgavāra](../5.3.1.1.md)

# Ārammaṇa

* Upādinnattika

* Paccayavāra

* Paccayānuloma

* Vibhaṅgavāra

* Ārammaṇa

(32.)

2533\. Upādinnupādāniyaṃ dhammaṃ paccayā upādinnupādāniyo dhammo uppajjati ārammaṇapaccayā—  upādinnupādāniyaṃ ekaṃ khandhaṃ paccayā tayo khandhā…pe…  dve khandhe paccayā dve khandhā; paṭisandhikkhaṇe upādinnupādāniyaṃ ekaṃ khandhaṃ paccayā tayo khandhā…pe…  dve khandhe paccayā dve khandhā; vatthuṃ paccayā khandhā; cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ; vatthuṃ paccayā upādinnupādāniyā khandhā. (1)

2534\. Upādinnupādāniyaṃ dhammaṃ paccayā anupādinnupādāniyo dhammo uppajjati ārammaṇapaccayā—  vatthuṃ paccayā anupādinnupādāniyā khandhā. (2)

2535\. Upādinnupādāniyaṃ dhammaṃ paccayā anupādinnaanupādāniyo dhammo uppajjati ārammaṇapaccayā—  vatthuṃ paccayā anupādinnaanupādāniyā khandhā. (3)

2536\. Anupādinnupādāniyaṃ dhammaṃ paccayā anupādinnupādāniyo dhammo uppajjati ārammaṇapaccayā—  anupādinnupādāniyaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. (1)

2537\. Anupādinnaanupādāniyaṃ dhammaṃ paccayā anupādinnaanupādāniyo dhammo uppajjati ārammaṇapaccayā—  anupādinnaanupādāniyaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. (1)

2538\. Upādinnupādāniyañca anupādinnaanupādāniyañca dhammaṃ paccayā anupādinnaanupādāniyo dhammo uppajjati ārammaṇapaccayā—  anupādinnaanupādāniyaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)

2539\. Upādinnupādāniyañca anupādinnupādāniyañca dhammaṃ paccayā anupādinnupādāniyo dhammo uppajjati ārammaṇapaccayā—  anupādinnupādāniyaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)

[Go to previous page (Hetu)](Hetu.md) / [Go to parent page (5.3.1.1 Vibhaṅgavāra)](../5.3.1.1.md) / [Go to next page (Adhipati)](Adhipati.md)


