---
title:  Naadhipati
path: /tipitaka/36P1/5/5.1/5.1.2/5.1.2.1/Naadhipati
ref: 262729
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 5 Upādinnattika
    link: /tipitaka/36P1/5
  - name: 5.1 Paṭiccavāra
    link: /tipitaka/36P1/5/5.1
  - name: 5.1.2 Paccayapaccanīya
    link: /tipitaka/36P1/5/5.1/5.1.2
  - name: 5.1.2.1 Vibhaṅgavāra
    link: /tipitaka/36P1/5/5.1/5.1.2/5.1.2.1
prevL: /tipitaka/36P1/5/5.1/5.1.2/5.1.2.1/Naarammana
upL: /tipitaka/36P1/5/5.1/5.1.2/5.1.2.1
nextL: /tipitaka/36P1/5/5.1/5.1.2/5.1.2.1/Naanantaradi
---

# Naadhipati

### Upādinnattika

### Paṭiccavāra

### Paccayapaccanīya

### Vibhaṅgavāra

### Naadhipati

(15.)

2486. Upādinnupādāniyaṃ dhammaṃ paṭicca upādinnupādāniyo dhammo uppajjati naadhipatipaccayā (paṭisandhi paripuṇṇaṃ)…  tīṇi.

2487. Anupādinnupādāniyaṃ dhammaṃ paṭicca…  ekā.

2488. Anupādinnaanupādāniyaṃ dhammaṃ paṭicca anupādinnaanupādāniyo dhammo uppajjati naadhipatipaccayā—  anupādinnaanupādāniye khandhe paṭicca anupādinnaanupādāniyā adhipati. (1)

2489. Upādinnupādāniyañca anupādinnupādāniyañca dhammaṃ paṭicca anupādinnupādāniyo dhammo uppajjati naadhipatipaccayā—  upādinnupādāniye khandhe ca mahābhūte ca paṭicca cittasamuṭṭhānaṃ rūpaṃ.


