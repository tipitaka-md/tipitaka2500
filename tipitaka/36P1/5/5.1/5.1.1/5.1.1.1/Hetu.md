---
title:  Hetu
path: /tipitaka/36P1/5/5.1/5.1.1/5.1.1.1/Hetu
ref: 262714
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 5 Upādinnattika
    link: /tipitaka/36P1/5
  - name: 5.1 Paṭiccavāra
    link: /tipitaka/36P1/5/5.1
  - name: 5.1.1 Paccayānuloma
    link: /tipitaka/36P1/5/5.1/5.1.1
  - name: 5.1.1.1 Vibhaṅgavāra
    link: /tipitaka/36P1/5/5.1/5.1.1/5.1.1.1
prevL: /tipitaka/36P1/5/5.1/5.1.1/5.1.1.1
upL: /tipitaka/36P1/5/5.1/5.1.1/5.1.1.1
nextL: /tipitaka/36P1/5/5.1/5.1.1/5.1.1.1/Arammana
---

# Hetu

### Upādinnattika

### Paṭiccavāra

### Paccayānuloma

### Vibhaṅgavāra

### Hetu

(1.)

2437. Upādinnupādāniyaṃ dhammaṃ paṭicca upādinnupādāniyo dhammo uppajjati hetupaccayā—  upādinnupādāniyaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā; paṭisandhikkhaṇe upādinnupādāniyaṃ ekaṃ khandhaṃ paṭicca tayo khandhā kaṭattā ca rūpaṃ…pe…  dve khandhe paṭicca dve khandhā kaṭattā ca rūpaṃ; khandhe paṭicca vatthu, vatthuṃ paṭicca khandhā; upādinnupādāniyaṃ ekaṃ mahābhūtaṃ paṭicca tayo mahābhūtā…pe…  dve mahābhūte paṭicca dve mahābhūtā, mahābhūte paṭicca kaṭattārūpaṃ upādārūpaṃ. (1)

2438. Upādinnupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  upādinnupādāniye khandhe paṭicca cittasamuṭṭhānaṃ rūpaṃ. (2)

2439. Upādinnupādāniyaṃ dhammaṃ paṭicca upādinnupādāniyo ca anupādinnupādāniyo ca dhammā uppajjanti hetupaccayā—  upādinnupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3)

2440. Anupādinnupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  anupādinnupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ; anupādinnupādāniyaṃ ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ upādārūpaṃ. (1)

2441. Anupādinnaanupādāniyaṃ dhammaṃ paṭicca anupādinnaanupādāniyo dhammo uppajjati hetupaccayā—  anupādinnaanupādāniyaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

2442. Anupādinnaanupādāniyaṃ dhammaṃ paṭicca anupādinnupādāniyo dhammo uppajjati hetupaccayā—  anupādinnaanupādāniye khandhe paṭicca cittasamuṭṭhānaṃ rūpaṃ. (2)

2443. Anupādinnaanupādāniyaṃ dhammaṃ paṭicca anupādinnupādāniyo ca anupādinnaanupādāniyo ca dhammā uppajjanti hetupaccayā—  anupādinnaanupādāniyaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3)

2444. Anupādinnupādāniyañca anupādinnaanupādāniyañca dhammaṃ paṭicca anupādinnupādāniyo dhammo uppajjati hetupaccayā—  anupādinnaanupādāniye khandhe ca mahābhūte ca paṭicca cittasamuṭṭhānaṃ rūpaṃ. (1)

2445. Upādinnupādāniyañca anupādinnupādāniyañca dhammaṃ paṭicca anupādinnupādāniyo dhammo uppajjati hetupaccayā—  upādinnupādāniye khandhe ca mahābhūte ca paṭicca cittasamuṭṭhānaṃ rūpaṃ. (1)


