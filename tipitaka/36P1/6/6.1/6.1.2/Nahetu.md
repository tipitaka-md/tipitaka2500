---
title:  Nahetu
path: /tipitaka/36P1/6/6.1/6.1.2/Nahetu
ref: 260689
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 6 Saṃkiliṭṭhattika
    link: /tipitaka/36P1/6
  - name: 6.1 Paṭiccavāra
    link: /tipitaka/36P1/6/6.1
  - name: 6.1.2 Paccayapaccanīya
    link: /tipitaka/36P1/6/6.1/6.1.2
prevL: /tipitaka/36P1/6/6.1/6.1.2
upL: /tipitaka/36P1/6/6.1/6.1.2
nextL: /tipitaka/36P1/6/6.1/6.1.2/Suddha
---

# Nahetu

### Saṃkiliṭṭhattika

### Paṭiccavāra

### Paccayapaccanīya

### Nahetu

(4.)

2817. Saṃkiliṭṭhasaṃkilesikaṃ dhammaṃ paṭicca saṃkiliṭṭhasaṃkilesiko dhammo uppajjati nahetupaccayā—  vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1)

2818. Asaṃkiliṭṭhasaṃkilesikaṃ dhammaṃ paṭicca asaṃkiliṭṭhasaṃkilesiko dhammo uppajjati nahetupaccayā—  ahetukaṃ asaṃkiliṭṭhasaṃkilesikaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  ahetukapaṭisandhikkhaṇe…pe…  asaññasattānaṃ ekaṃ mahābhūtaṃ. (1) (Saṃkhittaṃ.)

===

2819. (Yathā kusalattike vibhattaṃ, evaṃ vibhajitabbaṃ.)




