---
title: 1.3.1.4 Ārammaṇamūlakādi
path: /tipitaka/36P1/1/1.3/1.3.1/1.3.1.4
ref: 260456
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 1 Nikkhepavāra
    link: /tipitaka/36P1/1
  - name: 1.3 Pucchāvāra
    link: /tipitaka/36P1/1/1.3
  - name: 1.3.1 Paccayānuloma
    link: /tipitaka/36P1/1/1.3/1.3.1
prevL: /tipitaka/36P1/1/1.3/1.3.1/1.3.1.3
upL: /tipitaka/36P1/1/1.3/1.3.1
nextL: /tipitaka/36P1/1/1.3/1.3.2
---

# 1.3.1.4 Ārammaṇamūlakādi

### Nikkhepavāra

### Pucchāvāra

### Paccayānuloma

### Ārammaṇamūlakādi

(40.)

83. Siyā kusalaṃ dhammaṃ paṭicca kusalo dhammo uppajjeyya ārammaṇapaccayā hetupaccayā…  ārammaṇapaccayā adhipatipaccayā…pe…  ārammaṇapaccayā avigatapaccayā.

84. Siyā kusalaṃ dhammaṃ paṭicca kusalo dhammo uppajjeyya adhipatipaccayā…  anantarapaccayā…  samanantarapaccayā…  sahajātapaccayā…  aññamaññapaccayā…pe…  avigatapaccayā hetupaccayā…  avigatapaccayā ārammaṇapaccayā…  avigatapaccayā adhipatipaccayā…pe…  avigatapaccayā vigatapaccayā.

===

85. Dumūlakaṃ.



(41.)

86. Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā…  avigatapaccayā hetupaccayā adhipatipaccayā…  avigatapaccayā hetupaccayā anantarapaccayā…pe…  avigatapaccayā hetupaccayā vigatapaccayā.

(42.)

87. Siyā kusalaṃ dhammaṃ paṭicca kusalo dhammo uppajjeyya avigatapaccayā hetupaccayā ārammaṇapaccayā adhipatipaccayā…  avigatapaccayā hetupaccayā ārammaṇapaccayā anantarapaccayā…pe…  vigatapaccayā.

88. (Ekekassa padassa ekamūlakaṃ, dumūlakaṃ, timūlakaṃ, catumūlakaṃ, pañcamūlakaṃ, sabbamūlakaṃ asammuyhantena vitthāretabbaṃ.)

89. _Tikañca paṭṭhānavaraṃ dukuttamaṃ,_  
_Dukaṃ tikañceva tikaṃ dukañca;_  
_Tikaṃ tikañceva dukaṃ dukañca,_  
_Cha anulomamhi nayā sugambhīrāti. (1)_  



