
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [4 Vipākattika](../../../../4.md) / [4.1 Paṭiccavāra](../../../4.1.md) / [4.1.1 Paccayānuloma](../../4.1.1.md) / [4.1.1.1 Vibhaṅgavāra](../4.1.1.1.md)

# Aññamañña

* Vipākattika

* Paṭiccavāra

* Paccayānuloma

* Vibhaṅgavāra

* Aññamañña

(14.)

2068\. Vipākaṃ dhammaṃ paṭicca vipāko dhammo uppajjati aññamaññapaccayā—  vipākaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā; paṭisandhikkhaṇe vipākaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

2069\. Vipākaṃ dhammaṃ paṭicca nevavipākanavipākadhammadhammo uppajjati aññamaññapaccayā—  paṭisandhikkhaṇe vipāke khandhe paṭicca vatthu. (2)

2070\. Vipākaṃ dhammaṃ paṭicca vipāko ca nevavipākanavipākadhammadhammo ca dhammā uppajjanti aññamaññapaccayā—  paṭisandhikkhaṇe vipākaṃ ekaṃ khandhaṃ paṭicca tayo khandhā vatthu ca…pe…  dve khandhe paṭicca dve khandhā vatthu ca. (3)

2071\. Vipākadhammadhammaṃ paṭicca vipākadhammadhammo uppajjati aññamaññapaccayā—  vipākadhammadhammaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

(15.)

2072\. Nevavipākanavipākadhammadhammaṃ paṭicca nevavipākanavipākadhammadhammo uppajjati aññamaññapaccayā—  nevavipākanavipākadhammadhammaṃ ekaṃ khandhaṃ paṭicca tayo khandhā…pe…  ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe… . (1)

2073\. Nevavipākanavipākadhammadhammaṃ paṭicca vipāko dhammo uppajjati aññamaññapaccayā—  paṭisandhikkhaṇe vatthuṃ paṭicca vipākā khandhā. (2)

2074\. Vipākañca nevavipākanavipākadhammadhammañca dhammaṃ paṭicca vipāko dhammo uppajjati aññamaññapaccayā—  paṭisandhikkhaṇe vipākaṃ ekaṃ khandhañca vatthuñca paṭicca tayo khandhā…pe…  dve khandhe ca vatthuñca paṭicca dve khandhā. (1)

[Go to previous page (Anantarādi)](Anantaradi.md) / [Go to parent page (4.1.1.1 Vibhaṅgavāra)](../4.1.1.1.md) / [Go to next page (Nissayādi)](Nissayadi.md)


