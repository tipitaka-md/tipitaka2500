---
title:  Navipāka
path: /tipitaka/36P1/4/4.1/4.1.2/4.1.2.1/Navipaka
ref: 262650
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 4 Vipākattika
    link: /tipitaka/36P1/4
  - name: 4.1 Paṭiccavāra
    link: /tipitaka/36P1/4/4.1
  - name: 4.1.2 Paccayapaccanīya
    link: /tipitaka/36P1/4/4.1/4.1.2
  - name: 4.1.2.1 Vibhaṅgavāra
    link: /tipitaka/36P1/4/4.1/4.1.2/4.1.2.1
prevL: /tipitaka/36P1/4/4.1/4.1.2/4.1.2.1/Nakamma
upL: /tipitaka/36P1/4/4.1/4.1.2/4.1.2.1
nextL: /tipitaka/36P1/4/4.1/4.1.2/4.1.2.1/Naahara
---

# Navipāka

### Vipākattika

### Paṭiccavāra

### Paccayapaccanīya

### Vibhaṅgavāra

### Navipāka

(40.)

2123. Vipākadhammadhammaṃ paṭicca vipākadhammadhammo uppajjati navipākapaccayā—  vipākadhammadhammaṃ ekaṃ khandhaṃ paṭicca tayo khandhā…pe…  dve khandhe paṭicca dve khandhā. (1)

2124. Vipākadhammadhammaṃ paṭicca nevavipākanavipākadhammadhammo uppajjati navipākapaccayā—  vipākadhammadhamme khandhe paṭicca cittasamuṭṭhānaṃ rūpaṃ. (2)

2125. Vipākadhammadhammaṃ paṭicca vipākadhammadhammo ca nevavipākanavipākadhammadhammo ca dhammā uppajjanti navipākapaccayā—  vipākadhammadhammaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. (3)

(41.)

2126. Nevavipākanavipākadhammadhammaṃ paṭicca nevavipākanavipākadhammadhammo uppajjati navipākapaccayā—  nevavipākanavipākadhammadhammaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe paṭicca dve khandhā cittasamuṭṭhānañca rūpaṃ. Ekaṃ mahābhūtaṃ paṭicca tayo mahābhūtā…pe…  mahābhūte paṭicca cittasamuṭṭhānaṃ rūpaṃ upādārūpaṃ; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paṭicca tayo mahābhūtā…pe…  mahābhūte paṭicca kaṭattārūpaṃ upādārūpaṃ. (1)

2127. Vipākadhammadhammañca nevavipākanavipākadhammadhammañca dhammaṃ paṭicca nevavipākanavipākadhammadhammo uppajjati navipākapaccayā—  vipākadhammadhamme khandhe ca mahābhūte ca paṭicca cittasamuṭṭhānaṃ rūpaṃ. (1)


