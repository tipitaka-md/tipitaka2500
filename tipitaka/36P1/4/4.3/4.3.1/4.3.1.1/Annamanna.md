---
title:  Aññamañña
path: /tipitaka/36P1/4/4.3/4.3.1/4.3.1.1/Annamanna
ref: 262670
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 4 Vipākattika
    link: /tipitaka/36P1/4
  - name: 4.3 Paccayavāra
    link: /tipitaka/36P1/4/4.3
  - name: 4.3.1 Paccayānuloma
    link: /tipitaka/36P1/4/4.3/4.3.1
  - name: 4.3.1.1 Vibhaṅgavāra
    link: /tipitaka/36P1/4/4.3/4.3.1/4.3.1.1
prevL: /tipitaka/36P1/4/4.3/4.3.1/4.3.1.1/Anantara-samanantara
upL: /tipitaka/36P1/4/4.3/4.3.1/4.3.1.1
nextL: /tipitaka/36P1/4/4.3/4.3.1/4.3.1.1/Nissaya
---

# Aññamañña

### Vipākattika

### Paccayavāra

### Paccayānuloma

### Vibhaṅgavāra

### Aññamañña

(66.)

2203. Sahajātapaccayā…pe…  aññamaññapaccayā—  vipākaṃ ekaṃ khandhaṃ paccayā tayo khandhā…pe…  dve khandhe paccayā dve khandhā; paṭisandhikkhaṇe vipākaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. (1)

2204. Vipākaṃ dhammaṃ paccayā nevavipākanavipākadhammadhammo uppajjati aññamaññapaccayā—  paṭisandhikkhaṇe vipāke khandhe paccayā vatthu. (2)

2205. Vipākaṃ dhammaṃ paccayā vipāko ca nevavipākanavipākadhammadhammo ca dhammā uppajjanti aññamaññapaccayā—  paṭisandhikkhaṇe vipākaṃ ekaṃ khandhaṃ paccayā tayo khandhā vatthu ca…pe…  dve khandhe paccayā dve khandhā vatthu ca. (3)

(67.)

2206. Vipākadhammadhammaṃ paccayā vipākadhammadhammo uppajjati aññamaññapaccayā—  vipākadhammadhammaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. (1)

2207. Nevavipākanavipākadhammadhammaṃ paccayā nevavipākanavipākadhammadhammo uppajjati aññamaññapaccayā—  nevavipākanavipākadhammadhammaṃ ekaṃ khandhaṃ paccayā tayo khandhā…pe…  dve khandhe paccayā dve khandhā, ekaṃ mahābhūtaṃ paccayā tayo mahābhūtā…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā…pe…  dve mahābhūte paccayā dve mahābhūtā; vatthuṃ paccayā nevavipākanavipākadhammadhammā khandhā. (1)

2208. Nevavipākanavipākadhammadhammaṃ paccayā vipāko dhammo uppajjati aññamaññapaccayā—  cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākā khandhā; paṭisandhikkhaṇe vatthuṃ paccayā vipākā khandhā. (2)

2209. Nevavipākanavipākadhammadhammaṃ paccayā vipākadhammadhammo uppajjati aññamaññapaccayā—  vatthuṃ paccayā vipākadhammadhammā khandhā. (3)

2210. Vipākañca nevavipākanavipākadhammadhammañca dhammaṃ paccayā vipāko dhammo uppajjati aññamaññapaccayā—  cakkhuviññāṇasahagataṃ ekaṃ khandhañca cakkhāyatanañca paccayā tayo khandhā…pe…  dve khandhe ca cakkhāyatanañca paccayā dve khandhā, sota…  ghāna…  jivhā…  kāya…pe…  vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā; paṭisandhikkhaṇe vipākaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)

2211. Vipākadhammadhammañca nevavipākanavipākadhammadhammañca dhammaṃ paccayā vipākadhammadhammo uppajjati aññamaññapaccayā—  vipākadhammadhammaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā. (1)


