
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [4 Vipākattika](../../../../4.md) / [4.7 Pañhāvāra](../../../4.7.md) / [4.7.1 Paccayānuloma](../../4.7.1.md) / [4.7.1.1 Vibhaṅgavāra](../4.7.1.1.md)

# Atthi

* Vipākattika

* Pañhāvāra

* Paccayānuloma

* Vibhaṅgavāra

* Atthi

(116.)

2387\. Vipāko dhammo vipākassa dhammassa atthipaccayena paccayo—  vipāko eko khandho tiṇṇannaṃ…pe…  paṭisandhikkhaṇe vipāko eko khandho tiṇṇannaṃ…pe… . (1)

2388\. Vipāko dhammo nevavipākanavipākadhammadhammassa…pe…  sahajātaṃ, pacchājātaṃ. **Sahajātā**—  vipākā khandhā cittasamuṭṭhānānaṃ rūpānaṃ atthipaccayena paccayo; paṭisandhikkhaṇe vipākā khandhā kaṭattārūpānaṃ atthipaccayena paccayo. **Pacchājātā**—  vipākā khandhā purejātassa imassa kāyassa atthipaccayena paccayo. (2)

2389\. Vipāko dhammo vipākassa ca nevavipākanavipākadhammadhammassa ca atthipaccayena paccayo—  vipāko eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…  paṭisandhikkhaṇe…pe… . (3)

(117.)

2390\. Vipākadhammadhammo vipākadhammadhammassa atthipaccayena paccayo…  dve khandhā dvinnaṃ khandhānaṃ atthipaccayena paccayo. (1)

2391\. Vipākadhammadhammo nevavipākanavipākadhammadhammassa atthipaccayena paccayo—  sahajātaṃ, pacchājātaṃ. **Sahajātā**—  vipākadhammadhammā khandhā cittasamuṭṭhānānaṃ rūpānaṃ atthipaccayena paccayo. **Pacchājātā**—  vipākadhammadhammā khandhā purejātassa imassa kāyassa atthipaccayena paccayo. (2)

2392\. Vipākadhammadhammo vipākadhammadhammassa ca nevavipākanavipākadhammadhammassa ca…pe…  vipākadhammadhammo eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo… . (3)

2393\. Nevavipākanavipākadhammadhammo nevavipākanavipākadhammadhammassa…pe…  sahajātaṃ, purejātaṃ, pacchājātaṃ, āhāraṃ, indriyaṃ. **Sahajāto**—  nevavipākanavipākadhammadhammo eko khandho tiṇṇannaṃ khandhānaṃ cittasamuṭṭhānānañca rūpānaṃ atthipaccayena paccayo…pe…  dve khandhā dvinnaṃ khandhānaṃ cittasamuṭṭhānānañca rūpānaṃ atthipaccayena paccayo; ekaṃ mahābhūtaṃ…pe…  mahābhūtā cittasamuṭṭhānānaṃ rūpānaṃ kaṭattārūpānaṃ upādārūpānaṃ atthipaccayena paccayo. Bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe… .

2394\. **Purejātaṃ**—  arahā cakkhuṃ aniccato…pe…  sotaṃ…pe…  vatthuṃ aniccato…pe…  dibbena cakkhunā rūpaṃ passati, dibbāya sotadhātuyā saddaṃ suṇāti, vatthu nevavipākanavipākadhammadhammānaṃ khandhānaṃ atthipaccayena paccayo.

2395\. **Pacchājātā**—  nevavipākanavipākadhammadhammā khandhā purejātassa imassa kāyassa atthipaccayena paccayo. **Kabaḷīkāro āhāro**—  imassa kāyassa atthipaccayena paccayo. **Rūpajīvitindriyaṃ**—  kaṭattārūpānaṃ atthipaccayena paccayo. (1)

2396\. Nevavipākanavipākadhammadhammo vipākassa dhammassa atthipaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu vipākānaṃ khandhānaṃ atthipaccayena paccayo. **Purejātaṃ**—  sekkhā vā puthujjanā vā cakkhuṃ aniccato…pe…  assādenti; taṃ ārabbha rāgo…pe…  domanassaṃ…pe…  kusalākusale niruddhe vipāko tadārammaṇatā…pe…  sotaṃ…pe…  vatthuṃ…pe…  vipāko tadārammaṇatā…pe…  rūpāyatanaṃ cakkhuviññāṇassa…pe…  phoṭṭhabbāyatanaṃ kāyaviññāṇassa…pe…  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu vipākānaṃ khandhānaṃ atthipaccayena paccayo. (2)

2397\. Nevavipākanavipākadhammadhammo vipākadhammadhammassa atthipaccayena paccayo. **Purejātaṃ**—  sekkhā vā puthujjanā vā cakkhuṃ aniccato…pe…  assādenti…pe…  domanassaṃ uppajjati. Sotaṃ…pe…  vatthuṃ aniccato…pe…  domanassaṃ uppajjati. Dibbena cakkhunā…pe…  vatthu vipākadhammadhammānaṃ khandhānaṃ atthipaccayena paccayo. (3)

(118.)

2398\. Vipāko ca nevavipākanavipākadhammadhammo ca dhammā vipākassa dhammassa atthipaccayena paccayo—  sahajātaṃ, purejātaṃ. **Sahajāto**—  cakkhuviññāṇasahagato eko khandho ca cakkhāyatanañca tiṇṇannaṃ…pe…  kāyaviññāṇasahagato…pe…  vipāko eko khandho ca vatthu ca tiṇṇannaṃ khandhānaṃ…pe…  paṭisandhikkhaṇe vipāko eko khandho ca vatthu ca tiṇṇannaṃ…pe… . (1)

2399\. Vipāko ca nevavipākanavipākadhammadhammo ca dhammā nevavipākanavipākadhammadhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. **Sahajātā**—  vipākā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. Paṭisandhikkhaṇe vipākā khandhā ca mahābhūtā ca kaṭattārūpānaṃ atthipaccayena paccayo.

2400\. **Pacchājātā**—  vipākā khandhā ca kabaḷīkāro āhāro ca imassa kāyassa…pe…  pacchājātā vipākā khandhā ca rūpajīvitindriyañca kaṭattārūpānaṃ atthipaccayena paccayo. (2)

2401\. Vipākadhammadhammo ca nevavipākanavipākadhammadhammo ca dhammā vipākadhammadhammassa…pe…  sahajātaṃ, purejātaṃ. **Sahajāto**—  vipākadhammadhammo eko khandho ca vatthu ca tiṇṇannaṃ…pe… . (1)

2402\. Vipākadhammadhammo ca nevavipākanavipākadhammadhammo ca dhammā nevavipākanavipākadhammadhammassa atthipaccayena paccayo—  sahajātaṃ, pacchājātaṃ, āhāraṃ, indriyaṃ. **Sahajātā**—  vipākadhammadhammā khandhā ca mahābhūtā ca cittasamuṭṭhānānaṃ rūpānaṃ atthipaccayena paccayo. **Pacchājātā**—  vipākadhammadhammā khandhā ca kabaḷīkāro āhāro ca purejātassa imassa kāyassa atthipaccayena paccayo. **Pacchājātā**—  vipākadhammadhammā khandhā ca rūpajīvitindriyañca kaṭattārūpānaṃ atthipaccayena paccayo. (2)

[Go to previous page (Vippayutta)](Vippayutta.md) / [Go to parent page (4.7.1.1 Vibhaṅgavāra)](../4.7.1.1.md) / [Go to next page (Natthi-vigatāvigata)](Natthi-vigatavigata.md)


