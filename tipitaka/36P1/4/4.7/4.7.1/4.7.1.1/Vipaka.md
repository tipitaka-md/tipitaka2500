
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [4 Vipākattika](../../../../4.md) / [4.7 Pañhāvāra](../../../4.7.md) / [4.7.1 Paccayānuloma](../../4.7.1.md) / [4.7.1.1 Vibhaṅgavāra](../4.7.1.1.md)

# Vipāka

* Vipākattika

* Pañhāvāra

* Paccayānuloma

* Vibhaṅgavāra

* Vipāka

(109.)

2368\. Vipāko dhammo vipākassa dhammassa vipākapaccayena paccayo—  vipāko eko khandho tiṇṇannaṃ khandhānaṃ vipākapaccayena paccayo; paṭisandhikkhaṇe…pe… . (1)

2369\. Vipāko dhammo nevavipākanavipākadhammadhammassa vipākapaccayena paccayo—  vipākā khandhā cittasamuṭṭhānānaṃ rūpānaṃ vipākapaccayena paccayo; paṭisandhikkhaṇe vipākā khandhā kaṭattārūpānaṃ vipākapaccayena paccayo. Khandhā vatthussa…pe… . (2)

2370\. Vipāko dhammo vipākassa ca nevavipākanavipākadhammadhammassa ca vipākapaccayena paccayo—  vipāko eko khandho tiṇṇannaṃ khandhānaṃ cittasamuṭṭhānānañca rūpānaṃ vipākapaccayena paccayo; paṭisandhikkhaṇe vipāko eko khandho tiṇṇannaṃ khandhānaṃ kaṭattā ca rūpānaṃ vipākapaccayena paccayo. (3)

[Go to previous page (Kamma)](Kamma.md) / [Go to parent page (4.7.1.1 Vibhaṅgavāra)](../4.7.1.1.md) / [Go to next page (Āhāra)](Ahara.md)


