
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [4 Vipākattika](../../../../4.md) / [4.7 Pañhāvāra](../../../4.7.md) / [4.7.1 Paccayānuloma](../../4.7.1.md) / [4.7.1.1 Vibhaṅgavāra](../4.7.1.1.md)

# Hetu

* Vipākattika

* Pañhāvāra

* Paccayānuloma

* Vibhaṅgavāra

* Hetu

(90.)

2273\. Vipāko dhammo vipākassa dhammassa hetupaccayena paccayo—  vipākā hetū sampayuttakānaṃ khandhānaṃ hetupaccayena paccayo; paṭisandhikkhaṇe vipākā hetū sampayuttakānaṃ khandhānaṃ hetupaccayena paccayo. (1)

2274\. Vipāko dhammo nevavipākanavipākadhammadhammassa hetupaccayena paccayo—  vipākā hetū cittasamuṭṭhānānaṃ rūpānaṃ hetupaccayena paccayo; paṭisandhikkhaṇe vipākā hetū kaṭattārūpānaṃ hetupaccayena paccayo. (2)

2275\. Vipāko dhammo vipākassa ca nevavipākanavipākadhammadhammassa ca hetupaccayena paccayo—  vipākā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo; paṭisandhikkhaṇe vipākā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (3)

(91.)

2276\. Vipākadhammadhammo vipākadhammadhammassa hetupaccayena paccayo—  vipākadhammadhammā hetū sampayuttakānaṃ khandhānaṃ hetupaccayena paccayo. (1)

2277\. Vipākadhammadhammo nevavipākanavipākadhammadhammassa hetupaccayena paccayo—  vipākadhammadhammā hetū cittasamuṭṭhānānaṃ rūpānaṃ hetupaccayena paccayo. (2)

2278\. Vipākadhammadhammo vipākadhammadhammassa ca nevavipākanavipākadhammadhammassa ca hetupaccayena paccayo—  vipākadhammadhammā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3)

2279\. Nevavipākanavipākadhammadhammo nevavipākanavipākadhammadhammassa hetupaccayena paccayo—  nevavipākanavipākadhammadhammā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo.

[Go to previous page (4.7.1.1 Vibhaṅgavāra)](../4.7.1.1.md) / [Go to parent page (4.7.1.1 Vibhaṅgavāra)](../4.7.1.1.md) / [Go to next page (Ārammaṇa)](Arammana.md)


