---
title:  Sahajāta
path: /tipitaka/36P1/4/4.7/4.7.1/4.7.1.1/Sahajata
ref: 262692
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 4 Vipākattika
    link: /tipitaka/36P1/4
  - name: 4.7 Pañhāvāra
    link: /tipitaka/36P1/4/4.7
  - name: 4.7.1 Paccayānuloma
    link: /tipitaka/36P1/4/4.7/4.7.1
  - name: 4.7.1.1 Vibhaṅgavāra
    link: /tipitaka/36P1/4/4.7/4.7.1/4.7.1.1
prevL: /tipitaka/36P1/4/4.7/4.7.1/4.7.1.1/Samanantara
upL: /tipitaka/36P1/4/4.7/4.7.1/4.7.1.1
nextL: /tipitaka/36P1/4/4.7/4.7.1/4.7.1.1/Annamanna
---

# Sahajāta

### Vipākattika

### Pañhāvāra

### Paccayānuloma

### Vibhaṅgavāra

### Sahajāta

(99.)

2307. Vipāko dhammo vipākassa dhammassa sahajātapaccayena paccayo—  vipāko eko khandho…pe…  tīṇi.

2308. Vipākadhammadhammo vipākadhammadhammassa sahajātapaccayena paccayo…  tīṇi.

2309. Nevavipākanavipākadhammadhammo nevavipākanavipākadhammadhammassa sahajātapaccayena paccayo—  nevavipākanavipākadhammadhammo eko khandho…pe…  ekaṃ mahābhūtaṃ…pe…  bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ…pe… . (1)

2310. Nevavipākanavipākadhammadhammo vipākassa dhammassa sahajātapaccayena paccayo—  paṭisandhikkhaṇe vatthu vipākānaṃ khandhānaṃ sahajātapaccayena paccayo. (2)

2311. Vipāko ca nevavipākanavipākadhammadhammo ca dhammā vipākassa dhammassa sahajātapaccayena paccayo—  paṭisandhikkhaṇe vipāko eko khandho ca vatthu ca tiṇṇannaṃ khandhānaṃ…pe… . (1)

2312. Vipāko ca nevavipākanavipākadhammadhammo ca dhammā nevavipākanavipākadhammadhammassa sahajātapaccayena paccayo—  vipākā khandhā ca mahābhūtā ca cittasamuṭṭhānānaṃ rūpānaṃ…pe…  paṭisandhikkhaṇe vipākā khandhā ca mahābhūtā ca kaṭattārūpānaṃ sahajātapaccayena paccayo. (2)

2313. Vipākadhammadhammo ca nevavipākanavipākadhammadhammo ca dhammā nevavipākanavipākadhammadhammassa sahajātapaccayena paccayo—  vipākadhammadhammā khandhā ca mahābhūtā ca cittasamuṭṭhānānaṃ rūpānaṃ sahajātapaccayena paccayo. (1)


