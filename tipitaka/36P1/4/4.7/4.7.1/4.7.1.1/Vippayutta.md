---
title:  Vippayutta
path: /tipitaka/36P1/4/4.7/4.7.1/4.7.1.1/Vippayutta
ref: 262706
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 4 Vipākattika
    link: /tipitaka/36P1/4
  - name: 4.7 Pañhāvāra
    link: /tipitaka/36P1/4/4.7
  - name: 4.7.1 Paccayānuloma
    link: /tipitaka/36P1/4/4.7/4.7.1
  - name: 4.7.1.1 Vibhaṅgavāra
    link: /tipitaka/36P1/4/4.7/4.7.1/4.7.1.1
prevL: /tipitaka/36P1/4/4.7/4.7.1/4.7.1.1/Sampayutta
upL: /tipitaka/36P1/4/4.7/4.7.1/4.7.1.1
nextL: /tipitaka/36P1/4/4.7/4.7.1/4.7.1.1/Atthi
---

# Vippayutta

### Vipākattika

### Pañhāvāra

### Paccayānuloma

### Vibhaṅgavāra

### Vippayutta

(115.)

2382. Vipāko dhammo nevavipākanavipākadhammadhammassa vippayuttapaccayena paccayo—  sahajātaṃ, pacchājātaṃ. **Sahajātā**—  vipākā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe vipākā khandhā kaṭattārūpānaṃ vippayuttapaccayena paccayo; khandhā vatthussa vippayuttapaccayena paccayo. **Pacchājātā**—  vipākā khandhā purejātassa imassa kāyassa vippayuttapaccayena paccayo. (1)

2383. Vipākadhammadhammo nevavipākanavipākadhammadhammassa vippayuttapaccayena paccayo—  sahajātaṃ, pacchājātaṃ. **Sahajātā**—  vipākadhammadhammā khandhā cittasamuṭṭhānānaṃ rūpānaṃ vippayuttapaccayena paccayo. **Pacchājātā**—  vipākadhammadhammā khandhā purejātassa imassa kāyassa vippayuttapaccayena paccayo. (1)

2384. Nevavipākanavipākadhammadhammo nevavipākanavipākadhammadhammassa vippayuttapaccayena paccayo—  sahajātaṃ, purejātaṃ, pacchājātaṃ. **Sahajātā**—  nevavipākanavipākadhammadhammā khandhā cittasamuṭṭhānānaṃ rūpānaṃ vippayuttapaccayena paccayo. **Purejātaṃ**—  vatthu nevavipākanavipākadhammadhammānaṃ khandhānaṃ vippayuttapaccayena paccayo. **Pacchājātā**—  nevavipākanavipākadhammadhammā khandhā purejātassa imassa kāyassa vippayuttapaccayena paccayo. (1)

2385. Nevavipākanavipākadhammadhammo vipākassa dhammassa vippayuttapaccayena paccayo—  sahajātaṃ, purejātaṃ. **Sahajātaṃ**—  paṭisandhikkhaṇe vatthu vipākānaṃ khandhānaṃ vippayuttapaccayena paccayo. **Purejātaṃ**—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu vipākānaṃ khandhānaṃ vippayuttapaccayena paccayo. (2)

2386. Nevavipākanavipākadhammadhammo vipākadhammadhammassa vippayuttapaccayena paccayo. **Purejātaṃ**—  vatthu vipākadhammadhammānaṃ khandhānaṃ vippayuttapaccayena paccayo. (3)


