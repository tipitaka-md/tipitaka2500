
[Home](/) / [36P1 Dhammānuloma (1), Tikapaṭṭhānapāḷi (1)](/tipitaka/36P1.md) / [4 Vipākattika](/tipitaka/36P1/4.md) / [4.7 Pañhāvāra](/tipitaka/36P1/4/4.7.md) / [4.7.1 Paccayānuloma](/tipitaka/36P1/4/4.7/4.7.1.md) / [4.7.1.1 Vibhaṅgavāra](/tipitaka/36P1/4/4.7/4.7.1/4.7.1.1.md)

# Kamma

### Vipākattika

### Pañhāvāra

### Paccayānuloma

### Vibhaṅgavāra

### Kamma

(108.)

2359. Vipāko dhammo vipākassa dhammassa kammapaccayena paccayo—  vipākā cetanā sampayuttakānaṃ khandhānaṃ kammapaccayena paccayo; paṭisandhikkhaṇe vipākā cetanā…pe… . (1)

2360. Vipāko dhammo nevavipākanavipākadhammadhammassa kammapaccayena paccayo—  vipākā cetanā cittasamuṭṭhānānaṃ rūpānaṃ kammapaccayena paccayo; paṭisandhikkhaṇe vipākā cetanā kaṭattārūpānaṃ…pe…  cetanā vatthussa kammapaccayena paccayo. (2)

2361. Vipāko dhammo vipākassa ca nevavipākanavipākadhammadhammassa ca dhammassa kammapaccayena paccayo—  vipākā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo; paṭisandhikkhaṇe vipākā cetanā sampayuttakānaṃ khandhānaṃ kaṭattā ca rūpānaṃ kammapaccayena paccayo. (3)

2362. Vipākadhammadhammo vipākadhammadhammassa kammapaccayena paccayo—  vipākadhammadhammā cetanā sampayuttakānaṃ khandhānaṃ kammapaccayena paccayo. (1)

2363. Vipākadhammadhammo vipākassa dhammassa kammapaccayena paccayo. **Nānākkhaṇikā**—  vipākadhammadhammā cetanā vipākānaṃ khandhānaṃ kammapaccayena paccayo. (2)

2364. Vipākadhammadhammo nevavipākanavipākadhammadhammassa kammapaccayena paccayo—  sahajātā, nānākkhaṇikā. **Sahajātā**—  vipākadhammadhammā cetanā cittasamuṭṭhānānaṃ rūpānaṃ kammapaccayena paccayo. **Nānākkhaṇikā**—  vipākadhammadhammā cetanā kaṭattārūpānaṃ kammapaccayena paccayo. (3)

2365. Vipākadhammadhammo vipākassa ca nevavipākanavipākadhammadhammassa ca dhammassa kammapaccayena paccayo. **Nānākkhaṇikā**—  vipākadhammadhammā cetanā vipākānaṃ khandhānaṃ kaṭattā ca rūpānaṃ kammapaccayena paccayo. (4)

2366. Vipākadhammadhammo vipākadhammadhammassa ca nevavipākanavipākadhammadhammassa ca dhammassa kammapaccayena paccayo—  vipākadhammadhammā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (5)

2367. Nevavipākanavipākadhammadhammo nevavipākanavipākadhammadhammassa kammapaccayena paccayo—  nevavipākanavipākadhammadhammā cetanā sampayuttakānaṃ khandhānaṃ cittasamuṭṭhānānañca rūpānaṃ kammapaccayena paccayo. (1)

[Go to previous page](/tipitaka/36P1/4/4.7/4.7.1/4.7.1.1/Asevana.md) / [Go to parent page](/tipitaka/36P1/4/4.7/4.7.1/4.7.1.1.md) / [Go to next page](/tipitaka/36P1/4/4.7/4.7.1/4.7.1.1/Vipaka.md)


