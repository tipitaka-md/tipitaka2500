
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [2 Kusalattika](../../../../2.md) / [2.3 Paccayavāra](../../../2.3.md) / [2.3.1 Paccayānuloma](../../2.3.1.md) / [2.3.1.1 Vibhaṅgavāra](../2.3.1.1.md)

# Aññamañña

* Kusalattika

* Paccayavāra

* Paccayānuloma

* Vibhaṅgavāra

* Aññamañña

(121.)

449\. Kusalaṃ dhammaṃ paccayā kusalo dhammo uppajjati aññamaññapaccayā…  ekaṃ.

450\. Akusalaṃ dhammaṃ paccayā akusalo dhammo uppajjati aññamaññapaccayā…  ekaṃ.

451\. Abyākataṃ dhammaṃ paccayā abyākato dhammo uppajjati aññamaññapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā…pe…  dve khandhe paccayā dve khandhā; paṭisandhikkhaṇe vipākābyākataṃ ekaṃ khandhaṃ paccayā tayo khandhā vatthu ca…pe…  dve khandhe paccayā dve khandhā vatthu ca, khandhe paccayā vatthu, vatthuṃ paccayā khandhā; ekaṃ mahābhūtaṃ paccayā tayo mahābhūtā…pe…  dve mahābhūte paccayā dve mahābhūtā; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā…pe…  dve mahābhūte paccayā dve mahābhūtā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā.

452\. Abyākataṃ dhammaṃ paccayā kusalo dhammo uppajjati aññamaññapaccayā—  vatthuṃ paccayā kusalā khandhā.

---

453\. (Yathā ārammaṇapaccayaṃ, evaṃ vitthāretabbaṃ.)



[Go to previous page (Sahajāta)](Sahajata.md) / [Go to parent page (2.3.1.1 Vibhaṅgavāra)](../2.3.1.1.md) / [Go to next page (Nissaya)](Nissaya.md)


