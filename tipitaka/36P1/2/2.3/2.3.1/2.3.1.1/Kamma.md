
[Home](/) / [36P1 Dhammānuloma (1), Tikapaṭṭhānapāḷi (1)](../../../../../36P1.md) / [2 Kusalattika](../../../../2.md) / [2.3 Paccayavāra](../../../2.3.md) / [2.3.1 Paccayānuloma](../../2.3.1.md) / [2.3.1.1 Vibhaṅgavāra](../2.3.1.1.md)

# Kamma

* Kusalattika

* Paccayavāra

* Paccayānuloma

* Vibhaṅgavāra

* Kamma

(126.)

471\. Kusalaṃ dhammaṃ paccayā kusalo dhammo uppajjati kammapaccayā—  kusalaṃ ekaṃ khandhaṃ paccayā…  tīṇi.

472\. Akusalaṃ dhammaṃ paccayā akusalo dhammo uppajjati kammapaccayā…  tīṇi.

473\. Abyākataṃ dhammaṃ paccayā abyākato dhammo uppajjati kammapaccayā—  vipākābyākataṃ kiriyābyākataṃ ekaṃ khandhaṃ paccayā…pe…  paṭisandhikkhaṇe…pe…  ekaṃ mahābhūtaṃ paccayā…pe…  asaññasattānaṃ ekaṃ mahābhūtaṃ paccayā…pe…  mahābhūte paccayā kaṭattārūpaṃ upādārūpaṃ, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā. (1)

474\. Abyākataṃ dhammaṃ paccayā kusalo dhammo uppajjati kammapaccayā—  vatthuṃ paccayā kusalā khandhā. (2)

475\. Abyākataṃ dhammaṃ paccayā akusalo dhammo uppajjati kammapaccayā—  vatthuṃ paccayā akusalā khandhā…pe… . (5)

476\. Kusalañca abyākatañca dhammaṃ paccayā kusalo dhammo…pe…  abyākato dhammo…pe…  kusalo ca abyākato ca dhammā uppajjanti kammapaccayā…pe… .

477\. Akusalañca abyākatañca dhammaṃ paccayā akusalo dhammo…pe…  abyākato dhammo…pe…  akusalo ca abyākato ca dhammā uppajjanti kammapaccayā, akusalaṃ ekaṃ khandhañca vatthuñca paccayā…pe…  akusale khandhe ca mahābhūte ca paccayā cittasamuṭṭhānaṃ rūpaṃ. (1)

[Go to previous page (Āsevana)](Asevana.md) / [Go to parent page (2.3.1.1 Vibhaṅgavāra)](../2.3.1.1.md) / [Go to next page (Vipāka)](Vipaka.md)


