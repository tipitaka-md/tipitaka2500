---
title:  Purejāta
path: /tipitaka/36P1/2/2.3/2.3.1/2.3.1.1/Purejata
ref: 262207
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.3 Paccayavāra
    link: /tipitaka/36P1/2/2.3
  - name: 2.3.1 Paccayānuloma
    link: /tipitaka/36P1/2/2.3/2.3.1
  - name: 2.3.1.1 Vibhaṅgavāra
    link: /tipitaka/36P1/2/2.3/2.3.1/2.3.1.1
prevL: /tipitaka/36P1/2/2.3/2.3.1/2.3.1.1/Upanissaya
upL: /tipitaka/36P1/2/2.3/2.3.1/2.3.1.1
nextL: /tipitaka/36P1/2/2.3/2.3.1/2.3.1.1/Asevana
---

# Purejāta

### Kusalattika

### Paccayavāra

### Paccayānuloma

### Vibhaṅgavāra

### Purejāta

(124.)

457. Kusalaṃ dhammaṃ paccayā kusalo dhammo uppajjati purejātapaccayā—  kusalaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. Vatthuṃ purejātapaccayā. (1)

458. Akusalaṃ dhammaṃ paccayā akusalo dhammo uppajjati purejātapaccayā—  akusalaṃ ekaṃ khandhaṃ paccayā tayo khandhā…pe…  dve khandhe paccayā dve khandhā. Vatthuṃ purejātapaccayā. (1)

459. Abyākataṃ dhammaṃ paccayā abyākato dhammo uppajjati purejātapaccayā—  vipākābyākataṃ kiriyābyākataṃ ekaṃ khandhaṃ paccayā tayo khandhā…pe…  dve khandhe paccayā dve khandhā, vatthuṃ purejātapaccayā, cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā vipākābyākatā kiriyābyākatā khandhā, vatthuṃ purejātapaccayā.

460. Abyākataṃ dhammaṃ paccayā kusalo dhammo uppajjati purejātapaccayā—  vatthuṃ paccayā kusalā khandhā, vatthuṃ purejātapaccayā.

461. Abyākataṃ dhammaṃ paccayā akusalo dhammo uppajjati purejātapaccayā—  vatthuṃ paccayā akusalā khandhā, vatthuṃ purejātapaccayā. (3)

462. Kusalañca abyākatañca dhammaṃ paccayā kusalo dhammo uppajjati purejātapaccayā—  kusalaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vatthuṃ purejātapaccayā. (1)

463. Akusalañca abyākatañca dhammaṃ paccayā akusalo dhammo uppajjati purejātapaccayā—  akusalaṃ ekaṃ khandhañca vatthuñca paccayā tayo khandhā…pe…  dve khandhe ca vatthuñca paccayā dve khandhā, vatthuṃ purejātapaccayā. (1)


