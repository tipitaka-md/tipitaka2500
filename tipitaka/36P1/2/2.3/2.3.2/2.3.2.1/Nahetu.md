---
title:  Nahetu
path: /tipitaka/36P1/2/2.3/2.3.2/2.3.2.1/Nahetu
ref: 262225
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.3 Paccayavāra
    link: /tipitaka/36P1/2/2.3
  - name: 2.3.2 Paccayapaccanīya
    link: /tipitaka/36P1/2/2.3/2.3.2
  - name: 2.3.2.1 Vibhaṅgavāra
    link: /tipitaka/36P1/2/2.3/2.3.2/2.3.2.1
prevL: /tipitaka/36P1/2/2.3/2.3.2/2.3.2.1
upL: /tipitaka/36P1/2/2.3/2.3.2/2.3.2.1
nextL: /tipitaka/36P1/2/2.3/2.3.2/2.3.2.1/Naarammana
---

# Nahetu

### Kusalattika

### Paccayavāra

### Paccayapaccanīya

### Vibhaṅgavāra

### Nahetu

(142.)

514. Akusalaṃ dhammaṃ paccayā akusalo dhammo uppajjati na hetupaccayā—  vicikicchāsahagate uddhaccasahagate khandhe paccayā vicikicchāsahagato uddhaccasahagato moho. (1)

515. Abyākataṃ dhammaṃ paccayā abyākato dhammo uppajjati nahetupaccayā—  ahetukaṃ vipākābyākataṃ kiriyābyākataṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  dve khandhe paccayā dve khandhā cittasamuṭṭhānañca rūpaṃ; ahetukapaṭisandhikkhaṇe vipākābyākataṃ ekaṃ khandhaṃ paccayā tayo khandhā kaṭattā ca rūpaṃ…pe…  dve khandhe paccayā dve khandhā kaṭattā ca rūpaṃ; khandhe paccayā vatthu, vatthuṃ paccayā khandhā; ekaṃ mahābhūtaṃ paccayā tayo mahābhūtā…pe…  mahābhūte paccayā cittasamuṭṭhānaṃ rūpaṃ kaṭattārūpaṃ upādārūpaṃ; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paccayā tayo mahābhūtā…pe…  mahābhūte paccayā kaṭattārūpaṃ upādārūpaṃ. Cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ; vatthuṃ paccayā ahetukā vipākābyākatā kiriyābyākatā khandhā. (1)

516. Abyākataṃ dhammaṃ paccayā akusalo dhammo uppajjati nahetupaccayā—  vatthuṃ paccayā vicikicchāsahagato uddhaccasahagato moho. (2)

517. Akusalañca abyākatañca dhammaṃ paccayā akusalo dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (1)


