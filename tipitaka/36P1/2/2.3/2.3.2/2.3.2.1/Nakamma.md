---
title:  Nakamma
path: /tipitaka/36P1/2/2.3/2.3.2/2.3.2.1/Nakamma
ref: 262230
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.3 Paccayavāra
    link: /tipitaka/36P1/2/2.3
  - name: 2.3.2 Paccayapaccanīya
    link: /tipitaka/36P1/2/2.3/2.3.2
  - name: 2.3.2.1 Vibhaṅgavāra
    link: /tipitaka/36P1/2/2.3/2.3.2/2.3.2.1
prevL: /tipitaka/36P1/2/2.3/2.3.2/2.3.2.1/Napacchajatadi
upL: /tipitaka/36P1/2/2.3/2.3.2/2.3.2.1
nextL: /tipitaka/36P1/2/2.3/2.3.2/2.3.2.1/Navipaka
---

# Nakamma

### Kusalattika

### Paccayavāra

### Paccayapaccanīya

### Vibhaṅgavāra

### Nakamma

(147.)

529. Kusalaṃ dhammaṃ paccayā kusalo dhammo uppajjati nakammapaccayā—  kusale khandhe paccayā kusalā cetanā. (1)

530. Akusalaṃ dhammaṃ paccayā akusalo dhammo uppajjati nakammapaccayā—  akusale khandhe paccayā akusalā cetanā. (1)

531. Abyākataṃ dhammaṃ paccayā abyākato dhammo uppajjati nakammapaccayā, kiriyābyākate khandhe paccayā kiriyābyākatā cetanā; bāhiraṃ…  āhārasamuṭṭhānaṃ…  utusamuṭṭhānaṃ ekaṃ mahābhūtaṃ paccayā…pe…  upādārūpaṃ, vatthuṃ paccayā kiriyābyākatā cetanā. (1)

532. Abyākataṃ dhammaṃ paccayā kusalo dhammo uppajjati nakammapaccayā—  vatthuṃ paccayā kusalā cetanā. (2)

533. Abyākataṃ dhammaṃ paccayā akusalo dhammo uppajjati nakammapaccayā—  vatthuṃ paccayā akusalā cetanā. (3)

534. Kusalañca abyākatañca dhammaṃ paccayā kusalo dhammo uppajjati nakammapaccayā—  kusale khandhe ca vatthuñca paccayā kusalā cetanā. (1)

535. Akusalañca abyākatañca dhammaṃ paccayā akusalo dhammo uppajjati nakammapaccayā—  akusale khandhe ca vatthuñca paccayā akusalā cetanā. (1)


