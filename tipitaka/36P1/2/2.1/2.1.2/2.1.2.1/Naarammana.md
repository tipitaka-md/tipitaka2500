
[Home](/) / [36P1 Dhammānuloma (1), Tikapaṭṭhānapāḷi (1)](/tipitaka/36P1.md) / [2 Kusalattika](/tipitaka/36P1/2.md) / [2.1 Paṭiccavāra](/tipitaka/36P1/2/2.1.md) / [2.1.2 Paccayapaccanīya](/tipitaka/36P1/2/2.1/2.1.2.md) / [2.1.2.1 Vibhaṅgavāra](/tipitaka/36P1/2/2.1/2.1.2/2.1.2.1.md)

# Naārammaṇa

### Kusalattika

### Paṭiccavāra

### Paccayapaccanīya

### Vibhaṅgavāra

### Naārammaṇa

(35.)

207\. Kusalaṃ dhammaṃ paṭicca abyākato dhammo uppajjati naārammaṇapaccayā—  kusale khandhe paṭicca cittasamuṭṭhānaṃ rūpaṃ. (1)

208\. Akusalaṃ dhammaṃ paṭicca abyākato dhammo uppajjati naārammaṇapaccayā—  akusale khandhe paṭicca cittasamuṭṭhānaṃ rūpaṃ. (1)

209\. Abyākataṃ dhammaṃ paṭicca abyākato dhammo uppajjati naārammaṇapaccayā—  vipākābyākate kiriyābyākate khandhe paṭicca cittasamuṭṭhānaṃ rūpaṃ; paṭisandhikkhaṇe vipākābyākate khandhe paṭicca kaṭattārūpaṃ; khandhe paṭicca vatthu; ekaṃ mahābhūtaṃ paṭicca tayo mahābhūtā, tayo mahābhūte paṭicca ekaṃ mahābhūtaṃ, dve mahābhūte paṭicca dve mahābhūtā, mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ paṭicca tayo mahābhūtā, tayo mahābhūte paṭicca ekaṃ mahābhūtaṃ, dve mahābhūte paṭicca dve mahābhūtā, mahābhūte paṭicca kaṭattārūpaṃ upādārūpaṃ. (1)

210\. Kusalañca abyākatañca dhammaṃ paṭicca abyākato dhammo uppajjati naārammaṇapaccayā—  kusale khandhe ca mahābhūte ca paṭicca cittasamuṭṭhānaṃ rūpaṃ. (1)

211\. Akusalañca abyākatañca dhammaṃ paṭicca abyākato dhammo uppajjati naārammaṇapaccayā—  akusale khandhe ca mahābhūte ca paṭicca cittasamuṭṭhānaṃ rūpaṃ. (1)

[Go to previous page (Paccanīya-nahetu)](/tipitaka/36P1/2/2.1/2.1.2/2.1.2.1/Paccaniya-nahetu.md) / [Go to parent page (2.1.2.1 Vibhaṅgavāra)](/tipitaka/36P1/2/2.1/2.1.2/2.1.2.1.md) / [Go to next page (Naadhipati)](/tipitaka/36P1/2/2.1/2.1.2/2.1.2.1/Naadhipati.md)


