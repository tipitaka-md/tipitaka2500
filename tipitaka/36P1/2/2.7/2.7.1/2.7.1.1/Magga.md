---
title:  Magga
path: /tipitaka/36P1/2/2.7/2.7.1/2.7.1.1/Magga
ref: 262385
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.7 Pañhāvāra
    link: /tipitaka/36P1/2/2.7
  - name: 2.7.1 Paccayānuloma
    link: /tipitaka/36P1/2/2.7/2.7.1
  - name: 2.7.1.1 Vibhaṅgavāra
    link: /tipitaka/36P1/2/2.7/2.7.1/2.7.1.1
prevL: /tipitaka/36P1/2/2.7/2.7.1/2.7.1.1/Jhana
upL: /tipitaka/36P1/2/2.7/2.7.1/2.7.1.1
nextL: /tipitaka/36P1/2/2.7/2.7.1/2.7.1.1/Sampayutta
---

# Magga

### Kusalattika

### Pañhāvāra

### Paccayānuloma

### Vibhaṅgavāra

### Magga

(296.)

971. Kusalo dhammo kusalassa dhammassa maggapaccayena paccayo—  kusalāni maggaṅgāni sampayuttakānaṃ khandhānaṃ maggapaccayena paccayo. (1)

972. Kusalo dhammo abyākatassa dhammassa maggapaccayena paccayo—  kusalāni maggaṅgāni cittasamuṭṭhānānaṃ rūpānaṃ maggapaccayena paccayo. (2)

973. Kusalo dhammo kusalassa ca abyākatassa ca dhammassa maggapaccayena paccayo—  kusalāni maggaṅgāni sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. (3)

974. Akusalo dhammo akusalassa dhammassa maggapaccayena paccayo—  akusalāni maggaṅgāni sampayuttakānaṃ khandhānaṃ maggapaccayena paccayo. (1)

975. Akusalo dhammo abyākatassa dhammassa maggapaccayena paccayo—  akusalāni maggaṅgāni cittasamuṭṭhānānaṃ rūpānaṃ maggapaccayena paccayo. (2)

976. Akusalo dhammo akusalassa ca abyākatassa ca dhammassa maggapaccayena paccayo—  akusalāni maggaṅgāni sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. (3)

977. Abyākato dhammo abyākatassa dhammassa maggapaccayena paccayo—  vipākābyākatāni kiriyābyākatāni maggaṅgāni sampayuttakānaṃ khandhānaṃ cittasamuṭṭhānānañca rūpānaṃ maggapaccayena paccayo. Paṭisandhikkhaṇe vipākābyākatāni maggaṅgāni sampayuttakānaṃ khandhānaṃ kaṭattā ca rūpānaṃ maggapaccayena paccayo. (1)


