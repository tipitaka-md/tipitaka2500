
[Home](/) / [36P1 Dhammānuloma (1), Tikapaṭṭhānapāḷi (1)](/tipitaka/36P1.md) / [2 Kusalattika](/tipitaka/36P1/2.md) / [2.7 Pañhāvāra](/tipitaka/36P1/2/2.7.md) / [2.7.1 Paccayānuloma](/tipitaka/36P1/2/2.7/2.7.1.md) / [2.7.1.1 Vibhaṅgavāra](/tipitaka/36P1/2/2.7/2.7.1/2.7.1.1.md)

# Jhāna

### Kusalattika

### Pañhāvāra

### Paccayānuloma

### Vibhaṅgavāra

### Jhāna

(295.)

964. Kusalo dhammo kusalassa dhammassa jhānapaccayena paccayo—  kusalāni jhānaṅgāni sampayuttakānaṃ khandhānaṃ jhānapaccayena paccayo. (1)

965. Kusalo dhammo abyākatassa dhammassa jhānapaccayena paccayo—  kusalāni jhānaṅgāni cittasamuṭṭhānānaṃ rūpānaṃ jhānapaccayena paccayo. (2)

966. Kusalo dhammo kusalassa ca abyākatassa ca dhammassa jhānapaccayena paccayo—  kusalāni jhānaṅgāni sampayuttakānaṃ khandhānaṃ cittasamuṭṭhānānañca rūpānaṃ jhānapaccayena paccayo. (3)

967. Akusalo dhammo akusalassa dhammassa jhānapaccayena paccayo—  akusalāni jhānaṅgāni sampayuttakānaṃ khandhānaṃ jhānapaccayena paccayo. (1)

968. Akusalo dhammo abyākatassa dhammassa jhānapaccayena paccayo—  akusalāni jhānaṅgāni cittasamuṭṭhānānaṃ rūpānaṃ jhānapaccayena paccayo. (2)

969. Akusalo dhammo akusalassa ca abyākatassa ca dhammassa jhānapaccayena paccayo—  akusalāni jhānaṅgāni sampayuttakānaṃ khandhānaṃ cittasamuṭṭhānānañca rūpānaṃ jhānapaccayena paccayo. (3)

970. Abyākato dhammo abyākatassa dhammassa jhānapaccayena paccayo—  vipākābyākatāni kiriyābyākatāni jhānaṅgāni sampayuttakānaṃ khandhānaṃ cittasamuṭṭhānānañca rūpānaṃ jhānapaccayena paccayo. Paṭisandhikkhaṇe vipākābyākatāni jhānaṅgāni sampayuttakānaṃ khandhānaṃ kaṭattā ca rūpānaṃ jhānapaccayena paccayo. (1)

[Go to previous page](/tipitaka/36P1/2/2.7/2.7.1/2.7.1.1/Indriya.md) / [Go to parent page](/tipitaka/36P1/2/2.7/2.7.1/2.7.1.1.md) / [Go to next page](/tipitaka/36P1/2/2.7/2.7.1/2.7.1.1/Magga.md)


