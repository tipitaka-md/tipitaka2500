---
title:  Nahetu
path: /tipitaka/36P1/2/2.2/2.2.2/2.2.2.1/Nahetu
ref: 262197
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.2 Sahajātavāra
    link: /tipitaka/36P1/2/2.2
  - name: 2.2.2 Paccayapaccanīya
    link: /tipitaka/36P1/2/2.2/2.2.2
  - name: 2.2.2.1 Vibhaṅgavāra
    link: /tipitaka/36P1/2/2.2/2.2.2/2.2.2.1
prevL: /tipitaka/36P1/2/2.2/2.2.2/2.2.2.1
upL: /tipitaka/36P1/2/2.2/2.2.2/2.2.2.1
nextL: /tipitaka/36P1/2/2.2/2.2.2/2.2.2.2
---

# Nahetu

### Kusalattika

### Sahajātavāra

### Paccayapaccanīya

### Vibhaṅgavāra

### Nahetu

(104.)

411. Akusalaṃ dhammaṃ sahajāto akusalo dhammo uppajjati nahetupaccayā—  vicikicchāsahagate uddhaccasahagate khandhe sahajāto vicikicchāsahagato uddhaccasahagato moho. (1)

412. Abyākataṃ dhammaṃ sahajāto abyākato dhammo uppajjati nahetupaccayā—  ahetukaṃ vipākābyākataṃ kiriyābyākataṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ; ahetukapaṭisandhikkhaṇe vipākābyākataṃ ekaṃ khandhaṃ sahajātā tayo khandhā kaṭattā ca rūpaṃ, tayo khandhe sahajāto eko khandho kaṭattā ca rūpaṃ, dve khandhe sahajātā dve khandhā kaṭattā ca rūpaṃ, khandhe sahajātaṃ vatthu, vatthuṃ sahajātā khandhā; ekaṃ mahābhūtaṃ sahajātā tayo mahābhūtā, tayo mahābhūte sahajātaṃ ekaṃ mahābhūtaṃ, dve mahābhūte sahajātā dve mahābhūtā, mahābhūte sahajātaṃ cittasamuṭṭhānaṃ rūpaṃ kaṭattārūpaṃ upādārūpaṃ; bāhiraṃ…  āhārasamuṭṭhānaṃ…  utusamuṭṭhānaṃ…  asaññasattānaṃ ekaṃ mahābhūtaṃ sahajātā tayo mahābhūtā…pe…  mahābhūte sahajātaṃ kaṭattārūpaṃ upādārūpaṃ. (1)

===

413. (Yathā paṭiccavāre, evaṃ vitthāretabbaṃ.)




