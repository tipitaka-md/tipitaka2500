---
title:  Hetu
path: /tipitaka/36P1/2/2.2/2.2.1/2.2.1.1/Hetu
ref: 262195
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.2 Sahajātavāra
    link: /tipitaka/36P1/2/2.2
  - name: 2.2.1 Paccayānuloma
    link: /tipitaka/36P1/2/2.2/2.2.1
  - name: 2.2.1.1 Vibhaṅgavāra
    link: /tipitaka/36P1/2/2.2/2.2.1/2.2.1.1
prevL: /tipitaka/36P1/2/2.2/2.2.1/2.2.1.1
upL: /tipitaka/36P1/2/2.2/2.2.1/2.2.1.1
nextL: /tipitaka/36P1/2/2.2/2.2.1/2.2.1.2
---

# Hetu

### Kusalattika

### Sahajātavāra

### Paccayānuloma

### Vibhaṅgavāra

### Hetu

(99.)

402. Kusalaṃ dhammaṃ sahajāto kusalo dhammo uppajjati hetupaccayā—  kusalaṃ ekaṃ khandhaṃ sahajātā tayo khandhā, tayo khandhe sahajāto eko khandho, dve khandhe sahajātā dve khandhā. Kusalaṃ dhammaṃ sahajāto abyākato dhammo uppajjati hetupaccayā—  kusale khandhe sahajātaṃ cittasamuṭṭhānaṃ rūpaṃ. Kusalaṃ dhammaṃ sahajāto kusalo ca abyākato ca dhammā uppajjanti hetupaccayā—  kusalaṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ. (3)

(100.)

403. Akusalaṃ dhammaṃ sahajāto akusalo dhammo uppajjati hetupaccayā—  akusalaṃ ekaṃ khandhaṃ sahajātā tayo khandhā, tayo khandhe sahajāto eko khandho, dve khandhe sahajātā dve khandhā. Akusalaṃ dhammaṃ sahajāto abyākato dhammo uppajjati hetupaccayā—  akusale khandhe sahajātaṃ cittasamuṭṭhānaṃ rūpaṃ. Akusalaṃ dhammaṃ sahajāto akusalo ca abyākato ca dhammā uppajjanti hetupaccayā—  akusalaṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ. (3)

(101.)

404. Abyākataṃ dhammaṃ sahajāto abyākato dhammo uppajjati hetupaccayā—  vipākābyākataṃ kiriyābyākataṃ ekaṃ khandhaṃ sahajātā tayo khandhā cittasamuṭṭhānañca rūpaṃ, tayo khandhe sahajāto eko khandho cittasamuṭṭhānañca rūpaṃ, dve khandhe sahajātā dve khandhā cittasamuṭṭhānañca rūpaṃ; paṭisandhikkhaṇe vipākābyākataṃ ekaṃ khandhaṃ sahajātā tayo khandhā kaṭattā ca rūpaṃ, tayo khandhe sahajāto eko khandho kaṭattā ca rūpaṃ, dve khandhe sahajātā dve khandhā kaṭattā ca rūpaṃ; khandhe sahajātaṃ vatthu, vatthuṃ sahajātā khandhā; ekaṃ mahābhūtaṃ sahajātā tayo mahābhūtā, tayo mahābhūte sahajātaṃ ekaṃ mahābhūtaṃ, dve mahābhūte sahajātā dve mahābhūtā, mahābhūte sahajātaṃ cittasamuṭṭhānaṃ rūpaṃ kaṭattārūpaṃ upādārūpaṃ. (1)

(102.)

405. Kusalañca abyākatañca dhammaṃ sahajāto abyākato dhammo uppajjati hetupaccayā—  kusale khandhe ca mahābhūte ca sahajātaṃ cittasamuṭṭhānaṃ rūpaṃ. (1)

406. Akusalañca abyākatañca dhammaṃ sahajāto abyākato dhammo uppajjati hetupaccayā—  akusale khandhe ca mahābhūte ca sahajātaṃ cittasamuṭṭhānaṃ rūpaṃ. (1)

===

407. (Yathā paṭiccavāre evaṃ vitthāretabbaṃ.)




