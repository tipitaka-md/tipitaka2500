---
title:  Purejāta
path: /tipitaka/36P1/2/2.5/2.5.1/2.5.1.1/Purejata
ref: 262299
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 2 Kusalattika
    link: /tipitaka/36P1/2
  - name: 2.5 Saṃsaṭṭhavāra
    link: /tipitaka/36P1/2/2.5
  - name: 2.5.1 Paccayānuloma
    link: /tipitaka/36P1/2/2.5/2.5.1
  - name: 2.5.1.1 Vibhaṅgavāra
    link: /tipitaka/36P1/2/2.5/2.5.1/2.5.1.1
prevL: /tipitaka/36P1/2/2.5/2.5.1/2.5.1.1/Arammanadi
upL: /tipitaka/36P1/2/2.5/2.5.1/2.5.1.1
nextL: /tipitaka/36P1/2/2.5/2.5.1/2.5.1.1/Asevana
---

# Purejāta

### Kusalattika

### Saṃsaṭṭhavāra

### Paccayānuloma

### Vibhaṅgavāra

### Purejāta

(204.)

698. Kusalaṃ dhammaṃ saṃsaṭṭho kusalo dhammo uppajjati purejātapaccayā—  kusalaṃ ekaṃ khandhaṃ saṃsaṭṭhā tayo khandhā, tayo khandhe saṃsaṭṭho eko khandho, dve khandhe saṃsaṭṭhā dve khandhā, vatthuṃ purejātapaccayā. (1)

699. Akusalaṃ dhammaṃ saṃsaṭṭho akusalo dhammo uppajjati purejātapaccayā—  akusalaṃ ekaṃ khandhaṃ saṃsaṭṭhā tayo khandhā, tayo khandhe saṃsaṭṭho eko khandho, dve khandhe saṃsaṭṭhā dve khandhā; vatthuṃ purejātapaccayā. (1)

700. Abyākataṃ dhammaṃ saṃsaṭṭho abyākato dhammo uppajjati purejātapaccayā—  vipākābyākataṃ kiriyābyākataṃ ekaṃ khandhaṃ saṃsaṭṭhā tayo khandhā, tayo khandhe saṃsaṭṭho eko khandho, dve khandhe saṃsaṭṭhā dve khandhā; vatthuṃ purejātapaccayā. (1)


