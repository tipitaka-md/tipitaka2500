---
title:  Āsevanādi
path: /tipitaka/36P1/3/3.1/3.1.1/3.1.1.1/Asevanadi
ref: 262564
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 3 Vedanāttika
    link: /tipitaka/36P1/3
  - name: 3.1 Paṭiccavāra
    link: /tipitaka/36P1/3/3.1
  - name: 3.1.1 Paccayānuloma
    link: /tipitaka/36P1/3/3.1/3.1.1
  - name: 3.1.1.1 Vibhaṅgavāra
    link: /tipitaka/36P1/3/3.1/3.1.1/3.1.1.1
prevL: /tipitaka/36P1/3/3.1/3.1.1/3.1.1.1/Arammanadi
upL: /tipitaka/36P1/3/3.1/3.1.1/3.1.1.1
nextL: /tipitaka/36P1/3/3.1/3.1.1/3.1.1.1/Aharadi
---

# Āsevanādi

### Vedanāttika

### Paṭiccavāra

### Paccayānuloma

### Vibhaṅgavāra

### Āsevanādi

(3.)

1800. Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati āsevanapaccayā…  kammapaccayā…  vipākapaccayā—  sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.

1801. Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati vipākapaccayā—  dukkhasahagataṃ kāyaviññāṇasahagataṃ ekaṃ khandhaṃ paṭicca dve khandhā, dve khandhe paṭicca eko khandho.

1802. Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati vipākapaccayā—  adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho.


