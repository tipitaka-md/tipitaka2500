---
title:  Āhārādi
path: /tipitaka/36P1/3/3.1/3.1.1/3.1.1.1/Aharadi
ref: 262565
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 3 Vedanāttika
    link: /tipitaka/36P1/3
  - name: 3.1 Paṭiccavāra
    link: /tipitaka/36P1/3/3.1
  - name: 3.1.1 Paccayānuloma
    link: /tipitaka/36P1/3/3.1/3.1.1
  - name: 3.1.1.1 Vibhaṅgavāra
    link: /tipitaka/36P1/3/3.1/3.1.1/3.1.1.1
prevL: /tipitaka/36P1/3/3.1/3.1.1/3.1.1.1/Asevanadi
upL: /tipitaka/36P1/3/3.1/3.1.1/3.1.1.1
nextL: /tipitaka/36P1/3/3.1/3.1.1/3.1.1.1/Atthyadi
---

# Āhārādi

### Vedanāttika

### Paṭiccavāra

### Paccayānuloma

### Vibhaṅgavāra

### Āhārādi

(4.)

1803. Sukhāya vedanāya sampayuttaṃ dhammaṃ paṭicca sukhāya vedanāya sampayutto dhammo uppajjati āhārapaccayā…  indriyapaccayā…  jhānapaccayā…  maggapaccayā…  sampayuttapaccayā…  vippayuttapaccayā—  sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; vatthuṃ vippayuttapaccayā; paṭisandhikkhaṇe sukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā.

1804. Dukkhāya vedanāya sampayuttaṃ dhammaṃ paṭicca dukkhāya vedanāya sampayutto dhammo uppajjati vippayuttapaccayā—  dukkhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā.

1805. Adukkhamasukhāya vedanāya sampayuttaṃ dhammaṃ paṭicca adukkhamasukhāya vedanāya sampayutto dhammo uppajjati vippayuttapaccayā—  adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho; vatthuṃ vippayuttapaccayā; paṭisandhikkhaṇe adukkhamasukhāya vedanāya sampayuttaṃ ekaṃ khandhaṃ paṭicca dve khandhā, dve khandhe paṭicca eko khandho. Vatthuṃ vippayuttapaccayā. (Saṃkhittaṃ.)


