---
title:  Sahajāta
path: /tipitaka/36P1/3/3.7/3.7.1/3.7.1.1/Sahajata
ref: 262598
breadcrumbs:
  - name: Home
    link: /
  - name: 36P1 Dhammānuloma (1), Tikapaṭṭhānapāḷi (1)
    link: /tipitaka/36P1
  - name: 3 Vedanāttika
    link: /tipitaka/36P1/3
  - name: 3.7 Pañhāvāra
    link: /tipitaka/36P1/3/3.7
  - name: 3.7.1 Paccayānuloma
    link: /tipitaka/36P1/3/3.7/3.7.1
  - name: 3.7.1.1 Vibhaṅgavāra
    link: /tipitaka/36P1/3/3.7/3.7.1/3.7.1.1
prevL: /tipitaka/36P1/3/3.7/3.7.1/3.7.1.1/Samanantara
upL: /tipitaka/36P1/3/3.7/3.7.1/3.7.1.1
nextL: /tipitaka/36P1/3/3.7/3.7.1/3.7.1.1/Annamanna-nissaya
---

# Sahajāta

### Vedanāttika

### Pañhāvāra

### Paccayānuloma

### Vibhaṅgavāra

### Sahajāta

(49.)

1912. Sukhāya vedanāya sampayutto dhammo sukhāya vedanāya sampayuttassa dhammassa sahajātapaccayena paccayo—  sukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. Paṭisandhikkhaṇe sukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (1)

(50.)

1913. Dukkhāya vedanāya sampayutto dhammo dukkhāya vedanāya sampayuttassa dhammassa sahajātapaccayena paccayo—  dukkhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (Dukkhāya vedanāya sampayuttapaṭisandhi na labbhati.) (1)

(51.)

1914. Adukkhamasukhāya vedanāya sampayutto dhammo adukkhamasukhāya vedanāya sampayuttassa dhammassa sahajātapaccayena paccayo—  adukkhamasukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. Paṭisandhikkhaṇe adukkhamasukhāya vedanāya sampayutto eko khandho dvinnaṃ khandhānaṃ sahajātapaccayena paccayo. Dve khandhā ekassa khandhassa sahajātapaccayena paccayo. (1)


