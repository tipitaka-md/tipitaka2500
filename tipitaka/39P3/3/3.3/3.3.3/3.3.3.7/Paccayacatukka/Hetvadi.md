---
title:  Hetvādi
path: /tipitaka/39P3/3/3.3/3.3.3/3.3.3.7/Paccayacatukka/Hetvadi
ref: 266001
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 3 Cūḷantaraduka, Kusalattika
    link: /tipitaka/39P3/3
  - name: 3.3 Sanidassanaduka, Kusalattika
    link: /tipitaka/39P3/3/3.3
  - name: 3.3.3 Abyākatapada
    link: /tipitaka/39P3/3/3.3/3.3.3
  - name: 3.3.3.7 Pañhāvāra
    link: /tipitaka/39P3/3/3.3/3.3.3/3.3.3.7
  - name: Paccayacatukka
    link: /tipitaka/39P3/3/3.3/3.3.3/3.3.3.7/Paccayacatukka
prevL: /tipitaka/39P3/3/3.3/3.3.3/3.3.3.7/Paccayacatukka
upL: /tipitaka/39P3/3/3.3/3.3.3/3.3.3.7/Paccayacatukka
nextL: /tipitaka/39P3/3/3.4
---

# Hetvādi

### Cūḷantaraduka, Kusalattika

### Sanidassanaduka, Kusalattika

### Abyākatapada

### Pañhāvāra

### Paccayacatukka

### Hetvādi

(21.)

1507. Anidassano abyākato dhammo anidassanassa abyākatassa dhammassa hetupaccayena paccayo…  tīṇi.

1508. Sanidassano abyākato dhammo anidassanassa abyākatassa dhammassa ārammaṇapaccayena paccayo. (1)

1509. Anidassano abyākato dhammo anidassanassa abyākatassa dhammassa ārammaṇapaccayena paccayo. (1)

1510. Sanidassano abyākato dhammo anidassanassa abyākatassa dhammassa adhipatipaccayena paccayo—  ārammaṇādhipati. (1)

1511. Anidassano abyākato dhammo anidassanassa abyākatassa dhammassa adhipatipaccayena paccayo—  ārammaṇādhipati, sahajātādhipati. Anidassano abyākato dhammo sanidassanassa abyākatassa ca anidassanassa abyākatassa ca dhammassa adhipatipaccayena paccayo—  sahajātādhipati. (2)

1512. Sanidassano abyākato dhammo anidassanassa abyākatassa dhammassa upanissayapaccayena paccayo—  pakatūpanissayo. (1)

1513. Anidassano abyākato dhammo anidassanassa abyākatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . (1) (Saṃkhittaṃ.)

(22.)

1514. Hetuyā tīṇi, ārammaṇe dve, adhipatiyā tīṇi, anantare ekaṃ…pe…  sahajāte tīṇi, aññamaññe ekaṃ, nissaye tīṇi, upanissaye dve, purejāte tīṇi, pacchājāte tīṇi, āsevane ekaṃ, kamme tīṇi, vipāke tīṇi (sabbattha tīṇi) sampayutte ekaṃ, vippayutte tīṇi, atthiyā pañca, natthiyā ekaṃ…pe…  avigate pañca. (Saṃkhittaṃ.)

===

1515. Sanidassanadukakusalattikaṃ niṭṭhitaṃ.

  
(Appaccayampi asaṅkhatampi sanidassanampi na labbhati.)




