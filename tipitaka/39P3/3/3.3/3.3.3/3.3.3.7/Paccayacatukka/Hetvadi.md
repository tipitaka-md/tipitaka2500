
[Home](/) / [39P3 Dhammānuloma (1), Dukatikapaṭṭhānapāḷi (3)](/tipitaka/39P3.md) / [3 Cūḷantaraduka, Kusalattika](/tipitaka/39P3/3.md) / [3.3 Sanidassanaduka, Kusalattika](/tipitaka/39P3/3/3.3.md) / [3.3.3 Abyākatapada](/tipitaka/39P3/3/3.3/3.3.3.md) / [3.3.3.7 Pañhāvāra](/tipitaka/39P3/3/3.3/3.3.3/3.3.3.7.md) / [Paccayacatukka](/tipitaka/39P3/3/3.3/3.3.3/3.3.3.7/Paccayacatukka.md)

# Hetvādi

### Cūḷantaraduka, Kusalattika

### Sanidassanaduka, Kusalattika

### Abyākatapada

### Pañhāvāra

### Paccayacatukka

### Hetvādi

(21.)

1507. Anidassano abyākato dhammo anidassanassa abyākatassa dhammassa hetupaccayena paccayo…  tīṇi.

1508. Sanidassano abyākato dhammo anidassanassa abyākatassa dhammassa ārammaṇapaccayena paccayo. (1)

1509. Anidassano abyākato dhammo anidassanassa abyākatassa dhammassa ārammaṇapaccayena paccayo. (1)

1510. Sanidassano abyākato dhammo anidassanassa abyākatassa dhammassa adhipatipaccayena paccayo—  ārammaṇādhipati. (1)

1511. Anidassano abyākato dhammo anidassanassa abyākatassa dhammassa adhipatipaccayena paccayo—  ārammaṇādhipati, sahajātādhipati. Anidassano abyākato dhammo sanidassanassa abyākatassa ca anidassanassa abyākatassa ca dhammassa adhipatipaccayena paccayo—  sahajātādhipati. (2)

1512. Sanidassano abyākato dhammo anidassanassa abyākatassa dhammassa upanissayapaccayena paccayo—  pakatūpanissayo. (1)

1513. Anidassano abyākato dhammo anidassanassa abyākatassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…pe… . (1) (Saṃkhittaṃ.)

(22.)

1514. Hetuyā tīṇi, ārammaṇe dve, adhipatiyā tīṇi, anantare ekaṃ…pe…  sahajāte tīṇi, aññamaññe ekaṃ, nissaye tīṇi, upanissaye dve, purejāte tīṇi, pacchājāte tīṇi, āsevane ekaṃ, kamme tīṇi, vipāke tīṇi (sabbattha tīṇi) sampayutte ekaṃ, vippayutte tīṇi, atthiyā pañca, natthiyā ekaṃ…pe…  avigate pañca. (Saṃkhittaṃ.)

===

1515. Sanidassanadukakusalattikaṃ niṭṭhitaṃ.

  
(Appaccayampi asaṅkhatampi sanidassanampi na labbhati.)



[Go to previous page](/tipitaka/39P3/3/3.3/3.3.3/3.3.3.7/Paccayacatukka.md) / [Go to parent page](/tipitaka/39P3/3/3.3/3.3.3/3.3.3.7/Paccayacatukka.md) / [Go to next page](/tipitaka/39P3/3/3.4.md)


