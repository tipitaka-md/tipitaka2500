---
title:  Hetu-ārammaṇa
path: /tipitaka/39P3/13/13.5/13.5.1/13.5.1.7/Hetu-arammana
ref: 264275
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 13 Piṭṭhiduka, Kusalattika
    link: /tipitaka/39P3/13
  - name: 13.5 Savitakkaduka, Kusalattika
    link: /tipitaka/39P3/13/13.5
  - name: 13.5.1 Kusalapada
    link: /tipitaka/39P3/13/13.5/13.5.1
  - name: 13.5.1.7 Pañhāvāra
    link: /tipitaka/39P3/13/13.5/13.5.1/13.5.1.7
prevL: /tipitaka/39P3/13/13.5/13.5.1/13.5.1.7
upL: /tipitaka/39P3/13/13.5/13.5.1/13.5.1.7
nextL: /tipitaka/39P3/13/13.5/13.5.2
---

# Hetu-ārammaṇa

### Piṭṭhiduka, Kusalattika

### Savitakkaduka, Kusalattika

### Kusalapada

### Pañhāvāra

### Hetu-ārammaṇa

(25.)

2424. Savitakko kusalo dhammo savitakkassa kusalassa dhammassa hetupaccayena paccayo. Savitakko kusalo dhammo avitakkassa kusalassa dhammassa hetupaccayena paccayo. Savitakko kusalo dhammo savitakkassa kusalassa ca avitakkassa kusalassa ca dhammassa hetupaccayena paccayo. (3)

2425. Avitakko kusalo dhammo avitakkassa kusalassa dhammassa hetupaccayena paccayo. (1)

2426. Savitakko kusalo dhammo savitakkassa kusalassa dhammassa ārammaṇapaccayena paccayo…  tīṇi.

2427. Avitakko kusalo dhammo avitakkassa kusalassa dhammassa ārammaṇapaccayena paccayo…  tīṇi.

2428. Savitakko kusalo ca avitakko kusalo ca dhammā savitakkassa kusalassa dhammassa ārammaṇapaccayena paccayo…  tīṇi. (Saṃkhittaṃ.)

(26.)

2429. Hetuyā cattāri, ārammaṇe nava, adhipatiyā nava (heṭṭhā tīsu sahajātādhipati, avitakke ekaṃ, sahajātādhipati), anantare nava, samanantare nava, sahajāte cha…pe…  upanissaye nava, āsevane nava, kamme cattāri, āhāre cattāri, indriye cattāri, jhāne cha, magge cha, sampayutte cha, atthiyā cha, natthiyā nava, vigate nava, avigate cha. (Saṃkhittaṃ.)

2430. Nahetuyā nava, naārammaṇe nava. (Saṃkhittaṃ.)

2431. Hetupaccayā naārammaṇe cattāri. (Saṃkhittaṃ.)

2432. Nahetupaccayā ārammaṇe nava. (Saṃkhittaṃ.)

2433. (Yathā kusalattike pañhāvāraṃ, evaṃ vitthāretabbaṃ.)


