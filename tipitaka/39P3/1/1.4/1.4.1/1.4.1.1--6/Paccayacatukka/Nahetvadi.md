
[Home](/) / [39P3 Dhammānuloma (1), Dukatikapaṭṭhānapāḷi (3)](../../../../...md) / [1 Hetuduka, Tika](../../../...md) / [1.4 Hetuduka, Upādinnattika](../../...md) / [1.4.1 Upādinnupādāniyapada](../...md) / [1.4.1.1--6 Paṭiccādivāra](...md) / [Paccayacatukka](../39P3/1/1.4/1.4.1/1.4.1.1--6/Paccayacatukka.md)

# Nahetvādi

* Hetuduka, Tika

* Hetuduka, Upādinnattika

* Upādinnupādāniyapada

* Paṭiccādivāra

* Paccayacatukka

* Nahetvādi

(154.)

273\. Nahetuṃ upādinnupādāniyaṃ dhammaṃ paṭicca nahetu upādinnupādāniyo dhammo uppajjati nahetupaccayā. (1)

(155.)

274\. Hetuṃ upādinnupādāniyaṃ dhammaṃ paṭicca nahetu upādinnupādāniyo dhammo uppajjati naārammaṇapaccayā. (1)

275\. Nahetuṃ upādinnupādāniyaṃ dhammaṃ paṭicca nahetu upādinnupādāniyo dhammo uppajjati naārammaṇapaccayā. (1)

276\. Hetuṃ upādinnupādāniyañca nahetuṃ upādinnupādāniyañca dhammaṃ paṭicca nahetu upādinnupādāniyo dhammo uppajjati naārammaṇapaccayā. (1)

(156.)

277\. Hetuṃ upādinnupādāniyaṃ dhammaṃ paṭicca hetu upādinnupādāniyo dhammo uppajjati naadhipatipaccayā…  nava…pe… .

(157.)

278\. Nahetuṃ upādinnupādāniyaṃ dhammaṃ paṭicca nahetu upādinnupādāniyo dhammo uppajjati navipākapaccayā…  naāhārapaccayā. (Saṃkhittaṃ.)

(158.)

279\. Nahetuyā ekaṃ, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte nava, napacchājāte nava, naāsevane nava, navipāke ekaṃ, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte nava, nonatthiyā tīṇi, novigate tīṇi.

280\. Hetupaccayā naārammaṇe tīṇi. (Saṃkhittaṃ.)

281\. Nahetupaccayā ārammaṇe ekaṃ. (Saṃkhittaṃ.)

282\. (Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)

[Go to previous page (Hetu)](Hetu.md) / [Go to parent page (Paccayacatukka)](../39P3/1/1.4/1.4.1/1.4.1.1--6/Paccayacatukka.md) / [Go to next page (1.4.1.7 Pañhāvāra)](../../1.4.1.7.md)


