---
title:  Ārammaṇādi
path: /tipitaka/39P3/1/1.2/1.2.2/1.2.2.7/Paccayacatukka/Arammanadi
ref: 265792
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.2 Hetuduka, Vedanāttika
    link: /tipitaka/39P3/1/1.2
  - name: 1.2.2 Dukkhāyavedanāyasampayuttapada
    link: /tipitaka/39P3/1/1.2/1.2.2
  - name: 1.2.2.7 Pañhāvāra
    link: /tipitaka/39P3/1/1.2/1.2.2/1.2.2.7
  - name: Paccayacatukka
    link: /tipitaka/39P3/1/1.2/1.2.2/1.2.2.7/Paccayacatukka
prevL: /tipitaka/39P3/1/1.2/1.2.2/1.2.2.7/Paccayacatukka/Hetu
upL: /tipitaka/39P3/1/1.2/1.2.2/1.2.2.7/Paccayacatukka
nextL: /tipitaka/39P3/1/1.2/1.2.2/1.2.2.7/Paccaniyuddhara
---

# Ārammaṇādi

### Hetuduka, Tika

### Hetuduka, Vedanāttika

### Dukkhāyavedanāyasampayuttapada

### Pañhāvāra

### Paccayacatukka

### Ārammaṇādi

(89.)

151. Hetu dukkhāya vedanāya sampayutto dhammo hetussa dukkhāya vedanāya sampayuttassa dhammassa ārammaṇapaccayena paccayo…  tīṇi.

152. Nahetu dukkhāya vedanāya sampayutto dhammo nahetussa dukkhāya vedanāya sampayuttassa dhammassa ārammaṇapaccayena paccayo…  tīṇi.

153. Hetu dukkhāya vedanāya sampayutto ca nahetu dukkhāya vedanāya sampayutto ca dhammā hetussa dukkhāya vedanāya sampayuttassa dhammassa ārammaṇapaccayena paccayo…  tīṇi. (Saṃkhittaṃ.)

(90.)

154. Nahetu dukkhāya vedanāya sampayutto dhammo nahetussa dukkhāya vedanāya sampayuttassa dhammassa kammapaccayena paccayo…  tīṇi. (Saṃkhittaṃ.)

(91.)

155. Hetuyā tīṇi, ārammaṇe nava, adhipatiyā tīṇi, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke ekaṃ, āhāre tīṇi, indriye tīṇi, jhāne tīṇi, magge tīṇi, sampayutte nava, atthiyā nava, natthiyā nava, vigate nava, avigate nava. (Anulomaṃ.)


