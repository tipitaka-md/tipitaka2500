---
title:  Upanissayādi
path: /tipitaka/39P3/1/1.2/1.2.3/1.2.3.7/Paccayacatukka/Upanissayadi
ref: 265796
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.2 Hetuduka, Vedanāttika
    link: /tipitaka/39P3/1/1.2
  - name: 1.2.3 Adukkhamasukhāyavedanāyasampayuttapada
    link: /tipitaka/39P3/1/1.2/1.2.3
  - name: 1.2.3.7 Pañhāvāra
    link: /tipitaka/39P3/1/1.2/1.2.3/1.2.3.7
  - name: Paccayacatukka
    link: /tipitaka/39P3/1/1.2/1.2.3/1.2.3.7/Paccayacatukka
prevL: /tipitaka/39P3/1/1.2/1.2.3/1.2.3.7/Paccayacatukka/Hetvadi
upL: /tipitaka/39P3/1/1.2/1.2.3/1.2.3.7/Paccayacatukka
nextL: /tipitaka/39P3/1/1.2/1.2.3/1.2.3.7/Paccaniyuddhara
---

# Upanissayādi

### Hetuduka, Tika

### Hetuduka, Vedanāttika

### Adukkhamasukhāyavedanāyasampayuttapada

### Pañhāvāra

### Paccayacatukka

### Upanissayādi

(102.)

176. Hetu adukkhamasukhāya vedanāya sampayutto dhammo hetussa adukkhamasukhāya vedanāya sampayuttassa dhammassa upanissayapaccayena paccayo—  ārammaṇūpanissayo, anantarūpanissayo, pakatūpanissayo…  nava, āsevanapaccayena paccayo…  nava.

(103.)

177. Nahetu adukkhamasukhāya vedanāya sampayutto dhammo nahetussa adukkhamasukhāya vedanāya sampayuttassa dhammassa kammapaccayena paccayo…  tīṇi.

(104.)

178. Hetu adukkhamasukhāya vedanāya sampayutto dhammo hetussa adukkhamasukhāya vedanāya sampayuttassa dhammassa vipākapaccayena paccayo…  nava…pe…  avigatapaccayena paccayo…  nava.

(105.)

179. Hetuyā tīṇi, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, atthiyā nava, natthiyā nava, vigate nava, avigate nava. (Anulomaṃ.)


