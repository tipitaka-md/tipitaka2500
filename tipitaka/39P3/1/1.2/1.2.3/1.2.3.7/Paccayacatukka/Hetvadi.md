---
title:  Hetvādi
path: /tipitaka/39P3/1/1.2/1.2.3/1.2.3.7/Paccayacatukka/Hetvadi
ref: 265795
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.2 Hetuduka, Vedanāttika
    link: /tipitaka/39P3/1/1.2
  - name: 1.2.3 Adukkhamasukhāyavedanāyasampayuttapada
    link: /tipitaka/39P3/1/1.2/1.2.3
  - name: 1.2.3.7 Pañhāvāra
    link: /tipitaka/39P3/1/1.2/1.2.3/1.2.3.7
  - name: Paccayacatukka
    link: /tipitaka/39P3/1/1.2/1.2.3/1.2.3.7/Paccayacatukka
prevL: /tipitaka/39P3/1/1.2/1.2.3/1.2.3.7/Paccayacatukka
upL: /tipitaka/39P3/1/1.2/1.2.3/1.2.3.7/Paccayacatukka
nextL: /tipitaka/39P3/1/1.2/1.2.3/1.2.3.7/Paccayacatukka/Upanissayadi
---

# Hetvādi

### Hetuduka, Tika

### Hetuduka, Vedanāttika

### Adukkhamasukhāyavedanāyasampayuttapada

### Pañhāvāra

### Paccayacatukka

### Hetvādi

(99.)

171. Hetu adukkhamasukhāya vedanāya sampayutto dhammo hetussa adukkhamasukhāya vedanāya sampayuttassa dhammassa hetupaccayena paccayo…  tīṇi.

(100.)

172. Hetu adukkhamasukhāya vedanāya sampayutto dhammo hetussa adukkhamasukhāya vedanāya sampayuttassa dhammassa ārammaṇapaccayena paccayo…  nava.

(101.)

173. Hetu adukkhamasukhāya vedanāya sampayutto dhammo hetussa adukkhamasukhāya vedanāya sampayuttassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

174. Nahetu adukkhamasukhāya vedanāya sampayutto dhammo nahetussa adukkhamasukhāya vedanāya sampayuttassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

175. Hetu adukkhamasukhāya vedanāya sampayutto ca nahetu adukkhamasukhāya vedanāya sampayutto ca dhammā hetussa adukkhamasukhāya vedanāya sampayuttassa dhammassa adhipatipaccayena paccayo—  ārammaṇādhipati…  tīṇi. (Ārammaṇādhipatiyeva)…pe… .


