
[Home](/) / [39P3 Dhammānuloma (1), Dukatikapaṭṭhānapāḷi (3)](../../../../../../39P3.md) / [1 Hetuduka, Tika](../../../../../1.md) / [1.3 Hetuduka, Vipākattika](../../../../1.3.md) / [1.3.3 Nevavipākanavipākadhammapada](../../../1.3.3.md) / [1.3.3.1--6 Paṭiccādivāra](../../1.3.3.1--6.md) / [Paccayacatukka](../Paccayacatukka.md)

# Nahetvādi

* Hetuduka, Tika

* Hetuduka, Vipākattika

* Nevavipākanavipākadhammapada

* Paṭiccādivāra

* Paccayacatukka

* Nahetvādi

(138.)

242\. Nahetuṃ nevavipākanavipākadhammadhammaṃ paṭicca nahetu nevavipākanavipākadhammadhammo uppajjati nahetupaccayā. (1)

(139.)

243\. Hetuṃ nevavipākanavipākadhammadhammaṃ paṭicca nahetu nevavipākanavipākadhammadhammo uppajjati naārammaṇapaccayā. (1)

244\. Nahetuṃ nevavipākanavipākadhammadhammaṃ paṭicca nahetu nevavipākanavipākadhammadhammo uppajjati naārammaṇapaccayā. (1)

245\. Hetuṃ nevavipākanavipākadhammadhammañca nahetuṃ nevavipākanavipākadhammadhammañca paṭicca nahetu nevavipākanavipākadhammadhammo uppajjati naārammaṇapaccayā. (1)

(140.)

246\. Hetuṃ nevavipākanavipākadhammadhammaṃ paṭicca hetu nevavipākanavipākadhammadhammo uppajjati naadhipatipaccayā…  nava…pe… .

(141.)

247\. Hetuṃ nevavipākanavipākadhammadhammaṃ paṭicca nahetu nevavipākanavipākadhammadhammo uppajjati nakammapaccayā…  tīṇi…pe… .

(142.)

248\. Nahetuṃ nevavipākanavipākadhammadhammaṃ paṭicca nahetu nevavipākanavipākadhammadhammo uppajjati naāhārapaccayā. (1) (Saṃkhittaṃ.)

(143.)

249\. Nahetuyā ekaṃ, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte nava, napacchājāte nava, naāsevane nava, nakamme tīṇi, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte nava, nonatthiyā tīṇi, novigate tīṇi. (Saṃkhittaṃ, paccanīyaṃ.)

250\. Hetupaccayā naārammaṇe tīṇi. (Saṃkhittaṃ, anulomapaccanīyaṃ.)

251\. Nahetupaccayā ārammaṇe ekaṃ. (Saṃkhittaṃ, paccanīyānulomaṃ.)

252\. (Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)

[Go to previous page (Hetu)](Hetu.md) / [Go to parent page (Paccayacatukka)](../Paccayacatukka.md) / [Go to next page (1.3.3.7 Pañhāvāra)](../../1.3.3.7.md)


