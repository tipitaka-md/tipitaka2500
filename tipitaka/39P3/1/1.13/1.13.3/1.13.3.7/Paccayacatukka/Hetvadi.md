---
title:  Hetvādi
path: /tipitaka/39P3/1/1.13/1.13.3/1.13.3.7/Paccayacatukka/Hetvadi
ref: 265898
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.13 Hetuduka, Parittārammaṇattika
    link: /tipitaka/39P3/1/1.13
  - name: 1.13.3 Appamāṇārammaṇapada
    link: /tipitaka/39P3/1/1.13/1.13.3
  - name: 1.13.3.7 Pañhāvāra
    link: /tipitaka/39P3/1/1.13/1.13.3/1.13.3.7
  - name: Paccayacatukka
    link: /tipitaka/39P3/1/1.13/1.13.3/1.13.3.7/Paccayacatukka
prevL: /tipitaka/39P3/1/1.13/1.13.3/1.13.3.7/Paccayacatukka
upL: /tipitaka/39P3/1/1.13/1.13.3/1.13.3.7/Paccayacatukka
nextL: /tipitaka/39P3/1/1.13/1.13.3/1.13.3.7/Paccaniyuddhara
---

# Hetvādi

### Hetuduka, Tika

### Hetuduka, Parittārammaṇattika

### Appamāṇārammaṇapada

### Pañhāvāra

### Paccayacatukka

### Hetvādi

(401.)

865. Hetu appamāṇārammaṇo dhammo hetussa appamāṇārammaṇassa dhammassa hetupaccayena paccayo…  tīṇi.

866. Hetu appamāṇārammaṇo dhammo hetussa appamāṇārammaṇassa dhammassa ārammaṇapaccayena paccayo…  nava.

867. Hetu appamāṇārammaṇo dhammo hetussa appamāṇārammaṇassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

868. Nahetu appamāṇārammaṇo dhammo nahetussa appamāṇārammaṇassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

869. Hetu appamāṇārammaṇo ca nahetu appamāṇārammaṇo ca dhammā hetussa appamāṇārammaṇassa dhammassa adhipatipaccayena paccayo—  ārammaṇādhipati…  tīṇi. (Saṃkhittaṃ.)

(402.)

870. Hetuyā tīṇi, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, atthiyā nava…pe…  avigate nava. (Saṃkhittaṃ.)


