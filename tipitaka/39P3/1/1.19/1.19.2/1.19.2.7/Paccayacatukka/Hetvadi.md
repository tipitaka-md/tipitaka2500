---
title:  Hetvādi
path: /tipitaka/39P3/1/1.19/1.19.2/1.19.2.7/Paccayacatukka/Hetvadi
ref: 265933
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.19 Hetuduka, Atītārammaṇattika
    link: /tipitaka/39P3/1/1.19
  - name: 1.19.2 Anāgatārammaṇapada
    link: /tipitaka/39P3/1/1.19/1.19.2
  - name: 1.19.2.7 Pañhāvāra
    link: /tipitaka/39P3/1/1.19/1.19.2/1.19.2.7
  - name: Paccayacatukka
    link: /tipitaka/39P3/1/1.19/1.19.2/1.19.2.7/Paccayacatukka
prevL: /tipitaka/39P3/1/1.19/1.19.2/1.19.2.7/Paccayacatukka
upL: /tipitaka/39P3/1/1.19/1.19.2/1.19.2.7/Paccayacatukka
nextL: /tipitaka/39P3/1/1.19/1.19.2/1.19.2.7/Paccaniyuddhara
---

# Hetvādi

### Hetuduka, Tika

### Hetuduka, Atītārammaṇattika

### Anāgatārammaṇapada

### Pañhāvāra

### Paccayacatukka

### Hetvādi

(497.)

1105. Hetu anāgatārammaṇo dhammo hetussa anāgatārammaṇassa dhammassa hetupaccayena paccayo…  tīṇi.

1106. Hetu anāgatārammaṇo dhammo hetussa anāgatārammaṇassa dhammassa ārammaṇapaccayena paccayo…  nava.

1107. Hetu anāgatārammaṇo dhammo hetussa anāgatārammaṇassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

1108. Nahetu anāgatārammaṇo dhammo nahetussa anāgatārammaṇassa dhammassa adhipatipaccayena paccayo—  ārammaṇādhipati, sahajātādhipati…  tīṇi.

1109. Hetu anāgatārammaṇo ca nahetu anāgatārammaṇo ca dhammā hetussa anāgatārammaṇassa dhammassa adhipatipaccayena paccayo—  ārammaṇādhipati…  tīṇi. (Saṃkhittaṃ.)

(498.)

1110. Hetuyā tīṇi, ārammaṇe nava, adhipatiyā nava, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava…pe…  avigate nava. (Saṃkhittaṃ.)


