---
title:  Hetvādi
path: /tipitaka/39P3/1/1.12/1.12.2/1.12.2.7/Paccayacatukka/Hetvadi
ref: 265886
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 1 Hetuduka, Tika
    link: /tipitaka/39P3/1
  - name: 1.12 Hetuduka, Parittattika
    link: /tipitaka/39P3/1/1.12
  - name: 1.12.2 Mahaggatapada
    link: /tipitaka/39P3/1/1.12/1.12.2
  - name: 1.12.2.7 Pañhāvāra
    link: /tipitaka/39P3/1/1.12/1.12.2/1.12.2.7
  - name: Paccayacatukka
    link: /tipitaka/39P3/1/1.12/1.12.2/1.12.2.7/Paccayacatukka
prevL: /tipitaka/39P3/1/1.12/1.12.2/1.12.2.7/Paccayacatukka
upL: /tipitaka/39P3/1/1.12/1.12.2/1.12.2.7/Paccayacatukka
nextL: /tipitaka/39P3/1/1.12/1.12.2/1.12.2.7/Paccaniyuddhara
---

# Hetvādi

### Hetuduka, Tika

### Hetuduka, Parittattika

### Mahaggatapada

### Pañhāvāra

### Paccayacatukka

### Hetvādi

(367.)

781. Hetu mahaggato dhammo hetussa mahaggatassa dhammassa hetupaccayena paccayo…  tīṇi.

782. Hetu mahaggato dhammo hetussa mahaggatassa dhammassa ārammaṇapaccayena paccayo…  tīṇi.

783. Nahetu mahaggato dhammo nahetussa mahaggatassa dhammassa ārammaṇapaccayena paccayo…  tīṇi.

784. Hetu mahaggato ca nahetu mahaggato ca dhammā hetussa mahaggatassa dhammassa ārammaṇapaccayena paccayo…  tīṇi.

785. Hetu mahaggato dhammo hetussa mahaggatassa dhammassa adhipatipaccayena paccayo—  sahajātādhipati…  tīṇi.

786. Nahetu mahaggato dhammo nahetussa mahaggatassa dhammassa adhipatipaccayena paccayo—  sahajātādhipati…  tīṇi.

787. Hetu mahaggato dhammo hetussa mahaggatassa dhammassa anantarapaccayena paccayo. (Saṃkhittaṃ.)

(368.)

788. Hetuyā tīṇi, ārammaṇe nava, adhipatiyā cha, anantare nava, samanantare nava, sahajāte nava, aññamaññe nava, nissaye nava, upanissaye nava, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge nava, sampayutte nava, atthiyā nava…pe…  avigate nava. (Saṃkhittaṃ.)


