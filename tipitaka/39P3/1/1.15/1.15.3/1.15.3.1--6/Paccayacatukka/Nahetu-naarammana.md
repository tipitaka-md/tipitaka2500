
[Home](/) / [39P3 Dhammānuloma (1), Dukatikapaṭṭhānapāḷi (3)](../../../../../../39P3.md) / [1 Hetuduka, Tika](../../../../../1.md) / [1.15 Hetuduka, Micchattaniyatattika](../../../../1.15.md) / [1.15.3 Aniyatapada](../../../1.15.3.md) / [1.15.3.1--6 Paṭiccādivāra](../../1.15.3.1--6.md) / [Paccayacatukka](../Paccayacatukka.md)

# Nahetu-naārammaṇa

* Hetuduka, Tika

* Hetuduka, Micchattaniyatattika

* Aniyatapada

* Paṭiccādivāra

* Paccayacatukka

* Nahetu-naārammaṇa

(447.)

971\. Nahetuṃ aniyataṃ dhammaṃ paṭicca nahetu aniyato dhammo uppajjati nahetupaccayā. Nahetuṃ aniyataṃ dhammaṃ paṭicca hetu aniyato dhammo uppajjati nahetupaccayā. (2)

972\. Hetuṃ aniyataṃ dhammaṃ paṭicca nahetu aniyato dhammo uppajjati naārammaṇapaccayā. (1)

973\. Nahetuṃ aniyataṃ dhammaṃ paṭicca nahetu aniyato dhammo uppajjati naārammaṇapaccayā. (1)

974\. Hetuṃ aniyatañca nahetuṃ aniyatañca dhammaṃ paṭicca nahetu aniyato dhammo uppajjati naārammaṇapaccayā. (1) (Saṃkhittaṃ.)

(448.)

975\. Nahetuyā dve, naārammaṇe tīṇi, naadhipatiyā nava, naanantare tīṇi, nasamanantare tīṇi, naaññamaññe tīṇi, naupanissaye tīṇi, napurejāte nava, napacchājāte nava, naāsevane nava, nakamme tīṇi, navipāke nava, naāhāre ekaṃ, naindriye ekaṃ, najhāne ekaṃ, namagge ekaṃ, nasampayutte tīṇi, navippayutte nava, nonatthiyā tīṇi, novigate tīṇi. (Saṃkhittaṃ.)

976\. Hetupaccayā naārammaṇe tīṇi. (Saṃkhittaṃ.)

977\. Nahetupaccayā ārammaṇe dve. (Saṃkhittaṃ.)

978\. (Sahajātavāropi paccayavāropi nissayavāropi saṃsaṭṭhavāropi sampayuttavāropi paṭiccavārasadisā vitthāretabbā.)

[Go to previous page (Hetu)](Hetu.md) / [Go to parent page (Paccayacatukka)](../Paccayacatukka.md) / [Go to next page (1.15.3.7 Pañhāvāra)](../../1.15.3.7.md)


