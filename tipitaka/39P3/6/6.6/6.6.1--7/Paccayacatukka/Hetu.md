---
title:  Hetu
path: /tipitaka/39P3/6/6.6/6.6.1--7/Paccayacatukka/Hetu
ref: 264238
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 6 Ganthagocchaka, Kusalattika
    link: /tipitaka/39P3/6
  - name: 6.6 Ganthavippayuttaganthaniyaduka, Kusalattika
    link: /tipitaka/39P3/6/6.6
  - name: 6.6.1--7 Paṭiccādivāra
    link: /tipitaka/39P3/6/6.6/6.6.1--7
  - name: Paccayacatukka
    link: /tipitaka/39P3/6/6.6/6.6.1--7/Paccayacatukka
prevL: /tipitaka/39P3/6/6.6/6.6.1--7/Paccayacatukka
upL: /tipitaka/39P3/6/6.6/6.6.1--7/Paccayacatukka
nextL: /tipitaka/39P3/7
---

# Hetu

### Ganthagocchaka, Kusalattika

### Ganthavippayuttaganthaniyaduka, Kusalattika

### Paṭiccādivāra

### Paccayacatukka

### Hetu

(38.)

1875. Ganthavippayuttaṃ ganthaniyaṃ kusalaṃ dhammaṃ paṭicca ganthavippayutto ganthaniyo kusalo dhammo uppajjati hetupaccayā. (1)

1876. Ganthavippayuttaṃ aganthaniyaṃ kusalaṃ dhammaṃ paṭicca ganthavippayutto aganthaniyo kusalo dhammo uppajjati hetupaccayā. (1) (Saṃkhittaṃ.)

(39.)

1877. Hetuyā dve, ārammaṇe dve…pe…  avigate dve. (Saṃkhittaṃ.)

1878. (Sahajātavāropi…pe…  pañhāvāropi sabbattha vitthāretabbā.)

(40.)

1879. Ganthavippayuttaṃ ganthaniyaṃ akusalaṃ dhammaṃ paṭicca ganthavippayutto ganthaniyo akusalo dhammo uppajjati hetupaccayā. (Saṃkhittaṃ.)

(41.)

1880. Hetuyā ekaṃ…pe…  avigate ekaṃ. (Saṃkhittaṃ.)

1881. (Sahajātavārepi…pe…  pañhāvārepi sabbattha ekaṃ.)

(42.)

1882. Ganthavippayuttaṃ ganthaniyaṃ abyākataṃ dhammaṃ paṭicca ganthavippayutto ganthaniyo abyākato dhammo uppajjati hetupaccayā. (1)

1883. Ganthavippayuttaṃ aganthaniyaṃ abyākataṃ dhammaṃ paṭicca ganthavippayutto aganthaniyo abyākato dhammo uppajjati hetupaccayā…  tīṇi.

1884. Ganthavippayuttaṃ ganthaniyaṃ abyākatañca ganthavippayuttaṃ aganthaniyaṃ abyākatañca dhammaṃ paṭicca ganthavippayutto ganthaniyo abyākato dhammo uppajjati hetupaccayā. (1) (Saṃkhittaṃ.)

(43.)

1885. Hetuyā pañca, ārammaṇe dve…pe…  vipāke pañca…pe…  avigate pañca. (Saṃkhittaṃ.)

1886. (Sahajātavārampi…pe…  sampayuttavārampi paṭiccavārasadisaṃ.)

(44.)

1887. Ganthavippayutto ganthaniyo abyākato dhammo ganthavippayuttassa ganthaniyassa abyākatassa dhammassa hetupaccayena paccayo. (1)

1888. Ganthavippayutto aganthaniyo abyākato dhammo ganthavippayuttassa aganthaniyassa abyākatassa dhammassa hetupaccayena paccayo…  tīṇi. (Saṃkhittaṃ.)

(45.)

1889. Hetuyā cattāri, ārammaṇe tīṇi, adhipatiyā cattāri, anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte dve, āsevane ekaṃ, kamme…pe…  magge cattāri, sampayutte dve, vippayutte tīṇi…pe…  avigate satta. (Saṃkhittaṃ.)

(46.)

1890. Nahetuyā satta, naārammaṇe satta. (Saṃkhittaṃ.)

1891. Hetupaccayā naārammaṇe cattāri. (Saṃkhittaṃ.)

1892. Nahetupaccayā ārammaṇe tīṇi. (Saṃkhittaṃ.)

1893. (Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ.)

===

1894. Ganthagocchakakusalattikaṃ niṭṭhitaṃ.




