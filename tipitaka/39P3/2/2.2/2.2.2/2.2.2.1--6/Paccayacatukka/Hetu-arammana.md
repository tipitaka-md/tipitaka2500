
[Home](/) / [39P3 Dhammānuloma (1), Dukatikapaṭṭhānapāḷi (3)](../../../../../../39P3.md) / [2 Hetugocchaka, Kusalattika](../../../../../2.md) / [2.2 Sahetukaduka, Kusalattika](../../../../2.2.md) / [2.2.2 Akusalapada](../../../2.2.2.md) / [2.2.2.1--6 Paṭiccādivāra](../../2.2.2.1--6.md) / [Paccayacatukka](../Paccayacatukka.md)

# Hetu-ārammaṇa

* Hetugocchaka, Kusalattika

* Sahetukaduka, Kusalattika

* Akusalapada

* Paṭiccādivāra

* Paccayacatukka

* Hetu-ārammaṇa

(9.)

1259\. Sahetukaṃ akusalaṃ dhammaṃ paṭicca sahetuko akusalo dhammo uppajjati hetupaccayā. (1)

1260\. Ahetukaṃ akusalaṃ dhammaṃ paṭicca sahetuko akusalo dhammo uppajjati hetupaccayā. (1)

1261\. Sahetukaṃ akusalañca ahetukaṃ akusalañca dhammaṃ paṭicca sahetuko akusalo dhammo uppajjati hetupaccayā. (1)

1262\. Sahetukaṃ akusalaṃ dhammaṃ paṭicca sahetuko akusalo dhammo uppajjati ārammaṇapaccayā. Sahetukaṃ akusalaṃ dhammaṃ paṭicca ahetuko akusalo dhammo uppajjati ārammaṇapaccayā. Sahetukaṃ akusalaṃ dhammaṃ paṭicca sahetuko akusalo ca ahetuko akusalo ca dhammā uppajjanti ārammaṇapaccayā. (3)

1263\. Ahetukaṃ akusalaṃ dhammaṃ paṭicca sahetuko akusalo dhammo uppajjati ārammaṇapaccayā. (1)

1264\. Sahetukaṃ akusalañca ahetukaṃ akusalañca dhammaṃ paṭicca sahetuko akusalo dhammo uppajjati ārammaṇapaccayā. (1)

1265\. Sahetukaṃ akusalaṃ dhammaṃ paṭicca sahetuko akusalo dhammo uppajjati adhipatipaccayā. (Saṃkhittaṃ.)

(10.)

1266\. Hetuyā tīṇi, ārammaṇe pañca, adhipatiyā ekaṃ, anantare pañca, samanantare pañca, sahajāte pañca, aññamaññe pañca, nissaye pañca, upanissaye pañca, purejāte pañca, āsevane pañca, kamme pañca, āhāre pañca, indriye pañca, jhāne pañca, magge pañca, sampayutte pañca, vippayutte pañca, atthiyā pañca, natthiyā pañca, vigate pañca, avigate pañca. (Saṃkhittaṃ.)

[Go to previous page (Paccayacatukka)](../Paccayacatukka.md) / [Go to parent page (Paccayacatukka)](../Paccayacatukka.md) / [Go to next page (Nahetu-naadhipati)](Nahetu-naadhipati.md)


