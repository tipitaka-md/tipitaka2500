---
title:  Paccayacatukka
path: /tipitaka/39P3/14/14.17/14.17.7/Paccayacatukka
ref: 261803
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 14 Saraṇaduka, Tika
    link: /tipitaka/39P3/14
  - name: 14.17 Saraṇaduka, Uppannattika
    link: /tipitaka/39P3/14/14.17
  - name: 14.17.7 Pañhāvāra
    link: /tipitaka/39P3/14/14.17/14.17.7
prevL: /tipitaka/39P3/14/14.17/14.17.7
upL: /tipitaka/39P3/14/14.17/14.17.7
nextL: /tipitaka/39P3/14/14.18
---

# Paccayacatukka

### Saraṇaduka, Tika

### Saraṇaduka, Uppannattika

### Pañhāvāra

### Paccayacatukka

(58.)

2724. Saraṇo uppanno dhammo saraṇassa uppannassa dhammassa hetupaccayena paccayo. Saraṇo uppanno dhammo araṇassa uppannassa dhammassa hetupaccayena paccayo. Saraṇo uppanno dhammo saraṇassa uppannassa ca araṇassa uppannassa ca dhammassa hetupaccayena paccayo. (3)

2725. Araṇo uppanno dhammo araṇassa uppannassa dhammassa hetupaccayena paccayo. (1)

2726. Araṇo uppanno dhammo araṇassa uppannassa dhammassa ārammaṇapaccayena paccayo. (Saṃkhittaṃ.)

(59.)

2727. Hetuyā cattāri, ārammaṇe dve, adhipatiyā sahajāte pañca, aññamaññe dve, nissaye satta, upanissaye cattāri, purejāte pacchājāte dve, kamme cattāri, vipāke ekaṃ, āhāre indriye jhāne magge cattāri, sampayutte dve, vippayutte tīṇi…pe…  avigate satta. (Saṃkhittaṃ.) (Yathā kusalattike pañhāvāraṃ, evaṃ vitthāretabbaṃ.)


