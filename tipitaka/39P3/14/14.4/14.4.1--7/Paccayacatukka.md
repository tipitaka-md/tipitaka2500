---
title:  Paccayacatukka
path: /tipitaka/39P3/14/14.4/14.4.1--7/Paccayacatukka
ref: 261790
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 14 Saraṇaduka, Tika
    link: /tipitaka/39P3/14
  - name: 14.4 Saraṇaduka, Upādinnattika
    link: /tipitaka/39P3/14/14.4
  - name: 14.4.1--7 Paṭiccādivāra
    link: /tipitaka/39P3/14/14.4/14.4.1--7
prevL: /tipitaka/39P3/14/14.4/14.4.1--7
upL: /tipitaka/39P3/14/14.4/14.4.1--7
nextL: /tipitaka/39P3/14/14.5
---

# Paccayacatukka

### Saraṇaduka, Tika

### Saraṇaduka, Upādinnattika

### Paṭiccādivāra

### Paccayacatukka

(11.)

2626. Araṇaṃ upādinnupādāniyaṃ dhammaṃ paṭicca araṇo upādinnupādāniyo dhammo uppajjati hetupaccayā. (Saṃkhittaṃ.)

2627. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ. Sahajātavārepi…pe…  pañhāvārepi sabbattha ekaṃ.)

(12.)

2628. Saraṇaṃ anupādinnupādāniyaṃ dhammaṃ paṭicca saraṇo anupādinnupādāniyo dhammo uppajjati hetupaccayā…  tīṇi.

2629. Araṇaṃ anupādinnupādāniyaṃ dhammaṃ paṭicca araṇo anupādinnupādāniyo dhammo uppajjati hetupaccayā. (1)

2630. Saraṇaṃ anupādinnupādāniyañca araṇaṃ anupādinnupādāniyañca dhammaṃ paṭicca araṇo anupādinnupādāniyo dhammo uppajjati hetupaccayā. (1) (Saṃkhittaṃ.)

(13.)

2631. Hetuyā pañca, ārammaṇe dve…pe…  avigate pañca. (Saṃkhittaṃ.)

2632. (Sahajātavārampi…pe…  pañhāvārampi sabbattha vitthāretabbaṃ.)

(14.)

2633. Araṇaṃ anupādinnaanupādāniyaṃ dhammaṃ paṭicca araṇo anupādinnaanupādāniyo dhammo uppajjati hetupaccayā. (Saṃkhittaṃ.)

2634. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ. Sahajātavārepi…pe…  pañhāvārepi sabbattha ekaṃ.)


