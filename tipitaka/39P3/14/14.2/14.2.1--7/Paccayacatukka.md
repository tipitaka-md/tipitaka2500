---
title:  Paccayacatukka
path: /tipitaka/39P3/14/14.2/14.2.1--7/Paccayacatukka
ref: 261788
breadcrumbs:
  - name: Home
    link: /
  - name: 39P3 Dhammānuloma (1), Dukatikapaṭṭhānapāḷi (3)
    link: /tipitaka/39P3
  - name: 14 Saraṇaduka, Tika
    link: /tipitaka/39P3/14
  - name: 14.2 Saraṇaduka, Vedanāttika
    link: /tipitaka/39P3/14/14.2
  - name: 14.2.1--7 Paṭiccādivāra
    link: /tipitaka/39P3/14/14.2/14.2.1--7
prevL: /tipitaka/39P3/14/14.2/14.2.1--7
upL: /tipitaka/39P3/14/14.2/14.2.1--7
nextL: /tipitaka/39P3/14/14.3
---

# Paccayacatukka

### Saraṇaduka, Tika

### Saraṇaduka, Vedanāttika

### Paṭiccādivāra

### Paccayacatukka

(1.)

2607. Saraṇaṃ sukhāya vedanāya sampayuttaṃ dhammaṃ paṭicca saraṇo sukhāya vedanāya sampayutto dhammo uppajjati hetupaccayā. (1)

2608. Araṇaṃ sukhāya vedanāya sampayuttaṃ dhammaṃ paṭicca araṇo sukhāya vedanāya sampayutto dhammo uppajjati hetupaccayā. (1) (Saṃkhittaṃ.)

(2.)

2609. Hetuyā dve, ārammaṇe dve…pe…  kamme dve, vipāke ekaṃ…pe…  avigate dve. (Saṃkhittaṃ. Sahajātavāropi…pe…  pañhāvāropi sabbattha vitthāretabbā.)

(3.)

2610. Saraṇaṃ dukkhāya vedanāya sampayuttaṃ dhammaṃ paṭicca saraṇo dukkhāya vedanāya sampayutto dhammo uppajjati hetupaccayā. (1)

2611. Saraṇaṃ dukkhāya vedanāya sampayuttaṃ dhammaṃ paṭicca saraṇo dukkhāya vedanāya sampayutto dhammo uppajjati ārammaṇapaccayā. (1) (Saṃkhittaṃ.)

(4.)

2612. Hetuyā ekaṃ, ārammaṇe dve…pe…  avigate dve. (Saṃkhittaṃ.)

2613. (Sahajātavārampi…pe…  pañhāvārampi vitthāretabbaṃ.)

(5.)

2614. Saraṇaṃ adukkhamasukhāya vedanāya sampayuttaṃ dhammaṃ paṭicca saraṇo adukkhamasukhāya vedanāya sampayutto dhammo uppajjati hetupaccayā. (1)

2615. Araṇaṃ adukkhamasukhāya vedanāya sampayuttaṃ dhammaṃ paṭicca araṇo adukkhamasukhāya vedanāya sampayutto dhammo uppajjati hetupaccayā. (1) (Saṃkhittaṃ.)

(6.)

2616. Hetuyā dve, ārammaṇe dve…pe…  avigate dve. (Saṃkhittaṃ.)

2617. (Sahajātavārampi…pe…  pañhāvārampi sabbattha vitthāretabbaṃ.)

===

2618. Saraṇadukavedanāttikaṃ niṭṭhitaṃ.




