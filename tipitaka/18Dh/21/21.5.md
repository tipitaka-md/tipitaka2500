
[Home](/) / [18Dh Dhammapadapāḷi](../../18Dh.md) / [21 Pakiṇṇakavagga](../21.md)

# 21.5 Dārusākaṭikaputtavatthu

* Pakiṇṇakavagga

* Dārusākaṭikaputtavatthu

(296.)

319\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_niccaṃ buddhagatā sati._  


(297.)

320\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_niccaṃ dhammagatā sati._  


(298.)

321\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_niccaṃ saṃghagatā sati._  


(299.)

322\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_niccaṃ kāyagatā sati._  


(300.)

323\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_ahiṃsāya rato mano._  


(301.)

324\. _Suppabuddhaṃ pabujjhanti,_  
_sadā gotamasāvakā;_  
_Yesaṃ divā ca ratto ca,_  
_bhāvanāya rato mano._  


[Go to previous page (21.4 Lakuṇḍakabhaddiyavatthu)](21.4.md) / [Go to parent page (21 Pakiṇṇakavagga)](../21.md) / [Go to next page (21.6 Vajjiputtakabhikkhuvatthu)](21.6.md)


