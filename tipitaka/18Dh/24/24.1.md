---
title: 24.1 Kapilamacchavatthu
path: /tipitaka/18Dh/24/24.1
ref: 266738
breadcrumbs:
  - name: Home
    link: /
  - name: 18Dh Dhammapadapāḷi
    link: /tipitaka/18Dh
  - name: 24 Taṇhāvagga
    link: /tipitaka/18Dh/24
prevL: /tipitaka/18Dh/24
upL: /tipitaka/18Dh/24
nextL: /tipitaka/18Dh/24/24.2
---

# 24.1 Kapilamacchavatthu

### Taṇhāvagga

### Kapilamacchavatthu

(334.)

360. _Manujassa pamattacārino,_  
_Taṇhā vaḍḍhati māluvā viya;_  
_So plavatī hurā huraṃ,_  
_Phalamicchaṃva vanasmi vānaro._  


(335.)

361. _Yaṃ esā sahate jammī,_  
_taṇhā loke visattikā;_  
_Sokā tassa pavaḍḍhanti,_  
_abhivaṭṭhaṃva bīraṇaṃ._  


(336.)

362. _Yo cetaṃ sahate jammiṃ,_  
_taṇhaṃ loke duraccayaṃ;_  
_Sokā tamhā papatanti,_  
_udabinduva pokkharā._  


(337.)

363. _Taṃ vo vadāmi bhaddaṃ vo,_  
_yāvantettha samāgatā;_  
_Taṇhāya mūlaṃ khaṇatha,_  
_usīratthova bīraṇaṃ;_  
_Mā vo naḷaṃva sotova,_  
_māro bhañji punappunaṃ._  



