
[Home](/) / [18Dh Dhammapadapāḷi](...md) / [24 Taṇhāvagga](../18Dh/24.md)

# 24.1 Kapilamacchavatthu

* Taṇhāvagga

* Kapilamacchavatthu

(334.)

360\. _Manujassa pamattacārino,_  
_Taṇhā vaḍḍhati māluvā viya;_  
_So plavatī hurā huraṃ,_  
_Phalamicchaṃva vanasmi vānaro._  


(335.)

361\. _Yaṃ esā sahate jammī,_  
_taṇhā loke visattikā;_  
_Sokā tassa pavaḍḍhanti,_  
_abhivaṭṭhaṃva bīraṇaṃ._  


(336.)

362\. _Yo cetaṃ sahate jammiṃ,_  
_taṇhaṃ loke duraccayaṃ;_  
_Sokā tamhā papatanti,_  
_udabinduva pokkharā._  


(337.)

363\. _Taṃ vo vadāmi bhaddaṃ vo,_  
_yāvantettha samāgatā;_  
_Taṇhāya mūlaṃ khaṇatha,_  
_usīratthova bīraṇaṃ;_  
_Mā vo naḷaṃva sotova,_  
_māro bhañji punappunaṃ._  


[Go to previous page (24 Taṇhāvagga)](../18Dh/24.md) / [Go to parent page (24 Taṇhāvagga)](../18Dh/24.md) / [Go to next page (24.2 Sūkarapotikāvatthu)](24.2.md)


