
[Home](/) / [18Dh Dhammapadapāḷi](../../18Dh.md) / [24 Taṇhāvagga](../24.md)

# 𑁨𑁪𑁇𑁨 𑀲𑀽𑀓𑀭𑀧𑁄𑀢𑀺𑀓𑀸𑀯𑀢𑁆𑀣𑀼

### 𑀢𑀡𑁆𑀳𑀸𑀯𑀕𑁆𑀕

### 𑀲𑀽𑀓𑀭𑀧𑁄𑀢𑀺𑀓𑀸𑀯𑀢𑁆𑀣𑀼

(338.)

364\. _𑀬𑀣𑀸𑀧𑀺 𑀫𑀽𑀮𑁂 𑀅𑀦𑀼𑀧𑀤𑁆𑀤𑀯𑁂 𑀤𑀍𑀳𑁂,_  
_𑀙𑀺𑀦𑁆𑀦𑁄𑀧𑀺 𑀭𑀼𑀓𑁆𑀔𑁄 𑀧𑀼𑀦𑀭𑁂𑀯 𑀭𑀽𑀳𑀢𑀺;_  
_𑀏𑀯𑀫𑁆𑀧𑀺 𑀢𑀡𑁆𑀳𑀸𑀦𑀼𑀲𑀬𑁂 𑀅𑀦𑀽𑀳𑀢𑁂,_  
_𑀦𑀺𑀩𑁆𑀩𑀢𑁆𑀢𑀢𑀻 𑀤𑀼𑀓𑁆𑀔𑀫𑀺𑀤𑀁 𑀧𑀼𑀦𑀧𑁆𑀧𑀼𑀦𑀁𑁇_  


(339.)

365\. _𑀬𑀲𑁆𑀲 𑀙𑀢𑁆𑀢𑀺𑀁𑀲𑀢𑀺 𑀲𑁄𑀢𑀸,_  
_𑀫𑀦𑀸𑀧𑀲𑀯𑀦𑀸 𑀪𑀼𑀲𑀸;_  
_𑀫𑀳𑀸𑀯𑀳𑀦𑁆𑀢𑀺 𑀤𑀼𑀤𑁆𑀤𑀺𑀝𑁆𑀞𑀺𑀁,_  
_𑀲𑀗𑁆𑀓𑀧𑁆𑀧𑀸 𑀭𑀸𑀕𑀦𑀺𑀲𑁆𑀲𑀺𑀢𑀸𑁇_  


(340.)

366\. _𑀲𑀯𑀦𑁆𑀢𑀺 𑀲𑀩𑁆𑀩𑀥𑀺 𑀲𑁄𑀢𑀸,_  
_𑀮𑀢𑀸 𑀉𑀧𑁆𑀧𑀚𑁆𑀚 𑀢𑀺𑀝𑁆𑀞𑀢𑀺;_  
_𑀢𑀜𑁆𑀘 𑀤𑀺𑀲𑁆𑀯𑀸 𑀮𑀢𑀁 𑀚𑀸𑀢𑀁,_  
_𑀫𑀽𑀮𑀁 𑀧𑀜𑁆𑀜𑀸𑀬 𑀙𑀺𑀦𑁆𑀤𑀣𑁇_  


(341.)

367\. _𑀲𑀭𑀺𑀢𑀸𑀦𑀺 𑀲𑀺𑀦𑁂𑀳𑀺𑀢𑀸𑀦𑀺 𑀘,_  
_𑀲𑁄𑀫𑀦𑀲𑁆𑀲𑀸𑀦𑀺 𑀪𑀯𑀦𑁆𑀢𑀺 𑀚𑀦𑁆𑀢𑀼𑀦𑁄;_  
_𑀢𑁂 𑀲𑀸𑀢𑀲𑀺𑀢𑀸 𑀲𑀼𑀔𑁂𑀲𑀺𑀦𑁄,_  
_𑀢𑁂 𑀯𑁂 𑀚𑀸𑀢𑀺𑀚𑀭𑀽𑀧𑀕𑀸 𑀦𑀭𑀸𑁇_  


(342.)

368\. _𑀢𑀲𑀺𑀡𑀸𑀬 𑀧𑀼𑀭𑀓𑁆𑀔𑀢𑀸 𑀧𑀚𑀸,_  
_𑀧𑀭𑀺𑀲𑀧𑁆𑀧𑀦𑁆𑀢𑀺 𑀲𑀲𑁄𑀯 𑀩𑀦𑁆𑀥𑀺𑀢𑁄;_  
_𑀲𑀁𑀬𑁄𑀚𑀦𑀲𑀗𑁆𑀕𑀲𑀢𑁆𑀢𑀓𑀸,_  
_𑀤𑀼𑀓𑁆𑀔𑀫𑀼𑀧𑁂𑀦𑁆𑀢𑀺 𑀧𑀼𑀦𑀧𑁆𑀧𑀼𑀦𑀁 𑀘𑀺𑀭𑀸𑀬𑁇_  


(343.)

369\. _𑀢𑀲𑀺𑀡𑀸𑀬 𑀧𑀼𑀭𑀓𑁆𑀔𑀢𑀸 𑀧𑀚𑀸,_  
_𑀧𑀭𑀺𑀲𑀧𑁆𑀧𑀦𑁆𑀢𑀺 𑀲𑀲𑁄𑀯 𑀩𑀦𑁆𑀥𑀺𑀢𑁄;_  
_𑀢𑀲𑁆𑀫𑀸 𑀢𑀲𑀺𑀡𑀁 𑀯𑀺𑀦𑁄𑀤𑀬𑁂,_  
_𑀆𑀓𑀗𑁆𑀔𑀦𑁆𑀢 𑀯𑀺𑀭𑀸𑀕𑀫𑀢𑁆𑀢𑀦𑁄𑁇_  


[Go to previous page (24.1 Kapilamacchavatthu)](24.1.md) / [Go to parent page (24 Taṇhāvagga)](../24.md) / [Go to next page (24.3 Vibbhantabhikkhuvatthu)](24.3.md)


