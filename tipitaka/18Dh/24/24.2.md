
[Home](/) / [18Dh Dhammapadapāḷi](../../18Dh.md) / [24 Taṇhāvagga](../24.md)

# 24.2 Sūkarapotikāvatthu

* Taṇhāvagga

* Sūkarapotikāvatthu

(338.)

364\. _Yathāpi mūle anupaddave daḷhe,_  
_Chinnopi rukkho punareva rūhati;_  
_Evampi taṇhānusaye anūhate,_  
_Nibbattatī dukkhamidaṃ punappunaṃ._  


(339.)

365\. _Yassa chattiṃsati sotā,_  
_manāpasavanā bhusā;_  
_Mahāvahanti duddiṭṭhiṃ,_  
_saṅkappā rāganissitā._  


(340.)

366\. _Savanti sabbadhi sotā,_  
_latā uppajja tiṭṭhati;_  
_Tañca disvā lataṃ jātaṃ,_  
_mūlaṃ paññāya chindatha._  


(341.)

367\. _Saritāni sinehitāni ca,_  
_Somanassāni bhavanti jantuno;_  
_Te sātasitā sukhesino,_  
_Te ve jātijarūpagā narā._  


(342.)

368\. _Tasiṇāya purakkhatā pajā,_  
_Parisappanti sasova bandhito;_  
_Saṃyojanasaṅgasattakā,_  
_Dukkhamupenti punappunaṃ cirāya._  


(343.)

369\. _Tasiṇāya purakkhatā pajā,_  
_Parisappanti sasova bandhito;_  
_Tasmā tasiṇaṃ vinodaye,_  
_Ākaṅkhanta virāgamattano._  


[Go to previous page (24.1 Kapilamacchavatthu)](24.1.md) / [Go to parent page (24 Taṇhāvagga)](../24.md) / [Go to next page (24.3 Vibbhantabhikkhuvatthu)](24.3.md)


