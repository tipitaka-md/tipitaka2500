
[Home](/) / [18Dh Dhammapadapāḷi](...md) / [17 Kodhavagga](../18Dh/17.md)

# 𑁧𑁭𑁇𑁭 𑀅𑀢𑀼𑀮𑁅𑀧𑀸𑀲𑀓𑀯𑀢𑁆𑀣𑀼

* 𑀓𑁄𑀥𑀯𑀕𑁆𑀕

* 𑀅𑀢𑀼𑀮𑁅𑀧𑀸𑀲𑀓𑀯𑀢𑁆𑀣𑀼

(227.)

246\. _𑀧𑁄𑀭𑀸𑀡𑀫𑁂𑀢𑀁 𑀅𑀢𑀼𑀮,_  
_𑀦𑁂𑀢𑀁 𑀅𑀚𑁆𑀚𑀢𑀦𑀸𑀫𑀺𑀯;_  
_𑀦𑀺𑀦𑁆𑀤𑀦𑁆𑀢𑀺 𑀢𑀼𑀡𑁆𑀳𑀺𑀫𑀸𑀲𑀻𑀦𑀁,_  
_𑀦𑀺𑀦𑁆𑀤𑀦𑁆𑀢𑀺 𑀩𑀳𑀼𑀪𑀸𑀡𑀺𑀦𑀁;_  
_𑀫𑀺𑀢𑀪𑀸𑀡𑀺𑀫𑁆𑀧𑀺 𑀦𑀺𑀦𑁆𑀤𑀦𑁆𑀢𑀺,_  
_𑀦𑀢𑁆𑀣𑀺 𑀮𑁄𑀓𑁂 𑀅𑀦𑀺𑀦𑁆𑀤𑀺𑀢𑁄𑁇_  


(228.)

247\. _𑀦 𑀘𑀸𑀳𑀼 𑀦 𑀘 𑀪𑀯𑀺𑀲𑁆𑀲𑀢𑀺,_  
_𑀦 𑀘𑁂𑀢𑀭𑀳𑀺 𑀯𑀺𑀚𑁆𑀚𑀢𑀺;_  
_𑀏𑀓𑀦𑁆𑀢𑀁 𑀦𑀺𑀦𑁆𑀤𑀺𑀢𑁄 𑀧𑁄𑀲𑁄,_  
_𑀏𑀓𑀦𑁆𑀢𑀁 𑀯𑀸 𑀧𑀲𑀁𑀲𑀺𑀢𑁄𑁇_  


(229.)

248\. _𑀬𑀜𑁆𑀘𑁂 𑀯𑀺𑀜𑁆𑀜𑀽 𑀧𑀲𑀁𑀲𑀦𑁆𑀢𑀺,_  
_𑀅𑀦𑀼𑀯𑀺𑀘𑁆𑀘 𑀲𑀼𑀯𑁂 𑀲𑀼𑀯𑁂;_  
_𑀅𑀘𑁆𑀙𑀺𑀤𑁆𑀤𑀯𑀼𑀢𑁆𑀢𑀺𑀁 𑀫𑁂𑀥𑀸𑀯𑀺𑀁,_  
_𑀧𑀜𑁆𑀜𑀸𑀲𑀻𑀮𑀲𑀫𑀸𑀳𑀺𑀢𑀁𑁇_  


(230.)

249\. _𑀦𑀺𑀓𑁆𑀔𑀁 𑀚𑀫𑁆𑀩𑁄𑀦𑀤𑀲𑁆𑀲𑁂𑀯,_  
_𑀓𑁄 𑀢𑀁 𑀦𑀺𑀦𑁆𑀤𑀺𑀢𑀼𑀫𑀭𑀳𑀢𑀺;_  
_𑀤𑁂𑀯𑀸𑀧𑀺 𑀦𑀁 𑀧𑀲𑀁𑀲𑀦𑁆𑀢𑀺,_  
_𑀩𑁆𑀭𑀳𑁆𑀫𑀼𑀦𑀸𑀧𑀺 𑀧𑀲𑀁𑀲𑀺𑀢𑁄𑁇_  


[Go to previous page (17.6 Puṇṇadāsīvatthu)](17.6.md) / [Go to parent page (17 Kodhavagga)](../18Dh/17.md) / [Go to next page (17.8 Chabbaggiyavatthu)](17.8.md)


