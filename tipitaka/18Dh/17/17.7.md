
[Home](/) / [18Dh Dhammapadapāḷi](../../18Dh.md) / [17 Kodhavagga](../17.md)

# 17.7 Atulaupāsakavatthu

* Kodhavagga

* Atulaupāsakavatthu

(227.)

246\. _Porāṇametaṃ atula,_  
_netaṃ ajjatanāmiva;_  
_Nindanti tuṇhimāsīnaṃ,_  
_nindanti bahubhāṇinaṃ;_  
_Mitabhāṇimpi nindanti,_  
_natthi loke anindito._  


(228.)

247\. _Na cāhu na ca bhavissati,_  
_na cetarahi vijjati;_  
_Ekantaṃ nindito poso,_  
_ekantaṃ vā pasaṃsito._  


(229.)

248\. _Yañce viññū pasaṃsanti,_  
_anuvicca suve suve;_  
_Acchiddavuttiṃ medhāviṃ,_  
_paññāsīlasamāhitaṃ._  


(230.)

249\. _Nikkhaṃ jambonadasseva,_  
_ko taṃ ninditumarahati;_  
_Devāpi naṃ pasaṃsanti,_  
_brahmunāpi pasaṃsito._  


[Go to previous page (17.6 Puṇṇadāsīvatthu)](17.6.md) / [Go to parent page (17 Kodhavagga)](../17.md) / [Go to next page (17.8 Chabbaggiyavatthu)](17.8.md)


