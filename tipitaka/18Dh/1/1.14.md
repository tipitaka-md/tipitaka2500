---
title: 1.14 Dvesahāyakabhikkhuvatthu
path: /tipitaka/18Dh/1/1.14
ref: 266510
breadcrumbs:
  - name: Home
    link: /
  - name: 18Dh Dhammapadapāḷi
    link: /tipitaka/18Dh
  - name: 1 Yamakavagga
    link: /tipitaka/18Dh/1
prevL: /tipitaka/18Dh/1/1.13
upL: /tipitaka/18Dh/1
nextL: /tipitaka/18Dh/2
---

# 1.14 Dvesahāyakabhikkhuvatthu

### Yamakavagga

### Dvesahāyakabhikkhuvatthu

(19.)

20. _Bahumpi ce saṃhita bhāsamāno,_  
_Na takkaro hoti naro pamatto;_  
_Gopova gāvo gaṇayaṃ paresaṃ,_  
_Na bhāgavā sāmaññassa hoti._  


(20.)

21. _Appampi ce saṃhita bhāsamāno,_  
_Dhammassa hoti anudhammacārī;_  
_Rāgañca dosañca pahāya mohaṃ,_  
_Sammappajāno suvimuttacitto;_  
_Anupādiyāno idha vā huraṃ vā,_  
_Sa bhāgavā sāmaññassa hoti._  


===

22. Yamakavaggo paṭhamo.




