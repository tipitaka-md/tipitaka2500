---
title: 23.7 Sambahulabhikkhuvatthu
path: /tipitaka/18Dh/23/23.7
ref: 266736
breadcrumbs:
  - name: Home
    link: /
  - name: 18Dh Dhammapadapāḷi
    link: /tipitaka/18Dh
  - name: 23 Nāgavagga
    link: /tipitaka/18Dh/23
prevL: /tipitaka/18Dh/23/23.6
upL: /tipitaka/18Dh/23
nextL: /tipitaka/18Dh/23/23.8
---

# 23.7 Sambahulabhikkhuvatthu

### Nāgavagga

### Sambahulabhikkhuvatthu

(328.)

353. _Sace labhetha nipakaṃ sahāyaṃ,_  
_Saddhiṃ caraṃ sādhuvihāridhīraṃ;_  
_Abhibhuyya sabbāni parissayāni,_  
_Careyya tenattamano satīmā._  


(329.)

354. _No ce labhetha nipakaṃ sahāyaṃ,_  
_Saddhiṃ caraṃ sādhuvihāridhīraṃ;_  
_Rājāva raṭṭhaṃ vijitaṃ pahāya,_  
_Eko care mātaṅgaraññeva nāgo._  


(330.)

355. _Ekassa caritaṃ seyyo,_  
_Natthi bāle sahāyatā;_  
_Eko care na ca pāpāni kayirā,_  
_Appossukko mātaṅgaraññeva nāgo._  



