---
title: 23.8 Māravatthu
path: /tipitaka/18Dh/23/23.8
ref: 266737
breadcrumbs:
  - name: Home
    link: /
  - name: 18Dh Dhammapadapāḷi
    link: /tipitaka/18Dh
  - name: 23 Nāgavagga
    link: /tipitaka/18Dh/23
prevL: /tipitaka/18Dh/23/23.7
upL: /tipitaka/18Dh/23
nextL: /tipitaka/18Dh/24
---

# 23.8 Māravatthu

### Nāgavagga

### Māravatthu

(331.)

356. _Atthamhi jātamhi sukhā sahāyā,_  
_Tuṭṭhī sukhā yā itarītarena;_  
_Puññaṃ sukhaṃ jīvitasaṅkhayamhi,_  
_Sabbassa dukkhassa sukhaṃ pahānaṃ._  


(332.)

357. _Sukhā matteyyatā loke,_  
_atho petteyyatā sukhā;_  
_Sukhā sāmaññatā loke,_  
_atho brahmaññatā sukhā._  


(333.)

358. _Sukhaṃ yāva jarā sīlaṃ,_  
_sukhā saddhā patiṭṭhitā;_  
_Sukho paññāya paṭilābho,_  
_pāpānaṃ akaraṇaṃ sukhaṃ._  


===

359. Nāgavaggo tevīsatimo.




