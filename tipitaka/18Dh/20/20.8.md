
[Home](/) / [18Dh Dhammapadapāḷi](../../18Dh.md) / [20 Maggavagga](../20.md)

# 20.8 Pañcamahallakabhikkhuvatthu

* Maggavagga

* Pañcamahallakabhikkhuvatthu

(283.)

305\. _Vanaṃ chindatha mā rukkhaṃ,_  
_vanato jāyate bhayaṃ;_  
_Chetvā vanañca vanathañca,_  
_nibbanā hotha bhikkhavo._  


(284.)

306\. _Yāva hi vanatho na chijjati,_  
_Aṇumattopi narassa nārisu;_  
_Paṭibaddhamanova tāva so,_  
_Vaccho khīrapakova mātari._  


[Go to previous page (20.7 Poṭṭhilattheravatthu)](20.7.md) / [Go to parent page (20 Maggavagga)](../20.md) / [Go to next page (20.9 Suvaṇṇakārattheravatthu)](20.9.md)


