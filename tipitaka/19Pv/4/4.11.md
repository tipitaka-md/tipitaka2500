
[Home](/) / [19Pv Petavatthupāḷi](...md) / [4 Mahāvagga](../19Pv/4.md)

# 4.11 Pāṭaliputtapetavatthu

* Mahāvagga

* Pāṭaliputtapetavatthu

(793.)

851\. _“Diṭṭhā tayā nirayā tiracchānayoni,_  
_Petā asurā athavāpi mānusā devā;_  
_Sayamaddasa kammavipākamattano,_  
_Nessāmi taṃ pāṭaliputtamakkhataṃ;_  
_Tattha gantvā kusalaṃ karohi kammaṃ”._  


(794.)

852\. _“Atthakāmosi me yakkha,_  
_hitakāmosi devate;_  
_Karomi tuyhaṃ vacanaṃ,_  
_tvaṃsi ācariyo mama._  


(795.)

853\. _Diṭṭhā mayā nirayā tiracchānayoni,_  
_Petā asurā athavāpi mānusā devā;_  
_Sayamaddasaṃ kammavipākamattano,_  
_Kāhāmi puññāni anappakānī”ti._  


---

854\. Pāṭaliputtapetavatthu ekādasamaṃ.



[Go to previous page (4.10 Gaṇapetavatthu)](4.10.md) / [Go to parent page (4 Mahāvagga)](../19Pv/4.md) / [Go to next page (4.12 Ambavanapetavatthu)](4.12.md)


