
[Home](/) / [19Pv Petavatthupāḷi](...md) / [4 Mahāvagga](../19Pv/4.md)

# 𑁪𑁇𑁧𑁦 𑀕𑀡𑀧𑁂𑀢𑀯𑀢𑁆𑀣𑀼

* 𑀫𑀳𑀸𑀯𑀕𑁆𑀕

* 𑀕𑀡𑀧𑁂𑀢𑀯𑀢𑁆𑀣𑀼

(782.)

839\. _“𑀦𑀕𑁆𑀕𑀸 𑀤𑀼𑀩𑁆𑀩𑀡𑁆𑀡𑀭𑀽𑀧𑀸𑀢𑁆𑀣,_  
_𑀓𑀺𑀲𑀸 𑀥𑀫𑀦𑀺𑀲𑀦𑁆𑀣𑀢𑀸;_  
_𑀉𑀧𑁆𑀨𑀸𑀲𑀼𑀮𑀺𑀓𑀸 𑀓𑀺𑀲𑀺𑀓𑀸,_  
_𑀓𑁂 𑀦𑀼 𑀢𑀼𑀫𑁆𑀳𑁂𑀢𑁆𑀣 𑀫𑀸𑀭𑀺𑀲𑀸”𑀢𑀺𑁇_  


(783.)

840\. _“𑀫𑀬𑀁 𑀪𑀤𑀦𑁆𑀢𑁂 𑀧𑁂𑀢𑀸𑀫𑁆𑀳𑀸,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸”𑀢𑀺𑁇_  


(784.)

841\. _“𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸”𑀢𑀺𑁇_  


(785.)

842\. _“𑀅𑀦𑀸𑀯𑀝𑁂𑀲𑀼 𑀢𑀺𑀢𑁆𑀣𑁂𑀲𑀼,_  
_𑀯𑀺𑀘𑀺𑀦𑀺𑀫𑁆𑀳𑀤𑁆𑀥𑀫𑀸𑀲𑀓𑀁;_  
_𑀲𑀦𑁆𑀢𑁂𑀲𑀼 𑀤𑁂𑀬𑁆𑀬𑀥𑀫𑁆𑀫𑁂𑀲𑀼,_  
_𑀤𑀻𑀧𑀁 𑀦𑀸𑀓𑀫𑁆𑀳 𑀅𑀢𑁆𑀢𑀦𑁄𑁇_  


(786.)

843\. _𑀦𑀤𑀺𑀁 𑀉𑀧𑁂𑀫 𑀢𑀲𑀺𑀢𑀸,_  
_𑀭𑀺𑀢𑁆𑀢𑀓𑀸 𑀧𑀭𑀺𑀯𑀢𑁆𑀢𑀢𑀺;_  
_𑀙𑀸𑀬𑀁 𑀉𑀧𑁂𑀫 𑀉𑀡𑁆𑀳𑁂𑀲𑀼,_  
_𑀆𑀢𑀧𑁄 𑀧𑀭𑀺𑀯𑀢𑁆𑀢𑀢𑀺𑁇_  


(787.)

844\. _𑀅𑀕𑁆𑀕𑀺𑀯𑀡𑁆𑀡𑁄 𑀘 𑀦𑁄 𑀯𑀸𑀢𑁄,_  
_𑀟𑀳𑀦𑁆𑀢𑁄 𑀉𑀧𑀯𑀸𑀬𑀢𑀺;_  
_𑀏𑀢𑀜𑁆𑀘 𑀪𑀦𑁆𑀢𑁂 𑀅𑀭𑀳𑀸𑀫,_  
_𑀅𑀜𑁆𑀜𑀜𑁆𑀘 𑀧𑀸𑀧𑀓𑀁 𑀢𑀢𑁄𑁇_  


(788.)

845\. _𑀅𑀧𑀺 𑀬𑁄𑀚𑀦𑀸𑀦𑀺 𑀕𑀘𑁆𑀙𑀸𑀫,_  
_𑀙𑀸𑀢𑀸 𑀆𑀳𑀸𑀭𑀕𑁂𑀥𑀺𑀦𑁄;_  
_𑀅𑀮𑀤𑁆𑀥𑀸𑀯 𑀦𑀺𑀯𑀢𑁆𑀢𑀸𑀫,_  
_𑀅𑀳𑁄 𑀦𑁄 𑀅𑀧𑁆𑀧𑀧𑀼𑀜𑁆𑀜𑀢𑀸𑁇_  


(789.)

846\. _𑀙𑀸𑀢𑀸 𑀧𑀫𑀼𑀘𑁆𑀙𑀺𑀢𑀸 𑀪𑀦𑁆𑀢𑀸,_  
_𑀪𑀽𑀫𑀺𑀬𑀁 𑀧𑀝𑀺𑀲𑀼𑀫𑁆𑀪𑀺𑀢𑀸;_  
_𑀉𑀢𑁆𑀢𑀸𑀦𑀸 𑀧𑀝𑀺𑀓𑀺𑀭𑀸𑀫,_  
_𑀅𑀯𑀓𑀼𑀚𑁆𑀚𑀸 𑀧𑀢𑀸𑀫𑀲𑁂𑁇_  


(790.)

847\. _𑀢𑁂 𑀘 𑀢𑀢𑁆𑀣𑁂𑀯 𑀧𑀢𑀺𑀢𑀸,_  
_𑀪𑀽𑀫𑀺𑀬𑀁 𑀧𑀝𑀺𑀲𑀼𑀫𑁆𑀪𑀺𑀢𑀸;_  
_𑀉𑀭𑀁 𑀲𑀻𑀲𑀜𑁆𑀘 𑀖𑀝𑁆𑀝𑁂𑀫,_  
_𑀅𑀳𑁄 𑀦𑁄 𑀅𑀧𑁆𑀧𑀧𑀼𑀜𑁆𑀜𑀢𑀸𑁇_  


(791.)

848\. _𑀏𑀢𑀜𑁆𑀘 𑀪𑀦𑁆𑀢𑁂 𑀅𑀭𑀳𑀸𑀫,_  
_𑀅𑀜𑁆𑀜𑀜𑁆𑀘 𑀧𑀸𑀧𑀓𑀁 𑀢𑀢𑁄;_  
_𑀲𑀦𑁆𑀢𑁂𑀲𑀼 𑀤𑁂𑀬𑁆𑀬𑀥𑀫𑁆𑀫𑁂𑀲𑀼,_  
_𑀤𑀻𑀧𑀁 𑀦𑀸𑀓𑀫𑁆𑀳 𑀅𑀢𑁆𑀢𑀦𑁄𑁇_  


(792.)

849\. _𑀢𑁂 𑀳𑀺 𑀦𑀽𑀦 𑀇𑀢𑁄 𑀕𑀦𑁆𑀢𑁆𑀯𑀸,_  
_𑀬𑁄𑀦𑀺𑀁 𑀮𑀤𑁆𑀥𑀸𑀦 𑀫𑀸𑀦𑀼𑀲𑀺𑀁;_  
_𑀯𑀤𑀜𑁆𑀜𑀽 𑀲𑀻𑀮𑀲𑀫𑁆𑀧𑀦𑁆𑀦𑀸,_  
_𑀓𑀸𑀳𑀸𑀫 𑀓𑀼𑀲𑀮𑀁 𑀩𑀳𑀼𑀦𑁆”𑀢𑀺𑁇_  


---

850\. 𑀕𑀡𑀧𑁂𑀢𑀯𑀢𑁆𑀣𑀼 𑀤𑀲𑀫𑀁𑁇



[Go to previous page (4.9 Gūthakhādakapetivatthu)](4.9.md) / [Go to parent page (4 Mahāvagga)](../19Pv/4.md) / [Go to next page (4.11 Pāṭaliputtapetavatthu)](4.11.md)


