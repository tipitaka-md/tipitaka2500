
[Home](/) / [19Pv Petavatthupāḷi](../../19Pv.md) / [4 Mahāvagga](../4.md)

# 𑁪𑁇𑁮 𑀕𑀽𑀣𑀔𑀸𑀤𑀓𑀧𑁂𑀢𑀯𑀢𑁆𑀣𑀼

* 𑀫𑀳𑀸𑀯𑀕𑁆𑀕

* 𑀕𑀽𑀣𑀔𑀸𑀤𑀓𑀧𑁂𑀢𑀯𑀢𑁆𑀣𑀼

(766.)

821\. _“𑀕𑀽𑀣𑀓𑀽𑀧𑀢𑁄 𑀉𑀕𑁆𑀕𑀦𑁆𑀢𑁆𑀯𑀸,_  
_𑀓𑁄 𑀦𑀼 𑀤𑀻𑀦𑁄 𑀧𑀢𑀺𑀝𑁆𑀞𑀲𑀺;_  
_𑀦𑀺𑀲𑁆𑀲𑀁𑀲𑀬𑀁 𑀧𑀸𑀧𑀓𑀫𑁆𑀫𑀦𑁆𑀢𑁄,_  
_𑀓𑀺𑀁 𑀦𑀼 𑀲𑀤𑁆𑀤𑀳𑀲𑁂 𑀢𑀼𑀯𑀦𑁆”𑀢𑀺𑁇_  


(767.)

822\. _“𑀅𑀳𑀁 𑀪𑀤𑀦𑁆𑀢𑁂 𑀧𑁂𑀢𑁄𑀫𑁆𑀳𑀺,_  
_𑀤𑀼𑀕𑁆𑀕𑀢𑁄 𑀬𑀫𑀮𑁄𑀓𑀺𑀓𑁄;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑁄”𑁇_  


(768.)

823\. _“𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀇𑀤𑀁 𑀤𑀼𑀓𑁆𑀔𑀁 𑀦𑀺𑀕𑀘𑁆𑀙𑀲𑀻”𑀢𑀺𑁇_  


(769.)

824\. _“𑀅𑀳𑀼 𑀆𑀯𑀸𑀲𑀺𑀓𑁄 𑀫𑀬𑁆𑀳𑀁,_  
_𑀇𑀲𑁆𑀲𑀼𑀓𑀻 𑀓𑀼𑀮𑀫𑀘𑁆𑀙𑀭𑀻;_  
_𑀅𑀚𑁆𑀛𑀸𑀲𑀺𑀢𑁄 𑀫𑀬𑁆𑀳𑀁 𑀖𑀭𑁂,_  
_𑀓𑀤𑀭𑀺𑀬𑁄 𑀧𑀭𑀺𑀪𑀸𑀲𑀓𑁄𑁇_  


(770.)

825\. _𑀢𑀲𑁆𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀪𑀺𑀓𑁆𑀔𑀯𑁄 𑀧𑀭𑀺𑀪𑀸𑀲𑀺𑀲𑀁;_  
_𑀢𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑁄”𑀢𑀺𑁇_  


(771.)

826\. _“𑀅𑀫𑀺𑀢𑁆𑀢𑁄 𑀫𑀺𑀢𑁆𑀢𑀯𑀡𑁆𑀡𑁂𑀦,_  
_𑀬𑁄 𑀢𑁂 𑀆𑀲𑀺 𑀓𑀼𑀮𑀽𑀧𑀓𑁄;_  
_𑀓𑀸𑀬𑀲𑁆𑀲 𑀪𑁂𑀤𑀸 𑀤𑀼𑀧𑁆𑀧𑀜𑁆𑀜𑁄,_  
_𑀓𑀺𑀁 𑀦𑀼 𑀧𑁂𑀘𑁆𑀘 𑀕𑀢𑀺𑀁 𑀕𑀢𑁄”𑀢𑀺𑁇_  


(772.)

827\. _“𑀢𑀲𑁆𑀲𑁂𑀯𑀸𑀳𑀁 𑀧𑀸𑀧𑀓𑀫𑁆𑀫𑀲𑁆𑀲,_  
_𑀲𑀻𑀲𑁂 𑀢𑀺𑀝𑁆𑀞𑀸𑀫𑀺 𑀫𑀢𑁆𑀣𑀓𑁂;_  
_𑀲𑁄 𑀘 𑀧𑀭𑀯𑀺𑀲𑀬𑀁 𑀧𑀢𑁆𑀢𑁄,_  
_𑀫𑀫𑁂𑀯 𑀧𑀭𑀺𑀘𑀸𑀭𑀓𑁄𑁇_  


(773.)

828\. _𑀬𑀁 𑀪𑀤𑀦𑁆𑀢𑁂 𑀳𑀤𑀦𑁆𑀢𑀜𑁆𑀜𑁂,_  
_𑀏𑀢𑀁 𑀫𑁂 𑀳𑁄𑀢𑀺 𑀪𑁄𑀚𑀦𑀁;_  
_𑀅𑀳𑀜𑁆𑀘 𑀔𑁄 𑀬𑀁 𑀳𑀤𑀸𑀫𑀺,_  
_𑀏𑀢𑀁 𑀲𑁄 𑀉𑀧𑀚𑀻𑀯𑀢𑀻”𑀢𑀺𑁇_  


---

829\. 𑀕𑀽𑀣𑀔𑀸𑀤𑀓𑀧𑁂𑀢𑀯𑀢𑁆𑀣𑀼 𑀅𑀝𑁆𑀞𑀫𑀁𑁇



[Go to previous page (4.7 Rājaputtapetavatthu)](4.7.md) / [Go to parent page (4 Mahāvagga)](../4.md) / [Go to next page (4.9 Gūthakhādakapetivatthu)](4.9.md)


