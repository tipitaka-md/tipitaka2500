
[Home](/) / [19Pv Petavatthupāḷi](/tipitaka/19Pv.md) / [4 Mahāvagga](/tipitaka/19Pv/4.md)

# 𑁪𑁇𑁨 𑀲𑁂𑀭𑀻𑀲𑀓𑀧𑁂𑀢𑀯𑀢𑁆𑀣𑀼

### 𑀫𑀳𑀸𑀯𑀕𑁆𑀕

### 𑀲𑁂𑀭𑀻𑀲𑀓𑀧𑁂𑀢𑀯𑀢𑁆𑀣𑀼

(604.)

652. _“𑀲𑀼𑀡𑁄𑀣 𑀬𑀓𑁆𑀔𑀲𑁆𑀲 𑀯𑀸𑀡𑀺𑀚𑀸𑀦 𑀘,_  
_𑀲𑀫𑀸𑀕𑀫𑁄 𑀬𑀢𑁆𑀣 𑀢𑀤𑀸 𑀅𑀳𑁄𑀲𑀺;_  
_𑀬𑀣𑀸 𑀓𑀣𑀁 𑀇𑀢𑀭𑀺𑀢𑀭𑁂𑀦 𑀘𑀸𑀧𑀺,_  
_𑀲𑀼𑀪𑀸𑀲𑀺𑀢𑀁 𑀢𑀜𑁆𑀘 𑀲𑀼𑀡𑀸𑀣 𑀲𑀩𑁆𑀩𑁂𑁇_  


(605.)

653. _𑀬𑁄 𑀲𑁄 𑀅𑀳𑀼 𑀭𑀸𑀚𑀸 𑀧𑀸𑀬𑀸𑀲𑀺 𑀦𑀸𑀫,_  
_𑀪𑀼𑀫𑁆𑀫𑀸𑀦𑀁 𑀲𑀳𑀩𑁆𑀬𑀕𑀢𑁄 𑀬𑀲𑀲𑁆𑀲𑀻;_  
_𑀲𑁄 𑀫𑁄𑀤𑀫𑀸𑀦𑁄𑀯 𑀲𑀓𑁂 𑀯𑀺𑀫𑀸𑀦𑁂,_  
_𑀅𑀫𑀸𑀦𑀼𑀲𑁄 𑀫𑀸𑀦𑀼𑀲𑁂 𑀅𑀚𑁆𑀛𑀪𑀸𑀲𑀻”𑀢𑀺𑁇_  


(606.)

654. _“𑀯𑀗𑁆𑀓𑁂 𑀅𑀭𑀜𑁆𑀜𑁂 𑀅𑀫𑀦𑀼𑀲𑁆𑀲𑀝𑁆𑀞𑀸𑀦𑁂,_  
_𑀓𑀦𑁆𑀢𑀸𑀭𑁂 𑀅𑀧𑁆𑀧𑁄𑀤𑀓𑁂 𑀅𑀧𑁆𑀧𑀪𑀓𑁆𑀔𑁂;_  
_𑀲𑀼𑀤𑀼𑀕𑁆𑀕𑀫𑁂 𑀯𑀡𑁆𑀡𑀼𑀧𑀣𑀲𑁆𑀲 𑀫𑀚𑁆𑀛𑁂,_  
_𑀯𑀗𑁆𑀓𑀫𑁆𑀪𑀬𑀸 𑀦𑀝𑁆𑀞𑀫𑀦𑀸 𑀫𑀦𑀼𑀲𑁆𑀲𑀸𑁇_  


(607.)

655. _𑀦𑀬𑀺𑀥 𑀨𑀮𑀸 𑀫𑀽𑀮𑀫𑀬𑀸 𑀘 𑀲𑀦𑁆𑀢𑀺,_  
_𑀉𑀧𑀸𑀤𑀸𑀦𑀁 𑀦𑀢𑁆𑀣𑀺 𑀓𑀼𑀢𑁄𑀥 𑀪𑀓𑁆𑀔𑁄;_  
_𑀅𑀜𑁆𑀜𑀢𑁆𑀭 𑀧𑀁𑀲𑀽𑀳𑀺 𑀘 𑀯𑀸𑀮𑀼𑀓𑀸𑀳𑀺 𑀘,_  
_𑀢𑀢𑀸𑀳𑀺 𑀉𑀡𑁆𑀳𑀸𑀳𑀺 𑀘 𑀤𑀸𑀭𑀼𑀡𑀸𑀳𑀺 𑀘𑁇_  


(608.)

656. _𑀉𑀚𑁆𑀚𑀗𑁆𑀕𑀮𑀁 𑀢𑀢𑁆𑀢𑀫𑀺𑀯𑀁 𑀓𑀧𑀸𑀮𑀁,_  
_𑀅𑀦𑀸𑀬𑀲𑀁 𑀧𑀭𑀮𑁄𑀓𑁂𑀦 𑀢𑀼𑀮𑁆𑀬𑀁;_  
_𑀮𑀼𑀤𑁆𑀤𑀸𑀦𑀫𑀸𑀯𑀸𑀲𑀫𑀺𑀤𑀁 𑀧𑀼𑀭𑀸𑀡𑀁,_  
_𑀪𑀽𑀫𑀺𑀧𑁆𑀧𑀤𑁂𑀲𑁄 𑀅𑀪𑀺𑀲𑀢𑁆𑀢𑀭𑀽𑀧𑁄𑁇_  


(609.)

657. _𑀅𑀣 𑀢𑀼𑀫𑁆𑀳𑁂 𑀓𑁂𑀦 𑀯𑀡𑁆𑀡𑁂𑀦,_  
_𑀓𑀺𑀫𑀸𑀲𑀫𑀸𑀦𑀸 𑀇𑀫𑀁 𑀧𑀤𑁂𑀲𑀁 𑀳𑀺;_  
_𑀅𑀦𑀼𑀧𑀯𑀺𑀝𑁆𑀞𑀸 𑀲𑀳𑀲𑀸 𑀲𑀫𑀘𑁆𑀘,_  
_𑀮𑁄𑀪𑀸 𑀪𑀬𑀸 𑀅𑀣 𑀯𑀸 𑀲𑀫𑁆𑀧𑀫𑀽𑀍𑀳𑀸”𑀢𑀺𑁇_  


(610.)

658. _“𑀫𑀕𑀥𑁂𑀲𑀼 𑀅𑀗𑁆𑀕𑁂𑀲𑀼 𑀘 𑀲𑀢𑁆𑀣𑀯𑀸𑀳𑀸,_  
_𑀆𑀭𑁄𑀧𑀬𑀺𑀢𑁆𑀯𑀸 𑀧𑀡𑀺𑀬𑀁 𑀧𑀼𑀣𑀼𑀢𑁆𑀢𑀁;_  
_𑀢𑁂 𑀬𑀸𑀫𑀲𑁂 𑀲𑀺𑀦𑁆𑀥𑀼𑀲𑁄𑀯𑀻𑀭𑀪𑀽𑀫𑀺𑀁,_  
_𑀥𑀦𑀢𑁆𑀣𑀺𑀓𑀸 𑀉𑀤𑁆𑀤𑀬𑀁 𑀧𑀢𑁆𑀣𑀬𑀸𑀦𑀸𑁇_  


(611.)

659. _𑀤𑀺𑀯𑀸 𑀧𑀺𑀧𑀸𑀲𑀁 𑀦𑀥𑀺𑀯𑀸𑀲𑀬𑀦𑁆𑀢𑀸,_  
_𑀬𑁄𑀕𑁆𑀕𑀸𑀦𑀼𑀓𑀫𑁆𑀧𑀜𑁆𑀘 𑀲𑀫𑁂𑀓𑁆𑀔𑀫𑀸𑀦𑀸;_  
_𑀏𑀢𑁂𑀦 𑀯𑁂𑀕𑁂𑀦 𑀆𑀬𑀸𑀫 𑀲𑀩𑁆𑀩𑁂,_  
_𑀭𑀢𑁆𑀢𑀺𑀁 𑀫𑀕𑁆𑀕𑀁 𑀧𑀝𑀺𑀧𑀦𑁆𑀦𑀸 𑀯𑀺𑀓𑀸𑀮𑁂𑁇_  


(612.)

660. _𑀢𑁂 𑀤𑀼𑀧𑁆𑀧𑀬𑀸𑀢𑀸 𑀅𑀧𑀭𑀤𑁆𑀥𑀫𑀕𑁆𑀕𑀸,_  
_𑀅𑀦𑁆𑀥𑀸𑀓𑀼𑀮𑀸 𑀯𑀺𑀧𑁆𑀧𑀦𑀝𑁆𑀞𑀸 𑀅𑀭𑀜𑁆𑀜𑁂;_  
_𑀲𑀼𑀤𑀼𑀕𑁆𑀕𑀫𑁂 𑀯𑀡𑁆𑀡𑀼𑀧𑀣𑀲𑁆𑀲 𑀫𑀚𑁆𑀛𑁂,_  
_𑀤𑀺𑀲𑀁 𑀦 𑀚𑀸𑀦𑀸𑀫 𑀧𑀫𑀽𑀍𑀳𑀘𑀺𑀢𑁆𑀢𑀸𑁇_  


(613.)

661. _𑀇𑀤𑀜𑁆𑀘 𑀤𑀺𑀲𑁆𑀯𑀸𑀦 𑀅𑀤𑀺𑀝𑁆𑀞𑀧𑀼𑀩𑁆𑀩𑀁,_  
_𑀯𑀺𑀫𑀸𑀦𑀲𑁂𑀝𑁆𑀞𑀜𑁆𑀘 𑀢𑀯𑀜𑁆𑀘 𑀬𑀓𑁆𑀔;_  
_𑀢𑀢𑀼𑀢𑁆𑀢𑀭𑀺𑀁 𑀚𑀻𑀯𑀺𑀢𑀫𑀸𑀲𑀫𑀸𑀦𑀸,_  
_𑀤𑀺𑀲𑁆𑀯𑀸 𑀧𑀢𑀻𑀢𑀸 𑀲𑀼𑀫𑀦𑀸 𑀉𑀤𑀕𑁆𑀕𑀸”𑀢𑀺𑁇_  


(614.)

662. _“𑀧𑀸𑀭𑀁 𑀲𑀫𑀼𑀤𑁆𑀤𑀲𑁆𑀲 𑀇𑀫𑀜𑁆𑀘 𑀯𑀡𑁆𑀡𑀼𑀁,_  
_𑀯𑁂𑀢𑁆𑀢𑀸𑀘𑀭𑀁 𑀲𑀗𑁆𑀓𑀼𑀧𑀣𑀜𑁆𑀘 𑀫𑀕𑁆𑀕𑀁;_  
_𑀦𑀤𑀺𑀬𑁄 𑀧𑀦 𑀧𑀩𑁆𑀩𑀢𑀸𑀦𑀜𑁆𑀘 𑀤𑀼𑀕𑁆𑀕𑀸,_  
_𑀧𑀼𑀣𑀼𑀤𑁆𑀤𑀺𑀲𑀸 𑀕𑀘𑁆𑀙𑀣 𑀪𑁄𑀕𑀳𑁂𑀢𑀼𑁇_  


(615.)

663. _𑀧𑀓𑁆𑀔𑀦𑁆𑀤𑀺𑀬𑀸𑀦 𑀯𑀺𑀚𑀺𑀢𑀁 𑀧𑀭𑁂𑀲𑀁,_  
_𑀯𑁂𑀭𑀚𑁆𑀚𑀓𑁂 𑀫𑀸𑀦𑀼𑀲𑁂 𑀧𑁂𑀓𑁆𑀔𑀫𑀸𑀦𑀸;_  
_𑀬𑀁 𑀯𑁄 𑀲𑀼𑀢𑀁 𑀯𑀸 𑀅𑀣 𑀯𑀸𑀧𑀺 𑀤𑀺𑀝𑁆𑀞𑀁,_  
_𑀅𑀘𑁆𑀙𑁂𑀭𑀓𑀁 𑀢𑀁 𑀯𑁄 𑀲𑀼𑀡𑁄𑀫 𑀢𑀸𑀢𑀸”𑀢𑀺𑁇_  


(616.)

664. _“𑀇𑀢𑁄𑀧𑀺 𑀅𑀘𑁆𑀙𑁂𑀭𑀢𑀭𑀁 𑀓𑀼𑀫𑀸𑀭,_  
_𑀦 𑀦𑁄 𑀲𑀼𑀢𑀁 𑀯𑀸 𑀅𑀣 𑀯𑀸𑀧𑀺 𑀤𑀺𑀝𑁆𑀞𑀁;_  
_𑀅𑀢𑀻𑀢𑀫𑀸𑀦𑀼𑀲𑁆𑀲𑀓𑀫𑁂𑀯 𑀲𑀩𑁆𑀩𑀁,_  
_𑀤𑀺𑀲𑁆𑀯𑀸 𑀦 𑀢𑀧𑁆𑀧𑀸𑀫 𑀅𑀦𑁄𑀫𑀯𑀡𑁆𑀡𑀁𑁇_  


(617.)

665. _𑀯𑁂𑀳𑀸𑀬𑀲𑀁 𑀧𑁄𑀓𑁆𑀔𑀭𑀜𑁆𑀜𑁄 𑀲𑀯𑀦𑁆𑀢𑀺,_  
_𑀧𑀳𑀽𑀢𑀫𑀮𑁆𑀬𑀸 𑀩𑀳𑀼𑀧𑀼𑀡𑁆𑀟𑀭𑀻𑀓𑀸;_  
_𑀤𑀼𑀫𑀸 𑀘𑀺𑀫𑁂 𑀦𑀺𑀘𑁆𑀘𑀨𑀮𑀽𑀧𑀧𑀦𑁆𑀦𑀸,_  
_𑀅𑀢𑀻𑀯 𑀕𑀦𑁆𑀥𑀸 𑀲𑀼𑀭𑀪𑀺𑀁 𑀧𑀯𑀸𑀬𑀦𑁆𑀢𑀺𑁇_  


(618.)

666. _𑀯𑁂𑀍𑀊𑀭𑀺𑀬𑀣𑀫𑁆𑀪𑀸 𑀲𑀢𑀫𑀼𑀲𑁆𑀲𑀺𑀢𑀸𑀲𑁂,_  
_𑀲𑀺𑀮𑀸𑀧𑀯𑀸𑀍𑀅𑀲𑁆𑀲 𑀘 𑀆𑀬𑀢𑀁𑀲𑀸;_  
_𑀫𑀲𑀸𑀭𑀕𑀮𑁆𑀮𑀸 𑀲𑀳𑀮𑁄𑀳𑀺𑀢𑀗𑁆𑀕𑀸,_  
_𑀣𑀫𑁆𑀪𑀸 𑀇𑀫𑁂 𑀚𑁄𑀢𑀺𑀭𑀲𑀸𑀫𑀬𑀸𑀲𑁂𑁇_  


(619.)

667. _𑀲𑀳𑀲𑁆𑀲𑀣𑀫𑁆𑀪𑀁 𑀅𑀢𑀼𑀮𑀸𑀦𑀼𑀪𑀸𑀯𑀁,_  
_𑀢𑁂𑀲𑀽𑀧𑀭𑀺 𑀲𑀸𑀥𑀼𑀫𑀺𑀤𑀁 𑀯𑀺𑀫𑀸𑀦𑀁;_  
_𑀭𑀢𑀦𑀦𑁆𑀢𑀭𑀁 𑀓𑀜𑁆𑀘𑀦𑀯𑁂𑀤𑀺𑀫𑀺𑀲𑁆𑀲𑀁,_  
_𑀢𑀧𑀦𑀻𑀬𑀧𑀝𑁆𑀝𑁂𑀳𑀺 𑀘 𑀲𑀸𑀥𑀼𑀙𑀦𑁆𑀦𑀁𑁇_  


(620.)

668. _𑀚𑀫𑁆𑀩𑁄𑀦𑀤𑀼𑀢𑁆𑀢𑀢𑁆𑀢𑀫𑀺𑀤𑀁 𑀲𑀼𑀫𑀝𑁆𑀞𑁄,_  
_𑀧𑀸𑀲𑀸𑀤𑀲𑁄𑀧𑀸𑀦𑀨𑀮𑀽𑀧𑀧𑀦𑁆𑀦𑁄;_  
_𑀤𑀍𑀳𑁄 𑀘 𑀯𑀕𑁆𑀕𑀼 𑀘 𑀲𑀼𑀲𑀗𑁆𑀕𑀢𑁄 𑀘,_  
_𑀅𑀢𑀻𑀯 𑀦𑀺𑀚𑁆𑀛𑀸𑀦𑀔𑀫𑁄 𑀫𑀦𑀼𑀜𑁆𑀜𑁄𑁇_  


(621.)

669. _𑀭𑀢𑀦𑀦𑁆𑀢𑀭𑀲𑁆𑀫𑀺𑀁 𑀩𑀳𑀼𑀅𑀦𑁆𑀦𑀧𑀸𑀦𑀁,_  
_𑀧𑀭𑀺𑀯𑀸𑀭𑀺𑀢𑁄 𑀅𑀘𑁆𑀙𑀭𑀸𑀲𑀗𑁆𑀕𑀡𑁂𑀦;_  
_𑀫𑀼𑀭𑀚𑀆𑀮𑀫𑁆𑀩𑀭𑀢𑀽𑀭𑀺𑀬𑀖𑀼𑀝𑁆𑀞𑁄,_  
_𑀅𑀪𑀺𑀯𑀦𑁆𑀤𑀺𑀢𑁄𑀲𑀺 𑀣𑀼𑀢𑀺𑀯𑀦𑁆𑀤𑀦𑀸𑀬𑁇_  


(622.)

670. _𑀲𑁄 𑀫𑁄𑀤𑀲𑀺 𑀦𑀸𑀭𑀺𑀕𑀡𑀧𑁆𑀧𑀩𑁄𑀥𑀦𑁄,_  
_𑀯𑀺𑀫𑀸𑀦𑀧𑀸𑀲𑀸𑀤𑀯𑀭𑁂 𑀫𑀦𑁄𑀭𑀫𑁂;_  
_𑀅𑀘𑀺𑀦𑁆𑀢𑀺𑀬𑁄 𑀲𑀩𑁆𑀩𑀕𑀼𑀡𑀽𑀧𑀧𑀦𑁆𑀦𑁄,_  
_𑀭𑀸𑀚𑀸 𑀬𑀣𑀸 𑀯𑁂𑀲𑁆𑀲𑀯𑀡𑁄 𑀦𑀍𑀇𑀦𑁆𑀬𑀸𑁇_  


(623.)

671. _𑀤𑁂𑀯𑁄 𑀦𑀼 𑀆𑀲𑀺 𑀉𑀤𑀯𑀸𑀲𑀺 𑀬𑀓𑁆𑀔𑁄,_  
_𑀉𑀤𑀸𑀳𑀼 𑀤𑁂𑀯𑀺𑀦𑁆𑀤𑁄 𑀫𑀦𑀼𑀲𑁆𑀲𑀪𑀽𑀢𑁄;_  
_𑀧𑀼𑀘𑁆𑀙𑀦𑁆𑀢𑀺 𑀢𑀁 𑀯𑀸𑀡𑀺𑀚𑀸 𑀲𑀢𑁆𑀣𑀯𑀸𑀳𑀸,_  
_𑀆𑀘𑀺𑀓𑁆𑀔 𑀓𑁄 𑀦𑀸𑀫 𑀢𑀼𑀯𑀁𑀲𑀺 𑀬𑀓𑁆𑀔𑁄”𑀢𑀺𑁇_  


(624.)

672. _“𑀲𑁂𑀭𑀻𑀲𑀓𑁄 𑀦𑀸𑀫 𑀅𑀳𑀫𑁆𑀳𑀺 𑀬𑀓𑁆𑀔𑁄,_  
_𑀓𑀦𑁆𑀢𑀸𑀭𑀺𑀬𑁄 𑀯𑀡𑁆𑀡𑀼𑀧𑀣𑀫𑁆𑀳𑀺 𑀕𑀼𑀢𑁆𑀢𑁄;_  
_𑀇𑀫𑀁 𑀧𑀤𑁂𑀲𑀁 𑀅𑀪𑀺𑀧𑀸𑀮𑀬𑀸𑀫𑀺,_  
_𑀯𑀘𑀦𑀓𑀭𑁄 𑀯𑁂𑀲𑁆𑀲𑀯𑀡𑀲𑁆𑀲 𑀭𑀜𑁆𑀜𑁄”𑀢𑀺𑁇_  


(625.)

673. _“𑀅𑀥𑀺𑀘𑁆𑀘𑀮𑀤𑁆𑀥𑀁 𑀧𑀭𑀺𑀡𑀸𑀫𑀚𑀁 𑀢𑁂,_  
_𑀲𑀬𑀁𑀓𑀢𑀁 𑀉𑀤𑀸𑀳𑀼 𑀤𑁂𑀯𑁂𑀳𑀺 𑀤𑀺𑀦𑁆𑀦𑀁;_  
_𑀧𑀼𑀘𑁆𑀙𑀦𑁆𑀢𑀺 𑀢𑀁 𑀯𑀸𑀡𑀺𑀚𑀸 𑀲𑀢𑁆𑀣𑀯𑀸𑀳𑀸,_  
_𑀓𑀣𑀁 𑀢𑀬𑀸 𑀮𑀤𑁆𑀥𑀫𑀺𑀤𑀁 𑀫𑀦𑀼𑀜𑁆𑀜𑀦𑁆”𑀢𑀺𑁇_  


(626.)

674. _“𑀦𑀸𑀥𑀺𑀘𑁆𑀘𑀮𑀤𑁆𑀥𑀁 𑀦 𑀧𑀭𑀺𑀡𑀸𑀫𑀚𑀁 𑀫𑁂,_  
_𑀦 𑀲𑀬𑀁𑀓𑀢𑀁 𑀦 𑀳𑀺 𑀤𑁂𑀯𑁂𑀳𑀺 𑀤𑀺𑀦𑁆𑀦𑀁;_  
_𑀲𑀓𑁂𑀳𑀺 𑀓𑀫𑁆𑀫𑁂𑀳𑀺 𑀅𑀧𑀸𑀧𑀓𑁂𑀳𑀺,_  
_𑀧𑀼𑀜𑁆𑀜𑁂𑀳𑀺 𑀫𑁂 𑀮𑀤𑁆𑀥𑀫𑀺𑀤𑀁 𑀫𑀦𑀼𑀜𑁆𑀜𑀦𑁆”𑀢𑀺𑁇_  


(627.)

675. _“𑀓𑀺𑀁 𑀢𑁂 𑀯𑀢𑀁 𑀓𑀺𑀁 𑀧𑀦 𑀩𑁆𑀭𑀳𑁆𑀫𑀘𑀭𑀺𑀬𑀁,_  
_𑀓𑀺𑀲𑁆𑀲 𑀲𑀼𑀘𑀺𑀡𑁆𑀡𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄;_  
_𑀧𑀼𑀘𑁆𑀙𑀦𑁆𑀢𑀺 𑀢𑀁 𑀯𑀸𑀡𑀺𑀚𑀸 𑀲𑀢𑁆𑀣𑀯𑀸𑀳𑀸,_  
_𑀓𑀣𑀁 𑀢𑀬𑀸 𑀮𑀤𑁆𑀥𑀫𑀺𑀤𑀁 𑀯𑀺𑀫𑀸𑀦𑀦𑁆”𑀢𑀺𑁇_  


(628.)

676. _“𑀫𑀫𑀁 𑀧𑀸𑀬𑀸𑀲𑀻𑀢𑀺 𑀅𑀳𑀼 𑀲𑀫𑀜𑁆𑀜𑀸,_  
_𑀭𑀚𑁆𑀚𑀁 𑀬𑀤𑀸 𑀓𑀸𑀭𑀬𑀺𑀁 𑀓𑁄𑀲𑀮𑀸𑀦𑀁;_  
_𑀦𑀢𑁆𑀣𑀺𑀓𑀤𑀺𑀝𑁆𑀞𑀺 𑀓𑀤𑀭𑀺𑀬𑁄 𑀧𑀸𑀧𑀥𑀫𑁆𑀫𑁄,_  
_𑀉𑀘𑁆𑀙𑁂𑀤𑀯𑀸𑀤𑀻 𑀘 𑀢𑀤𑀸 𑀅𑀳𑁄𑀲𑀺𑀁𑁇_  


(629.)

677. _𑀲𑀫𑀡𑁄 𑀘 𑀔𑁄 𑀆𑀲𑀺 𑀓𑀼𑀫𑀸𑀭𑀓𑀲𑁆𑀲𑀧𑁄,_  
_𑀩𑀳𑀼𑀲𑁆𑀲𑀼𑀢𑁄 𑀘𑀺𑀢𑁆𑀢𑀓𑀣𑀻 𑀉𑀍𑀆𑀭𑁄;_  
_𑀲𑁄 𑀫𑁂 𑀢𑀤𑀸 𑀥𑀫𑁆𑀫𑀓𑀣𑀁 𑀅𑀪𑀸𑀲𑀺,_  
_𑀤𑀺𑀝𑁆𑀞𑀺𑀯𑀺𑀲𑀽𑀓𑀸𑀦𑀺 𑀯𑀺𑀦𑁄𑀤𑀬𑀻 𑀫𑁂𑁇_  


(630.)

678. _𑀢𑀸𑀳𑀁 𑀢𑀲𑁆𑀲 𑀥𑀫𑁆𑀫𑀓𑀣𑀁 𑀲𑀼𑀡𑀺𑀢𑁆𑀯𑀸,_  
_𑀉𑀧𑀸𑀲𑀓𑀢𑁆𑀢𑀁 𑀧𑀝𑀺𑀯𑁂𑀤𑀬𑀺𑀲𑁆𑀲𑀁;_  
_𑀧𑀸𑀡𑀸𑀢𑀺𑀧𑀸𑀢𑀸 𑀯𑀺𑀭𑀢𑁄 𑀅𑀳𑁄𑀲𑀺𑀁,_  
_𑀮𑁄𑀓𑁂 𑀅𑀤𑀺𑀦𑁆𑀦𑀁 𑀧𑀭𑀺𑀯𑀚𑁆𑀚𑀬𑀺𑀲𑁆𑀲𑀁;_  
_𑀅𑀫𑀚𑁆𑀚𑀧𑁄 𑀦𑁄 𑀘 𑀫𑀼𑀲𑀸 𑀅𑀪𑀸𑀡𑀺𑀁,_  
_𑀲𑀓𑁂𑀦 𑀤𑀸𑀭𑁂𑀦 𑀘 𑀅𑀳𑁄𑀲𑀺 𑀢𑀼𑀝𑁆𑀞𑁄𑁇_  


(631.)

679. _𑀢𑀁 𑀫𑁂 𑀯𑀢𑀁 𑀢𑀁 𑀧𑀦 𑀩𑁆𑀭𑀳𑁆𑀫𑀘𑀭𑀺𑀬𑀁,_  
_𑀢𑀲𑁆𑀲 𑀲𑀼𑀘𑀺𑀡𑁆𑀡𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄;_  
_𑀢𑁂𑀳𑁂𑀯 𑀓𑀫𑁆𑀫𑁂𑀳𑀺 𑀅𑀧𑀸𑀧𑀓𑁂𑀳𑀺,_  
_𑀧𑀼𑀜𑁆𑀜𑁂𑀳𑀺 𑀫𑁂 𑀮𑀤𑁆𑀥𑀫𑀺𑀤𑀁 𑀯𑀺𑀫𑀸𑀦𑀦𑁆”𑀢𑀺𑁇_  


(632.)

680. _“𑀲𑀘𑁆𑀘𑀁 𑀓𑀺𑀭𑀸𑀳𑀁𑀲𑀼 𑀦𑀭𑀸 𑀲𑀧𑀜𑁆𑀜𑀸,_  
_𑀅𑀦𑀜𑁆𑀜𑀣𑀸 𑀯𑀘𑀦𑀁 𑀧𑀡𑁆𑀟𑀺𑀢𑀸𑀦𑀁;_  
_𑀬𑀳𑀺𑀁 𑀬𑀳𑀺𑀁 𑀕𑀘𑁆𑀙𑀢𑀺 𑀧𑀼𑀜𑁆𑀜𑀓𑀫𑁆𑀫𑁄,_  
_𑀢𑀳𑀺𑀁 𑀢𑀳𑀺𑀁 𑀫𑁄𑀤𑀢𑀺 𑀓𑀸𑀫𑀓𑀸𑀫𑀻𑁇_  


(633.)

681. _𑀬𑀳𑀺𑀁 𑀬𑀳𑀺𑀁 𑀲𑁄𑀓𑀧𑀭𑀺𑀤𑁆𑀤𑀯𑁄 𑀘,_  
_𑀯𑀥𑁄 𑀘 𑀩𑀦𑁆𑀥𑁄 𑀘 𑀧𑀭𑀺𑀓𑁆𑀓𑀺𑀮𑁂𑀲𑁄;_  
_𑀢𑀳𑀺𑀁 𑀢𑀳𑀺𑀁 𑀕𑀘𑁆𑀙𑀢𑀺 𑀧𑀸𑀧𑀓𑀫𑁆𑀫𑁄,_  
_𑀦 𑀫𑀼𑀘𑁆𑀘𑀢𑀺 𑀤𑀼𑀕𑁆𑀕𑀢𑀺𑀬𑀸 𑀓𑀤𑀸𑀘𑀻”𑀢𑀺𑁇_  


(634.)

682. _“𑀲𑀫𑁆𑀫𑀽𑀍𑀳𑀭𑀽𑀧𑁄𑀯 𑀚𑀦𑁄 𑀅𑀳𑁄𑀲𑀺,_  
_𑀅𑀲𑁆𑀫𑀺𑀁 𑀫𑀼𑀳𑀼𑀢𑁆𑀢𑁂 𑀓𑀮𑀮𑀻𑀓𑀢𑁄𑀯;_  
_𑀚𑀦𑀲𑁆𑀲𑀺𑀫𑀲𑁆𑀲 𑀢𑀼𑀬𑁆𑀳𑀜𑁆𑀘 𑀓𑀼𑀫𑀸𑀭,_  
_𑀅𑀧𑁆𑀧𑀘𑁆𑀘𑀬𑁄 𑀓𑁂𑀦 𑀦𑀼 𑀔𑁄 𑀅𑀳𑁄𑀲𑀻”𑀢𑀺𑁇_  


(635.)

683. _“𑀇𑀫𑁂 𑀘 𑀲𑀺𑀭𑀻𑀲𑀯𑀦𑀸 𑀢𑀸𑀢𑀸,_  
_𑀤𑀺𑀩𑁆𑀩𑀸 𑀕𑀦𑁆𑀥𑀸 𑀲𑀼𑀭𑀪𑀻 𑀲𑀫𑁆𑀧𑀯𑀦𑁆𑀢𑀺;_  
_𑀢𑁂 𑀲𑀫𑁆𑀧𑀯𑀸𑀬𑀦𑁆𑀢𑀺 𑀇𑀫𑀁 𑀯𑀺𑀫𑀸𑀦𑀁,_  
_𑀤𑀺𑀯𑀸 𑀘 𑀭𑀢𑁆𑀢𑁄 𑀘 𑀢𑀫𑀁 𑀦𑀺𑀳𑀦𑁆𑀢𑁆𑀯𑀸𑁇_  


(636.)

684. _𑀇𑀫𑁂𑀲𑀜𑁆𑀘 𑀔𑁄 𑀯𑀲𑁆𑀲𑀲𑀢𑀘𑁆𑀘𑀬𑁂𑀦,_  
_𑀲𑀺𑀧𑀸𑀝𑀺𑀓𑀸 𑀨𑀮𑀢𑀺 𑀏𑀓𑀫𑁂𑀓𑀸;_  
_𑀫𑀸𑀦𑀼𑀲𑁆𑀲𑀓𑀁 𑀯𑀲𑁆𑀲𑀲𑀢𑀁 𑀅𑀢𑀻𑀢𑀁,_  
_𑀬𑀤𑀕𑁆𑀕𑁂 𑀓𑀸𑀬𑀫𑁆𑀳𑀺 𑀇𑀥𑀽𑀧𑀧𑀦𑁆𑀦𑁄𑁇_  


(637.)

685. _𑀤𑀺𑀲𑁆𑀯𑀸𑀦𑀳𑀁 𑀯𑀲𑁆𑀲𑀲𑀢𑀸𑀦𑀺 𑀧𑀜𑁆𑀘,_  
_𑀅𑀲𑁆𑀫𑀺𑀁 𑀯𑀺𑀫𑀸𑀦𑁂 𑀞𑀢𑁆𑀯𑀸𑀦 𑀢𑀸𑀢𑀸;_  
_𑀆𑀬𑀼𑀓𑁆𑀔𑀬𑀸 𑀧𑀼𑀜𑁆𑀜𑀓𑁆𑀔𑀬𑀸 𑀘𑀯𑀺𑀲𑁆𑀲𑀁,_  
_𑀢𑁂𑀦𑁂𑀯 𑀲𑁄𑀓𑁂𑀦 𑀧𑀫𑀼𑀘𑁆𑀙𑀺𑀢𑁄𑀲𑁆𑀫𑀻”𑀢𑀺𑁇_  


(638.)

686. _“𑀓𑀣𑀁 𑀦𑀼 𑀲𑁄𑀘𑁂𑀬𑁆𑀬 𑀢𑀣𑀸𑀯𑀺𑀥𑁄 𑀲𑁄,_  
_𑀮𑀤𑁆𑀥𑀸 𑀯𑀺𑀫𑀸𑀦𑀁 𑀅𑀢𑀼𑀮𑀁 𑀘𑀺𑀭𑀸𑀬;_  
_𑀬𑁂 𑀘𑀸𑀧𑀺 𑀔𑁄 𑀇𑀢𑁆𑀢𑀭𑀫𑀼𑀧𑀧𑀦𑁆𑀦𑀸,_  
_𑀢𑁂 𑀦𑀽𑀦 𑀲𑁄𑀘𑁂𑀬𑁆𑀬𑀼𑀁 𑀧𑀭𑀺𑀢𑁆𑀢𑀧𑀼𑀜𑁆𑀜𑀸”𑀢𑀺𑁇_  


(639.)

687. _“𑀅𑀦𑀼𑀘𑁆𑀙𑀯𑀺𑀁 𑀑𑀯𑀤𑀺𑀬𑀜𑁆𑀘 𑀫𑁂 𑀢𑀁,_  
_𑀬𑀁 𑀫𑀁 𑀢𑀼𑀫𑁆𑀳𑁂 𑀧𑁂𑀬𑁆𑀬𑀯𑀸𑀘𑀁 𑀯𑀤𑁂𑀣;_  
_𑀢𑀼𑀫𑁆𑀳𑁂 𑀘 𑀔𑁄 𑀢𑀸𑀢𑀸 𑀫𑀬𑀸𑀦𑀼𑀕𑀼𑀢𑁆𑀢𑀸,_  
_𑀬𑁂𑀦𑀺𑀘𑁆𑀙𑀓𑀁 𑀢𑁂𑀦 𑀧𑀮𑁂𑀣 𑀲𑁄𑀢𑁆𑀣𑀺𑀦𑁆”𑀢𑀺𑁇_  


(640.)

688. _“𑀕𑀦𑁆𑀢𑁆𑀯𑀸 𑀫𑀬𑀁 𑀲𑀺𑀦𑁆𑀥𑀼𑀲𑁄𑀯𑀻𑀭𑀪𑀽𑀫𑀺𑀁,_  
_𑀥𑀦𑀢𑁆𑀣𑀺𑀓𑀸 𑀉𑀤𑁆𑀤𑀬𑀁 𑀧𑀢𑁆𑀣𑀬𑀸𑀦𑀸;_  
_𑀬𑀣𑀸𑀧𑀬𑁄𑀕𑀸 𑀧𑀭𑀺𑀧𑀼𑀡𑁆𑀡𑀘𑀸𑀕𑀸,_  
_𑀓𑀸𑀳𑀸𑀫 𑀲𑁂𑀭𑀻𑀲𑀫𑀳𑀁 𑀉𑀍𑀆𑀭𑀦𑁆”𑀢𑀺𑁇_  


(641.)

689. _“𑀫𑀸 𑀘𑁂𑀯 𑀲𑁂𑀭𑀻𑀲𑀫𑀳𑀁 𑀅𑀓𑀢𑁆𑀣,_  
_𑀲𑀩𑁆𑀩𑀜𑁆𑀘 𑀯𑁄 𑀪𑀯𑀺𑀲𑁆𑀲𑀢𑀺 𑀬𑀁 𑀯𑀤𑁂𑀣;_  
_𑀧𑀸𑀧𑀸𑀦𑀺 𑀓𑀫𑁆𑀫𑀸𑀦𑀺 𑀯𑀺𑀯𑀚𑁆𑀚𑀬𑀸𑀣,_  
_𑀥𑀫𑁆𑀫𑀸𑀦𑀼𑀬𑁄𑀕𑀜𑁆𑀘 𑀅𑀥𑀺𑀝𑁆𑀞𑀳𑀸𑀣𑁇_  


(642.)

690. _𑀉𑀧𑀸𑀲𑀓𑁄 𑀅𑀢𑁆𑀣𑀺 𑀇𑀫𑀫𑁆𑀳𑀺 𑀲𑀁𑀖𑁂,_  
_𑀩𑀳𑀼𑀲𑁆𑀲𑀼𑀢𑁄 𑀲𑀻𑀮𑀯𑀢𑀽𑀧𑀧𑀦𑁆𑀦𑁄;_  
_𑀲𑀤𑁆𑀥𑁄 𑀘 𑀘𑀸𑀕𑀻 𑀘 𑀲𑀼𑀧𑁂𑀲𑀮𑁄 𑀘,_  
_𑀯𑀺𑀘𑀓𑁆𑀔𑀡𑁄 𑀲𑀦𑁆𑀢𑀼𑀲𑀺𑀢𑁄 𑀫𑀼𑀢𑀻𑀫𑀸𑁇_  


(643.)

691. _𑀲𑀜𑁆𑀚𑀸𑀦𑀫𑀸𑀦𑁄 𑀦 𑀫𑀼𑀲𑀸 𑀪𑀡𑁂𑀬𑁆𑀬,_  
_𑀧𑀭𑀽𑀧𑀖𑀸𑀢𑀸𑀬 𑀦 𑀘𑁂𑀢𑀬𑁂𑀬𑁆𑀬;_  
_𑀯𑁂𑀪𑀽𑀢𑀺𑀓𑀁 𑀧𑁂𑀲𑀼𑀡𑀁 𑀦𑁄 𑀓𑀭𑁂𑀬𑁆𑀬,_  
_𑀲𑀡𑁆𑀳𑀜𑁆𑀘 𑀯𑀸𑀘𑀁 𑀲𑀔𑀺𑀮𑀁 𑀪𑀡𑁂𑀬𑁆𑀬𑁇_  


(644.)

692. _𑀲𑀕𑀸𑀭𑀯𑁄 𑀲𑀧𑁆𑀧𑀢𑀺𑀲𑁆𑀲𑁄 𑀯𑀺𑀦𑀻𑀢𑁄,_  
_𑀅𑀧𑀸𑀧𑀓𑁄 𑀅𑀥𑀺𑀲𑀻𑀮𑁂 𑀯𑀺𑀲𑀼𑀤𑁆𑀥𑁄;_  
_𑀲𑁄 𑀫𑀸𑀢𑀭𑀁 𑀧𑀺𑀢𑀭𑀜𑁆𑀘𑀸𑀧𑀺 𑀚𑀦𑁆𑀢𑀼,_  
_𑀥𑀫𑁆𑀫𑁂𑀦 𑀧𑁄𑀲𑁂𑀢𑀺 𑀅𑀭𑀺𑀬𑀯𑀼𑀢𑁆𑀢𑀺𑁇_  


(645.)

693. _𑀫𑀜𑁆𑀜𑁂 𑀲𑁄 𑀫𑀸𑀢𑀸𑀧𑀺𑀢𑀽𑀦𑀁 𑀓𑀸𑀭𑀡𑀸,_  
_𑀪𑁄𑀕𑀸𑀦𑀺 𑀧𑀭𑀺𑀬𑁂𑀲𑀢𑀺 𑀦 𑀅𑀢𑁆𑀢𑀳𑁂𑀢𑀼;_  
_𑀫𑀸𑀢𑀸𑀧𑀺𑀢𑀽𑀦𑀜𑁆𑀘 𑀬𑁄 𑀅𑀘𑁆𑀘𑀬𑁂𑀦,_  
_𑀦𑁂𑀓𑁆𑀔𑀫𑁆𑀫𑀧𑁄𑀡𑁄 𑀘𑀭𑀺𑀲𑁆𑀲𑀢𑀺 𑀩𑁆𑀭𑀳𑁆𑀫𑀘𑀭𑀺𑀬𑀁𑁇_  


(646.)

694. _𑀉𑀚𑀽 𑀅𑀯𑀗𑁆𑀓𑁄 𑀅𑀲𑀞𑁄 𑀅𑀫𑀸𑀬𑁄,_  
_𑀦 𑀮𑁂𑀲𑀓𑀧𑁆𑀧𑁂𑀦 𑀘 𑀯𑁄𑀳𑀭𑁂𑀬𑁆𑀬;_  
_𑀲𑁄 𑀢𑀸𑀤𑀺𑀲𑁄 𑀲𑀼𑀓𑀢𑀓𑀫𑁆𑀫𑀓𑀸𑀭𑀻,_  
_𑀥𑀫𑁆𑀫𑁂 𑀞𑀺𑀢𑁄 𑀓𑀺𑀦𑁆𑀢𑀺 𑀮𑀪𑁂𑀣 𑀤𑀼𑀓𑁆𑀔𑀁𑁇_  


(647.)

695. _𑀢𑀁 𑀓𑀸𑀭𑀡𑀸 𑀧𑀸𑀢𑀼𑀓𑀢𑁄𑀫𑁆𑀳𑀺 𑀅𑀢𑁆𑀢𑀦𑀸,_  
_𑀢𑀲𑁆𑀫𑀸 𑀥𑀫𑁆𑀫𑀁 𑀧𑀲𑁆𑀲𑀣 𑀯𑀸𑀡𑀺𑀚𑀸𑀲𑁂;_  
_𑀅𑀜𑁆𑀜𑀢𑁆𑀭 𑀢𑁂𑀦𑀺𑀳 𑀪𑀲𑁆𑀫𑀻 𑀪𑀯𑁂𑀣,_  
_𑀅𑀦𑁆𑀥𑀸𑀓𑀼𑀮𑀸 𑀯𑀺𑀧𑁆𑀧𑀦𑀝𑁆𑀞𑀸 𑀅𑀭𑀜𑁆𑀜𑁂;_  
_𑀢𑀁 𑀔𑀺𑀧𑁆𑀧𑀫𑀸𑀦𑁂𑀦 𑀮𑀳𑀼𑀁 𑀧𑀭𑁂𑀦,_  
_𑀲𑀼𑀔𑁄 𑀳𑀯𑁂 𑀲𑀧𑁆𑀧𑀼𑀭𑀺𑀲𑁂𑀦 𑀲𑀗𑁆𑀕𑀫𑁄”𑀢𑀺𑁇_  


(648.)

696. _“𑀓𑀺𑀁 𑀦𑀸𑀫 𑀲𑁄 𑀓𑀺𑀜𑁆𑀘 𑀓𑀭𑁄𑀢𑀺 𑀓𑀫𑁆𑀫𑀁,_  
_𑀓𑀺𑀁 𑀦𑀸𑀫𑀥𑁂𑀬𑁆𑀬𑀁 𑀓𑀺𑀁 𑀧𑀦 𑀢𑀲𑁆𑀲 𑀕𑁄𑀢𑁆𑀢𑀁;_  
_𑀫𑀬𑀫𑁆𑀧𑀺 𑀦𑀁 𑀤𑀝𑁆𑀞𑀼𑀓𑀸𑀫𑀫𑁆𑀳 𑀬𑀓𑁆𑀔,_  
_𑀬𑀲𑁆𑀲𑀸𑀦𑀼𑀓𑀫𑁆𑀧𑀸𑀬 𑀇𑀥𑀸𑀕𑀢𑁄𑀲𑀺;_  
_𑀮𑀸𑀪𑀸 𑀳𑀺 𑀢𑀲𑁆𑀲 𑀬𑀲𑁆𑀲 𑀢𑀼𑀯𑀁 𑀧𑀺𑀳𑁂𑀲𑀻”𑀢𑀺𑁇_  


(649.)

697. _“𑀬𑁄 𑀓𑀧𑁆𑀧𑀓𑁄 𑀲𑀫𑁆𑀪𑀯𑀦𑀸𑀫𑀥𑁂𑀬𑁆𑀬𑁄,_  
_𑀉𑀧𑀸𑀲𑀓𑁄 𑀓𑁄𑀘𑁆𑀙𑀨𑀮𑀽𑀧𑀚𑀻𑀯𑀻;_  
_𑀚𑀸𑀦𑀸𑀣 𑀦𑀁 𑀢𑀼𑀫𑁆𑀳𑀸𑀓𑀁 𑀧𑁂𑀲𑀺𑀬𑁄 𑀲𑁄,_  
_𑀫𑀸 𑀔𑁄 𑀦𑀁 𑀳𑀻𑀍𑀇𑀢𑁆𑀣 𑀲𑀼𑀧𑁂𑀲𑀮𑁄 𑀲𑁄”𑀢𑀺𑁇_  


(650.)

698. _“𑀚𑀸𑀦𑀸𑀫𑀲𑁂 𑀬𑀁 𑀢𑁆𑀯𑀁 𑀧𑀯𑀤𑁂𑀲𑀺 𑀬𑀓𑁆𑀔,_  
_𑀦 𑀔𑁄 𑀦𑀁 𑀚𑀸𑀦𑀸𑀫 𑀲 𑀏𑀤𑀺𑀲𑁄𑀢𑀺;_  
_𑀫𑀬𑀫𑁆𑀧𑀺 𑀦𑀁 𑀧𑀽𑀚𑀬𑀺𑀲𑁆𑀲𑀸𑀫 𑀬𑀓𑁆𑀔,_  
_𑀲𑀼𑀢𑁆𑀯𑀸𑀦 𑀢𑀼𑀬𑁆𑀳𑀁 𑀯𑀘𑀦𑀁 𑀉𑀍𑀆𑀭𑀦𑁆”𑀢𑀺𑁇_  


(651.)

699. _“𑀬𑁂 𑀓𑁂𑀘𑀺 𑀇𑀫𑀲𑁆𑀫𑀺𑀁 𑀲𑀢𑁆𑀣𑁂 𑀫𑀦𑀼𑀲𑁆𑀲𑀸,_  
_𑀤𑀳𑀭𑀸 𑀫𑀳𑀦𑁆𑀢𑀸 𑀅𑀣𑀯𑀸𑀧𑀺 𑀫𑀚𑁆𑀛𑀺𑀫𑀸;_  
_𑀲𑀩𑁆𑀩𑁂𑀯 𑀢𑁂 𑀆𑀮𑀫𑁆𑀩𑀦𑁆𑀢𑀼 𑀯𑀺𑀫𑀸𑀦𑀁,_  
_𑀧𑀲𑁆𑀲𑀦𑁆𑀢𑀼 𑀧𑀼𑀜𑁆𑀜𑀸𑀦𑀁 𑀨𑀮𑀁 𑀓𑀤𑀭𑀺𑀬𑀸”𑀢𑀺𑁇_  


(652.)

700. _𑀢𑁂 𑀢𑀢𑁆𑀣 𑀲𑀩𑁆𑀩𑁂𑀯 “𑀅𑀳𑀁 𑀧𑀼𑀭𑁂”𑀢𑀺,_  
_𑀢𑀁 𑀓𑀧𑁆𑀧𑀓𑀁 𑀢𑀢𑁆𑀣 𑀧𑀼𑀭𑀓𑁆𑀔𑀢𑁆𑀯𑀸;_  
_𑀲𑀩𑁆𑀩𑁂𑀯 𑀢𑁂 𑀆𑀮𑀫𑁆𑀩𑀺𑀁𑀲𑀼 𑀯𑀺𑀫𑀸𑀦𑀁,_  
_𑀫𑀲𑀓𑁆𑀓𑀲𑀸𑀭𑀁 𑀯𑀺𑀬 𑀯𑀸𑀲𑀯𑀲𑁆𑀲𑁇_  


(653.)

701. _𑀢𑁂 𑀢𑀢𑁆𑀣 𑀲𑀩𑁆𑀩𑁂𑀯 “𑀅𑀳𑀁 𑀧𑀼𑀭𑁂”𑀢𑀺,_  
_𑀉𑀧𑀸𑀲𑀓𑀢𑁆𑀢𑀁 𑀧𑀝𑀺𑀯𑁂𑀤𑀬𑀺𑀁𑀲𑀼;_  
_𑀧𑀸𑀡𑀸𑀢𑀺𑀧𑀸𑀢𑀸 𑀧𑀝𑀺𑀯𑀺𑀭𑀢𑀸 𑀅𑀳𑁂𑀲𑀼𑀁,_  
_𑀮𑁄𑀓𑁂 𑀅𑀤𑀺𑀦𑁆𑀦𑀁 𑀧𑀭𑀺𑀯𑀚𑁆𑀚𑀬𑀺𑀁𑀲𑀼;_  
_𑀅𑀫𑀚𑁆𑀚𑀧𑀸 𑀦𑁄 𑀘 𑀫𑀼𑀲𑀸 𑀪𑀡𑀺𑀁𑀲𑀼,_  
_𑀲𑀓𑁂𑀦 𑀤𑀸𑀭𑁂𑀦 𑀘 𑀅𑀳𑁂𑀲𑀼𑀁 𑀢𑀼𑀝𑁆𑀞𑀸𑁇_  


(654.)

702. _𑀢𑁂 𑀢𑀢𑁆𑀣 𑀲𑀩𑁆𑀩𑁂𑀯 “𑀅𑀳𑀁 𑀧𑀼𑀭𑁂”𑀢𑀺,_  
_𑀉𑀧𑀸𑀲𑀓𑀢𑁆𑀢𑀁 𑀧𑀝𑀺𑀯𑁂𑀤𑀬𑀺𑀢𑁆𑀯𑀸;_  
_𑀧𑀓𑁆𑀓𑀸𑀫𑀺 𑀲𑀢𑁆𑀣𑁄 𑀅𑀦𑀼𑀫𑁄𑀤𑀫𑀸𑀦𑁄,_  
_𑀬𑀓𑁆𑀔𑀺𑀤𑁆𑀥𑀺𑀬𑀸 𑀅𑀦𑀼𑀫𑀢𑁄 𑀧𑀼𑀦𑀧𑁆𑀧𑀼𑀦𑀁𑁇_  


(655.)

703. _𑀕𑀦𑁆𑀢𑁆𑀯𑀸𑀦 𑀢𑁂 𑀲𑀺𑀦𑁆𑀥𑀼𑀲𑁄𑀯𑀻𑀭𑀪𑀽𑀫𑀺𑀁,_  
_𑀥𑀦𑀢𑁆𑀣𑀺𑀓𑀸 𑀉𑀤𑁆𑀤𑀬𑀁 𑀧𑀢𑁆𑀣𑀬𑀸𑀦𑀸;_  
_𑀬𑀣𑀸𑀧𑀬𑁄𑀕𑀸 𑀧𑀭𑀺𑀧𑀼𑀡𑁆𑀡𑀮𑀸𑀪𑀸,_  
_𑀧𑀘𑁆𑀘𑀸𑀕𑀫𑀼𑀁 𑀧𑀸𑀝𑀮𑀺𑀧𑀼𑀢𑁆𑀢𑀫𑀓𑁆𑀔𑀢𑀁𑁇_  


(656.)

704. _𑀕𑀦𑁆𑀢𑁆𑀯𑀸𑀦 𑀢𑁂 𑀲𑀁𑀖𑀭𑀁 𑀲𑁄𑀢𑁆𑀣𑀺𑀯𑀦𑁆𑀢𑁄,_  
_𑀧𑀼𑀢𑁆𑀢𑁂𑀳𑀺 𑀤𑀸𑀭𑁂𑀳𑀺 𑀲𑀫𑀗𑁆𑀕𑀺𑀪𑀽𑀢𑀸;_  
_𑀆𑀦𑀦𑁆𑀤𑀻 𑀯𑀺𑀢𑁆𑀢𑀸 𑀲𑀼𑀫𑀦𑀸 𑀧𑀢𑀻𑀢𑀸,_  
_𑀅𑀓𑀁𑀲𑀼 𑀲𑁂𑀭𑀻𑀲𑀫𑀳𑀁 𑀉𑀍𑀆𑀭𑀁;_  
_𑀲𑁂𑀭𑀻𑀲𑀓𑀁 𑀢𑁂 𑀧𑀭𑀺𑀯𑁂𑀡𑀁 𑀫𑀸𑀧𑀬𑀺𑀁𑀲𑀼𑁇_  


(657.)

705. _𑀏𑀢𑀸𑀤𑀺𑀲𑀸 𑀲𑀧𑁆𑀧𑀼𑀭𑀺𑀲𑀸𑀦 𑀲𑁂𑀯𑀦𑀸,_  
_𑀫𑀳𑀢𑁆𑀣𑀺𑀓𑀸 𑀥𑀫𑁆𑀫𑀕𑀼𑀡𑀸𑀦 𑀲𑁂𑀯𑀦𑀸;_  
_𑀏𑀓𑀲𑁆𑀲 𑀅𑀢𑁆𑀣𑀸𑀬 𑀉𑀧𑀸𑀲𑀓𑀲𑁆𑀲,_  
_𑀲𑀩𑁆𑀩𑁂𑀯 𑀲𑀢𑁆𑀢𑀸 𑀲𑀼𑀔𑀺𑀢𑀸 𑀅𑀳𑁂𑀲𑀼𑀦𑁆𑀢𑀺𑁇_  


---

706. 𑀲𑁂𑀭𑀻𑀲𑀓𑀧𑁂𑀢𑀯𑀢𑁆𑀣𑀼 𑀤𑀼𑀢𑀺𑀬𑀁𑁇

  
𑀪𑀸𑀡𑀯𑀸𑀭𑀁 𑀢𑀢𑀺𑀬𑀁𑁇



[Go to previous page (4.1 Ambasakkarapetavatthu)](/tipitaka/19Pv/4/4.1.md) / [Go to parent page (4 Mahāvagga)](/tipitaka/19Pv/4.md) / [Go to next page (4.3 Nandakapetavatthu)](/tipitaka/19Pv/4/4.3.md)


