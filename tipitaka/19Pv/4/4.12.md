---
title: 4.12 Ambavanapetavatthu
path: /tipitaka/19Pv/4/4.12
ref: 267019
breadcrumbs:
  - name: Home
    link: /
  - name: 19Pv Petavatthupāḷi
    link: /tipitaka/19Pv
  - name: 4 Mahāvagga
    link: /tipitaka/19Pv/4
prevL: /tipitaka/19Pv/4/4.11
upL: /tipitaka/19Pv/4
nextL: /tipitaka/19Pv/4/4.13
---

# 4.12 Ambavanapetavatthu

### Mahāvagga

### Ambavanapetavatthu

(796.)

855. _“Ayañca te pokkharaṇī surammā,_  
_Samā sutitthā ca mahodakā ca;_  
_Supupphitā bhamaragaṇānukiṇṇā,_  
_Kathaṃ tayā laddhā ayaṃ manuññā._  


(797.)

856. _Idañca te ambavanaṃ surammaṃ,_  
_Sabbotukaṃ dhārayate phalāni;_  
_Supupphitaṃ bhamaragaṇānukiṇṇaṃ,_  
_Kathaṃ tayā laddhamidaṃ vimānaṃ”._  


(798.)

857. _“Ambapakkaṃ dakaṃ yāgu,_  
_sītacchāyā manoramā;_  
_Dhītāya dinnadānena,_  
_tena me idha labbhati”._  


(799.)

858. _“Sandiṭṭhikaṃ kammaṃ evaṃ passatha,_  
_Dānassa damassa saṃyamassa vipākaṃ;_  
_Dāsī ahaṃ ayyakulesu hutvā,_  
_Suṇisā homi agārassa issarā”ti._  


===

859. Ambavanapetavatthu dvādasamaṃ.




