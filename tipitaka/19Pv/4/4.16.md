
[Home](/) / [19Pv Petavatthupāḷi](/tipitaka/19Pv.md) / [4 Mahāvagga](/tipitaka/19Pv/4.md)

# 𑁪𑁇𑁧𑁬 𑀲𑀝𑁆𑀞𑀺𑀓𑀽𑀝𑀧𑁂𑀢𑀯𑀢𑁆𑀣𑀼

### 𑀫𑀳𑀸𑀯𑀕𑁆𑀕

### 𑀲𑀝𑁆𑀞𑀺𑀓𑀽𑀝𑀧𑁂𑀢𑀯𑀢𑁆𑀣𑀼

(806.)

869\. _“𑀓𑀺𑀁 𑀦𑀼 𑀉𑀫𑁆𑀫𑀢𑁆𑀢𑀭𑀽𑀧𑁄𑀯,_  
_𑀫𑀺𑀕𑁄 𑀪𑀦𑁆𑀢𑁄𑀯 𑀥𑀸𑀯𑀲𑀺;_  
_𑀦𑀺𑀲𑁆𑀲𑀁𑀲𑀬𑀁 𑀧𑀸𑀧𑀓𑀫𑁆𑀫𑀦𑁆𑀢𑁄,_  
_𑀓𑀺𑀁 𑀦𑀼 𑀲𑀤𑁆𑀤𑀸𑀬𑀲𑁂 𑀢𑀼𑀯𑀦𑁆”𑀢𑀺𑁇_  


(807.)

870\. _“𑀅𑀳𑀁 𑀪𑀤𑀦𑁆𑀢𑁂 𑀧𑁂𑀢𑁄𑀫𑁆𑀳𑀺,_  
_𑀤𑀼𑀕𑁆𑀕𑀢𑁄 𑀬𑀫𑀮𑁄𑀓𑀺𑀓𑁄;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑁄𑁇_  


(808.)

871\. _𑀲𑀝𑁆𑀞𑀺 𑀓𑀽𑀝𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄;_  
_𑀲𑀻𑀲𑁂 𑀫𑀬𑁆𑀳𑀁 𑀦𑀺𑀧𑀢𑀦𑁆𑀢𑀺,_  
_𑀢𑁂 𑀪𑀺𑀦𑁆𑀤𑀦𑁆𑀢𑀺 𑀘 𑀫𑀢𑁆𑀣𑀓𑀦𑁆”𑀢𑀺𑁇_  


(809.)

872\. _“𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀇𑀤𑀁 𑀤𑀼𑀓𑁆𑀔𑀁 𑀦𑀺𑀕𑀘𑁆𑀙𑀲𑀺𑁇_  


(810.)

873\. _𑀲𑀝𑁆𑀞𑀺 𑀓𑀽𑀝𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄;_  
_𑀲𑀻𑀲𑁂 𑀢𑀼𑀬𑁆𑀳𑀁 𑀦𑀺𑀧𑀢𑀦𑁆𑀢𑀺,_  
_𑀢𑁂 𑀪𑀺𑀦𑁆𑀤𑀦𑁆𑀢𑀺 𑀘 𑀫𑀢𑁆𑀣𑀓𑀦𑁆”𑀢𑀺𑁇_  


(811.)

874\. _“𑀅𑀣𑀤𑁆𑀤𑀲𑀸𑀲𑀺𑀁 𑀲𑀫𑁆𑀩𑀼𑀤𑁆𑀥𑀁,_  
_𑀲𑀼𑀦𑁂𑀢𑁆𑀢𑀁 𑀪𑀸𑀯𑀺𑀢𑀺𑀦𑁆𑀤𑁆𑀭𑀺𑀬𑀁;_  
_𑀦𑀺𑀲𑀺𑀦𑁆𑀦𑀁 𑀭𑀼𑀓𑁆𑀔𑀫𑀽𑀮𑀲𑁆𑀫𑀺𑀁,_  
_𑀛𑀸𑀬𑀦𑁆𑀢𑀁 𑀅𑀓𑀼𑀢𑁄𑀪𑀬𑀁𑁇_  


(812.)

875\. _𑀲𑀸𑀮𑀺𑀢𑁆𑀢𑀓𑀧𑁆𑀧𑀳𑀸𑀭𑁂𑀦,_  
_𑀪𑀺𑀦𑁆𑀤𑀺𑀲𑁆𑀲𑀁 𑀢𑀲𑁆𑀲 𑀫𑀢𑁆𑀣𑀓𑀁;_  
_𑀢𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀇𑀤𑀁 𑀤𑀼𑀓𑁆𑀔𑀁 𑀦𑀺𑀕𑀘𑁆𑀙𑀺𑀲𑀁𑁇_  


(813.)

876\. _𑀲𑀝𑁆𑀞𑀺 𑀓𑀽𑀝𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄;_  
_𑀲𑀻𑀲𑁂 𑀫𑀬𑁆𑀳𑀁 𑀦𑀺𑀧𑀢𑀦𑁆𑀢𑀺,_  
_𑀢𑁂 𑀪𑀺𑀦𑁆𑀤𑀦𑁆𑀢𑀺 𑀘 𑀫𑀢𑁆𑀣𑀓𑀦𑁆”𑀢𑀺𑁇_  


(814.)

877\. _“𑀥𑀫𑁆𑀫𑁂𑀦 𑀢𑁂 𑀓𑀸𑀧𑀼𑀭𑀺𑀲,_  
_𑀲𑀝𑁆𑀞𑀺𑀓𑀽𑀝𑀲𑀳𑀲𑁆𑀲𑀸𑀦𑀺;_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄,_  
_𑀲𑀻𑀲𑁂 𑀢𑀼𑀬𑁆𑀳𑀁 𑀦𑀺𑀧𑀢𑀦𑁆𑀢𑀺;_  
_𑀢𑁂 𑀪𑀺𑀦𑁆𑀤𑀦𑁆𑀢𑀺 𑀘 𑀫𑀢𑁆𑀣𑀓𑀦𑁆”𑀢𑀺𑁇_  


---

878\. 𑀲𑀝𑁆𑀞𑀺𑀓𑀽𑀝𑀧𑁂𑀢𑀯𑀢𑁆𑀣𑀼 𑀲𑁄𑀍𑀅𑀲𑀫𑀁𑁇



---

879\. 𑀫𑀳𑀸𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

880\. 𑀢𑀲𑁆𑀲𑀼𑀤𑁆𑀤𑀸𑀦𑀁



881\. _𑀅𑀫𑁆𑀩𑀲𑀓𑁆𑀓𑀭𑁄 𑀲𑁂𑀭𑀻𑀲𑀓𑁄,_  
_𑀧𑀺𑀗𑁆𑀕𑀮𑁄 𑀭𑁂𑀯𑀢𑀺 𑀉𑀘𑁆𑀙𑀼;_  
_𑀤𑁆𑀯𑁂 𑀓𑀼𑀫𑀸𑀭𑀸 𑀤𑀼𑀯𑁂 𑀕𑀽𑀣𑀸,_  
_𑀕𑀡𑀧𑀸𑀝𑀮𑀺𑀅𑀫𑁆𑀩𑀯𑀦𑀁𑁇_  


882\. _𑀅𑀓𑁆𑀔𑀭𑀼𑀓𑁆𑀔𑀪𑁄𑀕𑀲𑀁𑀳𑀭𑀸,_  
_𑀲𑁂𑀝𑁆𑀞𑀺𑀧𑀼𑀢𑁆𑀢𑀲𑀝𑁆𑀞𑀺𑀓𑀽𑀝𑀸;_  
_𑀇𑀢𑀺 𑀲𑁄𑀍𑀅𑀲𑀯𑀢𑁆𑀣𑀽𑀦𑀺,_  
_𑀯𑀕𑁆𑀕𑁄 𑀢𑁂𑀦 𑀧𑀯𑀼𑀘𑁆𑀘𑀢𑀺𑁇_  


---

883\. 𑀅𑀣 𑀯𑀕𑁆𑀕𑀼𑀤𑁆𑀤𑀸𑀦𑀁



884\. _𑀉𑀭𑀕𑁄 𑀉𑀧𑀭𑀺𑀯𑀕𑁆𑀕𑁄,_  
_𑀘𑀽𑀍𑀅𑀫𑀳𑀸𑀢𑀺 𑀘𑀢𑀼𑀥𑀸;_  
_𑀯𑀢𑁆𑀣𑀽𑀦𑀺 𑀏𑀓𑀧𑀜𑁆𑀜𑀸𑀲𑀁,_  
_𑀘𑀢𑀼𑀥𑀸 𑀪𑀸𑀡𑀯𑀸𑀭𑀢𑁄𑁇_  


---

885\. 𑀧𑁂𑀢𑀯𑀢𑁆𑀣𑀼𑀧𑀸𑀍𑀇 𑀦𑀺𑀝𑁆𑀞𑀺𑀢𑀸𑁇



[Go to previous page (4.15 Seṭṭhiputtapetavatthu)](/tipitaka/19Pv/4/4.15.md) / [Go to parent page (4 Mahāvagga)](/tipitaka/19Pv/4.md)


