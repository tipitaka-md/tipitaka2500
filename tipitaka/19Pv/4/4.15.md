
[Home](/) / [19Pv Petavatthupāḷi](../../19Pv.md) / [4 Mahāvagga](../4.md)

# 4.15 Seṭṭhiputtapetavatthu

* Mahāvagga

* Seṭṭhiputtapetavatthu

(802.)

864\. _“Saṭṭhivassasahassāni,_  
_paripuṇṇāni sabbaso;_  
_Niraye paccamānānaṃ,_  
_kadā anto bhavissati._  


(803.)

865\. _Natthi anto kuto anto,_  
_na anto paṭidissati;_  
_Tathā hi pakataṃ pāpaṃ,_  
_tuyhaṃ mayhañca mārisā._  


(804.)

866\. _Dujjīvitamajīvamha,_  
_ye sante na dadamhase;_  
_Santesu deyyadhammesu,_  
_dīpaṃ nākamha attano._  


(805.)

867\. _Sohaṃ nūna ito gantvā,_  
_yoniṃ laddhāna mānusiṃ;_  
_Vadaññū sīlasampanno,_  
_kāhāmi kusalaṃ bahun”ti._  


---

868\. Seṭṭhiputtapetavatthu pannarasamaṃ.



[Go to previous page (4.14 Bhogasaṃharaṇapetavatthu)](4.14.md) / [Go to parent page (4 Mahāvagga)](../4.md) / [Go to next page (4.16 Saṭṭhikūṭapetavatthu)](4.16.md)


