
[Home](/) / [19Pv Petavatthupāḷi](...md) / [3 Cūḷavagga](../19Pv/3.md)

# 𑁩𑁇𑁫 𑀓𑀼𑀫𑀸𑀭𑀧𑁂𑀢𑀯𑀢𑁆𑀣𑀼

* 𑀘𑀽𑀍𑀅𑀯𑀕𑁆𑀕

* 𑀓𑀼𑀫𑀸𑀭𑀧𑁂𑀢𑀯𑀢𑁆𑀣𑀼

(453.)

490\. _𑀅𑀘𑁆𑀙𑁂𑀭𑀭𑀽𑀧𑀁 𑀲𑀼𑀕𑀢𑀲𑁆𑀲 𑀜𑀸𑀡𑀁,_  
_𑀲𑀢𑁆𑀣𑀸 𑀬𑀣𑀸 𑀧𑀼𑀕𑁆𑀕𑀮𑀁 𑀩𑁆𑀬𑀸𑀓𑀸𑀲𑀺;_  
_𑀉𑀲𑁆𑀲𑀦𑁆𑀦𑀧𑀼𑀜𑁆𑀜𑀸𑀧𑀺 𑀪𑀯𑀦𑁆𑀢𑀺 𑀳𑁂𑀓𑁂,_  
_𑀧𑀭𑀺𑀢𑁆𑀢𑀧𑀼𑀜𑁆𑀜𑀸𑀧𑀺 𑀪𑀯𑀦𑁆𑀢𑀺 𑀳𑁂𑀓𑁂𑁇_  


(454.)

491\. _𑀅𑀬𑀁 𑀓𑀼𑀫𑀸𑀭𑁄 𑀲𑀻𑀯𑀣𑀺𑀓𑀸𑀬 𑀙𑀟𑁆𑀟𑀺𑀢𑁄,_  
_𑀅𑀗𑁆𑀕𑀼𑀝𑁆𑀞𑀲𑁆𑀦𑁂𑀳𑁂𑀦 𑀬𑀸𑀧𑁂𑀢𑀺 𑀭𑀢𑁆𑀢𑀺𑀁;_  
_𑀦 𑀬𑀓𑁆𑀔𑀪𑀽𑀢𑀸 𑀦 𑀲𑀭𑀻𑀲𑀧𑀸 𑀯𑀸,_  
_𑀯𑀺𑀳𑁂𑀞𑀬𑁂𑀬𑁆𑀬𑀼𑀁 𑀓𑀢𑀧𑀼𑀜𑁆𑀜𑀁 𑀓𑀼𑀫𑀸𑀭𑀁𑁇_  


(455.)

492\. _𑀲𑀼𑀦𑀔𑀸𑀧𑀺𑀫𑀲𑁆𑀲 𑀧𑀮𑀺𑀳𑀺𑀁𑀲𑀼 𑀧𑀸𑀤𑁂,_  
_𑀥𑀗𑁆𑀓𑀸 𑀲𑀺𑀗𑁆𑀕𑀸𑀮𑀸 𑀧𑀭𑀺𑀯𑀢𑁆𑀢𑀬𑀦𑁆𑀢𑀺;_  
_𑀕𑀩𑁆𑀪𑀸𑀲𑀬𑀁 𑀧𑀓𑁆𑀔𑀺𑀕𑀡𑀸 𑀳𑀭𑀦𑁆𑀢𑀺,_  
_𑀓𑀸𑀓𑀸 𑀧𑀦 𑀅𑀓𑁆𑀔𑀺𑀫𑀮𑀁 𑀳𑀭𑀦𑁆𑀢𑀺𑁇_  


(456.)

493\. _𑀦𑀬𑀺𑀫𑀲𑁆𑀲 𑀭𑀓𑁆𑀔𑀁 𑀯𑀺𑀤𑀳𑀺𑀁𑀲𑀼 𑀓𑁂𑀘𑀺,_  
_𑀦 𑀑𑀲𑀥𑀁 𑀲𑀸𑀲𑀧𑀥𑀽𑀧𑀦𑀁 𑀯𑀸;_  
_𑀦𑀓𑁆𑀔𑀢𑁆𑀢𑀬𑁄𑀕𑀫𑁆𑀧𑀺 𑀦 𑀅𑀕𑁆𑀕𑀳𑁂𑀲𑀼𑀁,_  
_𑀦 𑀲𑀩𑁆𑀩𑀥𑀜𑁆𑀜𑀸𑀦𑀺𑀧𑀺 𑀆𑀓𑀺𑀭𑀺𑀁𑀲𑀼𑁇_  


(457.)

494\. _𑀏𑀢𑀸𑀤𑀺𑀲𑀁 𑀉𑀢𑁆𑀢𑀫𑀓𑀺𑀘𑁆𑀙𑀧𑀢𑁆𑀢𑀁,_  
_𑀭𑀢𑁆𑀢𑀸𑀪𑀢𑀁 𑀲𑀻𑀯𑀣𑀺𑀓𑀸𑀬 𑀙𑀟𑁆𑀟𑀺𑀢𑀁;_  
_𑀦𑁄𑀦𑀻𑀢𑀧𑀺𑀡𑁆𑀟𑀁𑀯 𑀧𑀯𑁂𑀥𑀫𑀸𑀦𑀁,_  
_𑀲𑀲𑀁𑀲𑀬𑀁 𑀚𑀻𑀯𑀺𑀢𑀲𑀸𑀯𑀲𑁂𑀲𑀁𑁇_  


(458.)

495\. _𑀢𑀫𑀤𑁆𑀤𑀲𑀸 𑀤𑁂𑀯𑀫𑀦𑀼𑀲𑁆𑀲𑀧𑀽𑀚𑀺𑀢𑁄,_  
_𑀤𑀺𑀲𑁆𑀯𑀸 𑀘 𑀢𑀁 𑀩𑁆𑀬𑀸𑀓𑀭𑀺 𑀪𑀽𑀭𑀺𑀧𑀜𑁆𑀜𑁄;_  
_“𑀅𑀬𑀁 𑀓𑀼𑀫𑀸𑀭𑁄 𑀦𑀕𑀭𑀲𑁆𑀲𑀺𑀫𑀲𑁆𑀲,_  
_𑀅𑀕𑁆𑀕𑀓𑀼𑀮𑀺𑀓𑁄 𑀪𑀯𑀺𑀲𑁆𑀲𑀢𑀺 𑀪𑁄𑀕𑀢𑁄 𑀘”𑁇_  


(459.)

496\. _“𑀓𑀺𑀲𑁆𑀲 𑀯𑀢𑀁 𑀓𑀺𑀁 𑀧𑀦 𑀩𑁆𑀭𑀳𑁆𑀫𑀘𑀭𑀺𑀬𑀁,_  
_𑀓𑀺𑀲𑁆𑀲 𑀲𑀼𑀘𑀺𑀡𑁆𑀡𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄;_  
_𑀏𑀢𑀸𑀤𑀺𑀲𑀁 𑀩𑁆𑀬𑀲𑀦𑀁 𑀧𑀸𑀧𑀼𑀡𑀺𑀢𑁆𑀯𑀸,_  
_𑀢𑀁 𑀢𑀸𑀤𑀺𑀲𑀁 𑀧𑀘𑁆𑀘𑀦𑀼𑀪𑁄𑀲𑁆𑀲𑀢𑀺𑀤𑁆𑀥𑀺𑀦𑁆”𑀢𑀺𑁇_  


(460.)

497\. _𑀩𑀼𑀤𑁆𑀥𑀧𑀫𑀼𑀔𑀲𑁆𑀲 𑀪𑀺𑀓𑁆𑀔𑀼𑀲𑀁𑀖𑀲𑁆𑀲,_  
_𑀧𑀽𑀚𑀁 𑀅𑀓𑀸𑀲𑀺 𑀚𑀦𑀢𑀸 𑀉𑀍𑀆𑀭𑀁;_  
_𑀢𑀢𑁆𑀭𑀲𑁆𑀲 𑀘𑀺𑀢𑁆𑀢𑀲𑁆𑀲𑀳𑀼 𑀅𑀜𑁆𑀜𑀣𑀢𑁆𑀢𑀁,_  
_𑀯𑀸𑀘𑀁 𑀅𑀪𑀸𑀲𑀺 𑀨𑀭𑀼𑀲𑀁 𑀅𑀲𑀩𑁆𑀪𑀁𑁇_  


(461.)

498\. _𑀲𑁄 𑀢𑀁 𑀯𑀺𑀢𑀓𑁆𑀓𑀁 𑀧𑀯𑀺𑀦𑁄𑀤𑀬𑀺𑀢𑁆𑀯𑀸,_  
_𑀧𑀻𑀢𑀺𑀁 𑀧𑀲𑀸𑀤𑀁 𑀧𑀝𑀺𑀮𑀤𑁆𑀥𑀸 𑀧𑀘𑁆𑀙𑀸;_  
_𑀢𑀣𑀸𑀕𑀢𑀁 𑀚𑁂𑀢𑀯𑀦𑁂 𑀯𑀲𑀦𑁆𑀢𑀁,_  
_𑀬𑀸𑀕𑀼𑀬𑀸 𑀉𑀧𑀝𑁆𑀞𑀸𑀲𑀺 𑀲𑀢𑁆𑀢𑀭𑀢𑁆𑀢𑀁𑁇_  


(462.)

499\. _𑀢𑀲𑁆𑀲 𑀯𑀢𑀁 𑀢𑀁 𑀧𑀦 𑀩𑁆𑀭𑀳𑁆𑀫𑀘𑀭𑀺𑀬𑀁,_  
_𑀢𑀲𑁆𑀲 𑀲𑀼𑀘𑀺𑀡𑁆𑀡𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄;_  
_𑀏𑀢𑀸𑀤𑀺𑀲𑀁 𑀩𑁆𑀬𑀲𑀦𑀁 𑀧𑀸𑀧𑀼𑀡𑀺𑀢𑁆𑀯𑀸,_  
_𑀢𑀁 𑀢𑀸𑀤𑀺𑀲𑀁 𑀧𑀘𑁆𑀘𑀦𑀼𑀪𑁄𑀲𑁆𑀲𑀢𑀺𑀤𑁆𑀥𑀺𑀁𑁇_  


(463.)

500\. _𑀞𑀢𑁆𑀯𑀸𑀦 𑀲𑁄 𑀯𑀲𑁆𑀲𑀲𑀢𑀁 𑀇𑀥𑁂𑀯,_  
_𑀲𑀩𑁆𑀩𑁂𑀳𑀺 𑀓𑀸𑀫𑁂𑀳𑀺 𑀲𑀫𑀗𑁆𑀕𑀺𑀪𑀽𑀢𑁄;_  
_𑀓𑀸𑀬𑀲𑁆𑀲 𑀪𑁂𑀤𑀸 𑀅𑀪𑀺𑀲𑀫𑁆𑀧𑀭𑀸𑀬𑀁,_  
_𑀲𑀳𑀩𑁆𑀬𑀢𑀁 𑀕𑀘𑁆𑀙𑀢𑀺 𑀯𑀸𑀲𑀯𑀲𑁆𑀲𑀸𑀢𑀺𑁇_  


---

501\. 𑀓𑀼𑀫𑀸𑀭𑀧𑁂𑀢𑀯𑀢𑁆𑀣𑀼 𑀧𑀜𑁆𑀘𑀫𑀁𑁇



[Go to previous page (3.4 Bhusapetavatthu)](3.4.md) / [Go to parent page (3 Cūḷavagga)](../19Pv/3.md) / [Go to next page (3.6 Seriṇīpetivatthu)](3.6.md)


