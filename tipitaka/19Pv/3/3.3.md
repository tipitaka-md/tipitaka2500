
[Home](/) / [19Pv Petavatthupāḷi](...md) / [3 Cūḷavagga](../19Pv/3.md)

# 𑁩𑁇𑁩 𑀭𑀣𑀓𑀸𑀭𑀧𑁂𑀢𑀺𑀯𑀢𑁆𑀣𑀼

* 𑀘𑀽𑀍𑀅𑀯𑀕𑁆𑀕

* 𑀭𑀣𑀓𑀸𑀭𑀧𑁂𑀢𑀺𑀯𑀢𑁆𑀣𑀼

(439.)

474\. _“𑀯𑁂𑀍𑀉𑀭𑀺𑀬𑀣𑀫𑁆𑀪𑀁 𑀭𑀼𑀘𑀺𑀭𑀁 𑀧𑀪𑀲𑁆𑀲𑀭𑀁,_  
_𑀯𑀺𑀫𑀸𑀦𑀫𑀸𑀭𑀼𑀬𑁆𑀳 𑀅𑀦𑁂𑀓𑀘𑀺𑀢𑁆𑀢𑀁;_  
_𑀢𑀢𑁆𑀣𑀘𑁆𑀙𑀲𑀺 𑀤𑁂𑀯𑀺 𑀫𑀳𑀸𑀦𑀼𑀪𑀸𑀯𑁂,_  
_𑀧𑀣𑀤𑁆𑀥𑀦𑀺 𑀧𑀦𑁆𑀦𑀭𑀲𑁂𑀯 𑀘𑀦𑁆𑀤𑁄𑁇_  


(440.)

475\. _𑀯𑀡𑁆𑀡𑁄 𑀘 𑀢𑁂 𑀓𑀦𑀓𑀲𑁆𑀲 𑀲𑀦𑁆𑀦𑀺𑀪𑁄,_  
_𑀉𑀢𑁆𑀢𑀢𑁆𑀢𑀭𑀽𑀧𑁄 𑀪𑀼𑀲 𑀤𑀲𑁆𑀲𑀦𑁂𑀬𑁆𑀬𑁄;_  
_𑀧𑀮𑁆𑀮𑀗𑁆𑀓𑀲𑁂𑀝𑁆𑀞𑁂 𑀅𑀢𑀼𑀮𑁂 𑀦𑀺𑀲𑀺𑀦𑁆𑀦𑀸,_  
_𑀏𑀓𑀸 𑀢𑀼𑀯𑀁 𑀦𑀢𑁆𑀣𑀺 𑀘 𑀢𑀼𑀬𑁆𑀳 𑀲𑀸𑀫𑀺𑀓𑁄𑁇_  


(441.)

476\. _𑀇𑀫𑀸 𑀘 𑀢𑁂 𑀧𑁄𑀓𑁆𑀔𑀭𑀡𑀻 𑀲𑀫𑀦𑁆𑀢𑀸,_  
_𑀧𑀳𑀽𑀢𑀫𑀮𑁆𑀬𑀸 𑀩𑀳𑀼𑀧𑀼𑀡𑁆𑀟𑀭𑀻𑀓𑀸;_  
_𑀲𑀼𑀯𑀡𑁆𑀡𑀘𑀼𑀡𑁆𑀡𑁂𑀳𑀺 𑀲𑀫𑀦𑁆𑀢𑀫𑁄𑀢𑁆𑀣𑀢𑀸,_  
_𑀦 𑀢𑀢𑁆𑀣 𑀧𑀗𑁆𑀓𑁄 𑀧𑀡𑀓𑁄 𑀘 𑀯𑀺𑀚𑁆𑀚𑀢𑀺𑁇_  


(442.)

477\. _𑀳𑀁𑀲𑀸 𑀘𑀺𑀫𑁂 𑀤𑀲𑁆𑀲𑀦𑀻𑀬𑀸 𑀫𑀦𑁄𑀭𑀫𑀸,_  
_𑀉𑀤𑀓𑀲𑁆𑀫𑀺𑀫𑀦𑀼𑀧𑀭𑀺𑀬𑀦𑁆𑀢𑀺 𑀲𑀩𑁆𑀩𑀤𑀸;_  
_𑀲𑀫𑀬𑁆𑀬 𑀯𑀕𑁆𑀕𑀽𑀧𑀦𑀤𑀦𑁆𑀢𑀺 𑀲𑀩𑁆𑀩𑁂,_  
_𑀩𑀺𑀦𑁆𑀤𑀼𑀲𑁆𑀲𑀭𑀸 𑀤𑀼𑀦𑁆𑀤𑀼𑀪𑀻𑀦𑀁𑀯 𑀖𑁄𑀲𑁄𑁇_  


(443.)

478\. _𑀤𑀤𑁆𑀤𑀮𑁆𑀮𑀫𑀸𑀦𑀸 𑀬𑀲𑀲𑀸 𑀬𑀲𑀲𑁆𑀲𑀺𑀦𑀻,_  
_𑀦𑀸𑀯𑀸𑀬 𑀘 𑀢𑁆𑀯𑀁 𑀅𑀯𑀮𑀫𑁆𑀩 𑀢𑀺𑀝𑁆𑀞𑀲𑀺;_  
_𑀆𑀍𑀆𑀭𑀧𑀫𑁆𑀳𑁂 𑀳𑀲𑀺𑀢𑁂 𑀧𑀺𑀬𑀁𑀯𑀤𑁂,_  
_𑀲𑀩𑁆𑀩𑀗𑁆𑀕𑀓𑀮𑁆𑀬𑀸𑀡𑀺 𑀪𑀼𑀲𑀁 𑀯𑀺𑀭𑁄𑀘𑀲𑀺𑁇_  


(444.)

479\. _𑀇𑀤𑀁 𑀯𑀺𑀫𑀸𑀦𑀁 𑀯𑀺𑀭𑀚𑀁 𑀲𑀫𑁂 𑀞𑀺𑀢𑀁,_  
_𑀉𑀬𑁆𑀬𑀸𑀦𑀯𑀦𑁆𑀢𑀁 𑀭𑀢𑀺𑀦𑀦𑁆𑀤𑀺𑀯𑀟𑁆𑀠𑀦𑀁;_  
_𑀇𑀘𑁆𑀙𑀸𑀫𑀳𑀁 𑀦𑀸𑀭𑀺 𑀅𑀦𑁄𑀫𑀤𑀲𑁆𑀲𑀦𑁂,_  
_𑀢𑀬𑀸 𑀲𑀳 𑀦𑀦𑁆𑀤𑀦𑁂 𑀇𑀥 𑀫𑁄𑀤𑀺𑀢𑀼𑀦𑁆”𑀢𑀺𑁇_  


(445.)

480\. _“𑀓𑀭𑁄𑀳𑀺 𑀓𑀫𑁆𑀫𑀁 𑀇𑀥 𑀯𑁂𑀤𑀦𑀻𑀬𑀁,_  
_𑀘𑀺𑀢𑁆𑀢𑀜𑁆𑀘 𑀢𑁂 𑀇𑀥 𑀦𑀺𑀳𑀺𑀢𑀁 𑀪𑀯𑀢𑀼;_  
_𑀓𑀢𑁆𑀯𑀸𑀦 𑀓𑀫𑁆𑀫𑀁 𑀇𑀥 𑀯𑁂𑀤𑀦𑀻𑀬𑀁,_  
_𑀏𑀯𑀁 𑀫𑀫𑀁 𑀮𑀘𑁆𑀙𑀲𑀺 𑀓𑀸𑀫𑀓𑀸𑀫𑀺𑀦𑀺𑀦𑁆”𑀢𑀺𑁇_  


(446.)

481\. _“𑀲𑀸𑀥𑀽”𑀢𑀺 𑀲𑁄 𑀢𑀲𑁆𑀲𑀸 𑀧𑀝𑀺𑀲𑁆𑀲𑀼𑀡𑀺𑀢𑁆𑀯𑀸,_  
_𑀅𑀓𑀸𑀲𑀺 𑀓𑀫𑁆𑀫𑀁 𑀢𑀳𑀺𑀁 𑀯𑁂𑀤𑀦𑀻𑀬𑀁;_  
_𑀓𑀢𑁆𑀯𑀸𑀦 𑀓𑀫𑁆𑀫𑀁 𑀢𑀳𑀺𑀁 𑀯𑁂𑀤𑀦𑀻𑀬𑀁,_  
_𑀉𑀧𑀧𑀚𑁆𑀚𑀺 𑀲𑁄 𑀫𑀸𑀡𑀯𑁄 𑀢𑀲𑁆𑀲𑀸 𑀲𑀳𑀩𑁆𑀬𑀢𑀦𑁆𑀢𑀺𑁇_  


---

482\. 𑀭𑀣𑀓𑀸𑀭𑀧𑁂𑀢𑀺𑀯𑀢𑁆𑀣𑀼 𑀢𑀢𑀺𑀬𑀁𑁇

  
𑀪𑀸𑀡𑀯𑀸𑀭𑀁 𑀤𑀼𑀢𑀺𑀬𑀁𑁇



[Go to previous page (3.2 Sāṇavāsītherapetavatthu)](3.2.md) / [Go to parent page (3 Cūḷavagga)](../19Pv/3.md) / [Go to next page (3.4 Bhusapetavatthu)](3.4.md)


