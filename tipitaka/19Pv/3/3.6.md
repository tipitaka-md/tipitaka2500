
[Home](/) / [19Pv Petavatthupāḷi](/tipitaka/19Pv.md) / [3 Cūḷavagga](/tipitaka/19Pv/3.md)

# 𑁩𑁇𑁬 𑀲𑁂𑀭𑀺𑀡𑀻𑀧𑁂𑀢𑀺𑀯𑀢𑁆𑀣𑀼

### 𑀘𑀽𑀍𑀅𑀯𑀕𑁆𑀕

### 𑀲𑁂𑀭𑀺𑀡𑀻𑀧𑁂𑀢𑀺𑀯𑀢𑁆𑀣𑀼

(464.)

502. _“𑀦𑀕𑁆𑀕𑀸 𑀤𑀼𑀩𑁆𑀩𑀡𑁆𑀡𑀭𑀽𑀧𑀸𑀲𑀺,_  
_𑀓𑀺𑀲𑀸 𑀥𑀫𑀦𑀺𑀲𑀦𑁆𑀣𑀢𑀸;_  
_𑀉𑀧𑁆𑀨𑀸𑀲𑀼𑀮𑀺𑀓𑁂 𑀓𑀺𑀲𑀺𑀓𑁂,_  
_𑀓𑀸 𑀦𑀼 𑀢𑁆𑀯𑀁 𑀇𑀥 𑀢𑀺𑀝𑁆𑀞𑀲𑀻”𑀢𑀺𑁇_  


(465.)

503. _“𑀅𑀳𑀁 𑀪𑀤𑀦𑁆𑀢𑁂 𑀧𑁂𑀢𑀻𑀫𑁆𑀳𑀺,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸”𑀢𑀺𑁇_  


(466.)

504. _“𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸”𑀢𑀺𑁇_  


(467.)

505. _“𑀅𑀦𑀸𑀯𑀝𑁂𑀲𑀼 𑀢𑀺𑀢𑁆𑀣𑁂𑀲𑀼,_  
_𑀯𑀺𑀘𑀺𑀦𑀺𑀁 𑀅𑀟𑁆𑀠𑀫𑀸𑀲𑀓𑀁;_  
_𑀲𑀦𑁆𑀢𑁂𑀲𑀼 𑀤𑁂𑀬𑁆𑀬𑀥𑀫𑁆𑀫𑁂𑀲𑀼,_  
_𑀤𑀻𑀧𑀁 𑀦𑀸𑀓𑀸𑀲𑀺𑀫𑀢𑁆𑀢𑀦𑁄𑁇_  


(468.)

506. _𑀦𑀤𑀺𑀁 𑀉𑀧𑁂𑀫𑀺 𑀢𑀲𑀺𑀢𑀸,_  
_𑀭𑀺𑀢𑁆𑀢𑀓𑀸 𑀧𑀭𑀺𑀯𑀢𑁆𑀢𑀢𑀺;_  
_𑀙𑀸𑀬𑀁 𑀉𑀧𑁂𑀫𑀺 𑀉𑀡𑁆𑀳𑁂𑀲𑀼,_  
_𑀆𑀢𑀧𑁄 𑀧𑀭𑀺𑀯𑀢𑁆𑀢𑀢𑀺𑁇_  


(469.)

507. _𑀅𑀕𑁆𑀕𑀺𑀯𑀡𑁆𑀡𑁄 𑀘 𑀫𑁂 𑀯𑀸𑀢𑁄,_  
_𑀟𑀳𑀦𑁆𑀢𑁄 𑀉𑀧𑀯𑀸𑀬𑀢𑀺;_  
_𑀏𑀢𑀜𑁆𑀘 𑀪𑀦𑁆𑀢𑁂 𑀅𑀭𑀳𑀸𑀫𑀺,_  
_𑀅𑀜𑁆𑀜𑀜𑁆𑀘 𑀧𑀸𑀧𑀓𑀁 𑀢𑀢𑁄𑁇_  


(470.)

508. _𑀕𑀦𑁆𑀢𑁆𑀯𑀸𑀦 𑀳𑀢𑁆𑀣𑀺𑀦𑀺𑀁 𑀧𑀼𑀭𑀁,_  
_𑀯𑀚𑁆𑀚𑁂𑀲𑀺 𑀫𑀬𑁆𑀳 𑀫𑀸𑀢𑀭𑀁;_  
_‘𑀥𑀻𑀢𑀸 𑀘 𑀢𑁂 𑀫𑀬𑀸 𑀤𑀺𑀝𑁆𑀞𑀸,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸’𑁇_  


(471.)

509. _𑀅𑀢𑁆𑀣𑀺 𑀫𑁂 𑀏𑀢𑁆𑀣 𑀦𑀺𑀓𑁆𑀔𑀺𑀢𑁆𑀢𑀁,_  
_𑀅𑀦𑀓𑁆𑀔𑀸𑀢𑀜𑁆𑀘 𑀢𑀁 𑀫𑀬𑀸;_  
_𑀘𑀢𑁆𑀢𑀸𑀭𑀺𑀲𑀢𑀲𑀳𑀲𑁆𑀲𑀸𑀦𑀺,_  
_𑀧𑀮𑁆𑀮𑀗𑁆𑀓𑀲𑁆𑀲 𑀘 𑀳𑁂𑀝𑁆𑀞𑀢𑁄𑁇_  


(472.)

510. _𑀢𑀢𑁄 𑀫𑁂 𑀤𑀸𑀦𑀁 𑀤𑀤𑀢𑀼,_  
_𑀢𑀲𑁆𑀲𑀸 𑀘 𑀳𑁄𑀢𑀼 𑀚𑀻𑀯𑀺𑀓𑀸;_  
_𑀤𑀸𑀦𑀁 𑀤𑀢𑁆𑀯𑀸 𑀘 𑀫𑁂 𑀫𑀸𑀢𑀸,_  
_𑀤𑀓𑁆𑀔𑀺𑀡𑀁 𑀅𑀦𑀼𑀤𑀺𑀘𑁆𑀙𑀢𑀼;_  
_𑀢𑀤𑀸𑀳𑀁 𑀲𑀼𑀔𑀺𑀢𑀸 𑀳𑁂𑀲𑁆𑀲𑀁,_  
_𑀲𑀩𑁆𑀩𑀓𑀸𑀫𑀲𑀫𑀺𑀤𑁆𑀥𑀺𑀦𑀻”𑀢𑀺𑁇_  


(473.)

511. _“𑀲𑀸𑀥𑀽”𑀢𑀺 𑀲𑁄 𑀧𑀝𑀺𑀲𑁆𑀲𑀼𑀢𑁆𑀯𑀸,_  
_𑀕𑀦𑁆𑀢𑁆𑀯𑀸𑀦 𑀳𑀢𑁆𑀣𑀺𑀦𑀺𑀁 𑀧𑀼𑀭𑀁;_  
_𑀅𑀯𑁄𑀘 𑀢𑀲𑁆𑀲𑀸 𑀫𑀸𑀢𑀭𑀁—_  


512. _“𑀥𑀻𑀢𑀸 𑀘 𑀢𑁂 𑀫𑀬𑀸 𑀤𑀺𑀝𑁆𑀞𑀸,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸𑁇_  


(474.)

513. _𑀲𑀸 𑀫𑀁 𑀢𑀢𑁆𑀣 𑀲𑀫𑀸𑀤𑀧𑁂𑀲𑀺, ( )_  
_𑀯𑀚𑁆𑀚𑁂𑀲𑀺 𑀫𑀬𑁆𑀳 𑀫𑀸𑀢𑀭𑀁;_  
_‘𑀥𑀻𑀢𑀸 𑀘 𑀢𑁂 𑀫𑀬𑀸 𑀤𑀺𑀝𑁆𑀞𑀸,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸𑁇_  


(475.)

514. _𑀅𑀢𑁆𑀣𑀺 𑀘 𑀫𑁂 𑀏𑀢𑁆𑀣 𑀦𑀺𑀓𑁆𑀔𑀺𑀢𑁆𑀢𑀁,_  
_𑀅𑀦𑀓𑁆𑀔𑀸𑀢𑀜𑁆𑀘 𑀢𑀁 𑀫𑀬𑀸;_  
_𑀘𑀢𑁆𑀢𑀸𑀭𑀺𑀲𑀢𑀲𑀳𑀲𑁆𑀲𑀸𑀦𑀺,_  
_𑀧𑀮𑁆𑀮𑀗𑁆𑀓𑀲𑁆𑀲 𑀘 𑀳𑁂𑀝𑁆𑀞𑀢𑁄𑁇_  


(476.)

515. _𑀢𑀢𑁄 𑀫𑁂 𑀤𑀸𑀦𑀁 𑀤𑀤𑀢𑀼,_  
_𑀢𑀲𑁆𑀲𑀸 𑀘 𑀳𑁄𑀢𑀼 𑀚𑀻𑀯𑀺𑀓𑀸;_  
_𑀤𑀸𑀦𑀁 𑀤𑀢𑁆𑀯𑀸 𑀘 𑀫𑁂 𑀫𑀸𑀢𑀸,_  
_𑀤𑀓𑁆𑀔𑀺𑀡𑀁 𑀅𑀦𑀼𑀤𑀺𑀘𑁆𑀙𑀢𑀼 ( );_  
_𑀢𑀤𑀸𑀳𑀁 𑀲𑀼𑀔𑀺𑀢𑀸 𑀳𑁂𑀲𑁆𑀲𑀁,_  
_𑀲𑀩𑁆𑀩𑀓𑀸𑀫𑀲𑀫𑀺𑀤𑁆𑀥𑀺𑀦𑀻’”𑀢𑀺𑁇_  


(477.)

516. _𑀢𑀢𑁄 𑀳𑀺 𑀲𑀸 𑀤𑀸𑀦𑀫𑀤𑀸,_  
_𑀢𑀲𑁆𑀲𑀸 𑀤𑀓𑁆𑀔𑀺𑀡𑀫𑀸𑀤𑀺𑀲𑀻;_  
_𑀧𑁂𑀢𑀻 𑀘 𑀲𑀼𑀔𑀺𑀢𑀸 𑀆𑀲𑀺,_  
_𑀢𑀲𑁆𑀲𑀸 𑀘𑀸𑀲𑀺 𑀲𑀼𑀚𑀻𑀯𑀺𑀓𑀸𑀢𑀺𑁇_  


---

517. 𑀲𑁂𑀭𑀺𑀡𑀻𑀧𑁂𑀢𑀺𑀯𑀢𑁆𑀣𑀼 𑀙𑀝𑁆𑀞𑀁𑁇



[Go to previous page (3.5 Kumārapetavatthu)](/tipitaka/19Pv/3/3.5.md) / [Go to parent page (3 Cūḷavagga)](/tipitaka/19Pv/3.md) / [Go to next page (3.7 Migaluddakapetavatthu)](/tipitaka/19Pv/3/3.7.md)


