
[Home](/) / [19Pv Petavatthupāḷi](/tipitaka/19Pv.md) / [3 Cūḷavagga](/tipitaka/19Pv/3.md)

# 𑁩𑁇𑁪 𑀪𑀼𑀲𑀧𑁂𑀢𑀯𑀢𑁆𑀣𑀼

### 𑀘𑀽𑀍𑀅𑀯𑀕𑁆𑀕

### 𑀪𑀼𑀲𑀧𑁂𑀢𑀯𑀢𑁆𑀣𑀼

(447.)

483. _“𑀪𑀼𑀲𑀸𑀦𑀺 𑀏𑀓𑁄 𑀲𑀸𑀮𑀺𑀁 𑀧𑀼𑀦𑀸𑀧𑀭𑁄,_  
_𑀅𑀬𑀜𑁆𑀘 𑀦𑀸𑀭𑀻 𑀲𑀓𑀫𑀁𑀲𑀮𑁄𑀳𑀺𑀢𑀁;_  
_𑀢𑀼𑀯𑀜𑁆𑀘 𑀕𑀽𑀣𑀁 𑀅𑀲𑀼𑀘𑀺𑀁 𑀅𑀓𑀦𑁆𑀢𑀁,_  
_𑀧𑀭𑀺𑀪𑀼𑀜𑁆𑀚𑀲𑀺 𑀓𑀺𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄”𑀢𑀺𑁇_  


(448.)

484. _“𑀅𑀬𑀁 𑀧𑀼𑀭𑁂 𑀫𑀸𑀢𑀭𑀁 𑀳𑀺𑀁𑀲𑀢𑀺,_  
_𑀅𑀬𑀁 𑀧𑀦 𑀓𑀽𑀝𑀯𑀸𑀡𑀺𑀚𑁄;_  
_𑀅𑀬𑀁 𑀫𑀁𑀲𑀸𑀦𑀺 𑀔𑀸𑀤𑀺𑀢𑁆𑀯𑀸,_  
_𑀫𑀼𑀲𑀸𑀯𑀸𑀤𑁂𑀦 𑀯𑀜𑁆𑀘𑁂𑀢𑀺𑁇_  


(449.)

485. _𑀅𑀳𑀁 𑀫𑀦𑀼𑀲𑁆𑀲𑁂𑀲𑀼 𑀫𑀦𑀼𑀲𑁆𑀲𑀪𑀽𑀢𑀸,_  
_𑀅𑀕𑀸𑀭𑀺𑀦𑀻 𑀲𑀩𑁆𑀩𑀓𑀼𑀮𑀲𑁆𑀲 𑀇𑀲𑁆𑀲𑀭𑀸;_  
_𑀲𑀦𑁆𑀢𑁂𑀲𑀼 𑀧𑀭𑀺𑀕𑀼𑀳𑀸𑀫𑀺,_  
_𑀫𑀸 𑀘 𑀓𑀺𑀜𑁆𑀘𑀺 𑀇𑀢𑁄 𑀅𑀤𑀁𑁇_  


(450.)

486. _𑀫𑀼𑀲𑀸𑀯𑀸𑀤𑁂𑀦 𑀙𑀸𑀤𑁂𑀫𑀺,_  
_‘𑀦𑀢𑁆𑀣𑀺 𑀏𑀢𑀁 𑀫𑀫 𑀕𑁂𑀳𑁂;_  
_𑀲𑀘𑁂 𑀲𑀦𑁆𑀢𑀁 𑀦𑀺𑀕𑀼𑀳𑀸𑀫𑀺,_  
_𑀕𑀽𑀣𑁄 𑀫𑁂 𑀳𑁄𑀢𑀼 𑀪𑁄𑀚𑀦𑀁’𑁇_  


(451.)

487. _𑀢𑀲𑁆𑀲 𑀓𑀫𑁆𑀫𑀲𑁆𑀲 𑀯𑀺𑀧𑀸𑀓𑁂𑀦,_  
_𑀫𑀼𑀲𑀸𑀯𑀸𑀤𑀲𑁆𑀲 𑀘𑀽𑀪𑀬𑀁;_  
_𑀲𑀼𑀕𑀦𑁆𑀥𑀁 𑀲𑀸𑀮𑀺𑀦𑁄 𑀪𑀢𑁆𑀢𑀁,_  
_𑀕𑀽𑀣𑀁 𑀫𑁂 𑀧𑀭𑀺𑀯𑀢𑁆𑀢𑀢𑀺𑁇_  


(452.)

488. _𑀅𑀯𑀜𑁆𑀛𑀸𑀦𑀺 𑀘 𑀓𑀫𑁆𑀫𑀸𑀦𑀺,_  
_𑀦 𑀳𑀺 𑀓𑀫𑁆𑀫𑀁 𑀯𑀺𑀦𑀲𑁆𑀲𑀢𑀺;_  
_𑀤𑀼𑀕𑁆𑀕𑀦𑁆𑀥𑀁 𑀓𑀺𑀫𑀺𑀦𑀁 𑀫𑀻𑀍𑀅𑀁,_  
_𑀪𑀼𑀜𑁆𑀚𑀸𑀫𑀺 𑀘 𑀧𑀺𑀯𑀸𑀫𑀺 𑀘𑀸”𑀢𑀺𑁇_  


---

489. 𑀪𑀼𑀲𑀧𑁂𑀢𑀯𑀢𑁆𑀣𑀼 𑀘𑀢𑀼𑀢𑁆𑀣𑀁𑁇



[Go to previous page (3.3 Rathakārapetivatthu)](/tipitaka/19Pv/3/3.3.md) / [Go to parent page (3 Cūḷavagga)](/tipitaka/19Pv/3.md) / [Go to next page (3.5 Kumārapetavatthu)](/tipitaka/19Pv/3/3.5.md)


