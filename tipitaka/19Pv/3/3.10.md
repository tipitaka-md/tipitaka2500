
[Home](/) / [19Pv Petavatthupāḷi](../../19Pv.md) / [3 Cūḷavagga](../3.md)

# 𑁩𑁇𑁧𑁦 𑀥𑀸𑀢𑀼𑀯𑀺𑀯𑀡𑁆𑀡𑀧𑁂𑀢𑀯𑀢𑁆𑀣𑀼

* 𑀘𑀽𑀍𑀅𑀯𑀕𑁆𑀕

* 𑀥𑀸𑀢𑀼𑀯𑀺𑀯𑀡𑁆𑀡𑀧𑁂𑀢𑀯𑀢𑁆𑀣𑀼

(507.)

550\. _“𑀅𑀦𑁆𑀢𑀮𑀺𑀓𑁆𑀔𑀲𑁆𑀫𑀺𑀁 𑀢𑀺𑀝𑁆𑀞𑀦𑁆𑀢𑁄,_  
_𑀤𑀼𑀕𑁆𑀕𑀦𑁆𑀥𑁄 𑀧𑀽𑀢𑀺 𑀯𑀸𑀬𑀲𑀺;_  
_𑀫𑀼𑀔𑀜𑁆𑀘 𑀢𑁂 𑀓𑀺𑀫𑀬𑁄 𑀧𑀽𑀢𑀺𑀕𑀦𑁆𑀥𑀁,_  
_𑀔𑀸𑀤𑀦𑁆𑀢𑀺 𑀓𑀺𑀁 𑀓𑀫𑁆𑀫𑀫𑀓𑀸𑀲𑀺 𑀧𑀼𑀩𑁆𑀩𑁂𑁇_  


(508.)

551\. _𑀢𑀢𑁄 𑀲𑀢𑁆𑀣𑀁 𑀕𑀳𑁂𑀢𑁆𑀯𑀸𑀦,_  
_𑀑𑀓𑁆𑀓𑀦𑁆𑀢𑀦𑁆𑀢𑀺 𑀧𑀼𑀦𑀧𑁆𑀧𑀼𑀦𑀁;_  
_𑀔𑀸𑀭𑁂𑀦 𑀧𑀭𑀺𑀧𑁆𑀨𑁄𑀲𑀺𑀢𑁆𑀯𑀸,_  
_𑀑𑀓𑁆𑀓𑀦𑁆𑀢𑀦𑁆𑀢𑀺 𑀧𑀼𑀦𑀧𑁆𑀧𑀼𑀦𑀁𑁇_  


(509.)

552\. _𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀇𑀤𑀁 𑀤𑀼𑀓𑁆𑀔𑀁 𑀦𑀺𑀕𑀘𑁆𑀙𑀲𑀻”𑀢𑀺𑁇_  


(510.)

553\. _“𑀅𑀳𑀁 𑀭𑀸𑀚𑀕𑀳𑁂 𑀭𑀫𑁆𑀫𑁂,_  
_𑀭𑀫𑀡𑀻𑀬𑁂 𑀕𑀺𑀭𑀺𑀩𑁆𑀩𑀚𑁂;_  
_𑀇𑀲𑁆𑀲𑀭𑁄 𑀥𑀦𑀥𑀜𑁆𑀜𑀲𑁆𑀲,_  
_𑀲𑀼𑀧𑀳𑀽𑀢𑀲𑁆𑀲 𑀫𑀸𑀭𑀺𑀲𑁇_  


(511.)

554\. _𑀢𑀲𑁆𑀲𑀸𑀬𑀁 𑀫𑁂 𑀪𑀭𑀺𑀬𑀸 𑀘,_  
_𑀥𑀻𑀢𑀸 𑀘 𑀲𑀼𑀡𑀺𑀲𑀸 𑀘 𑀫𑁂;_  
_𑀢𑀸 𑀫𑀸𑀮𑀁 𑀉𑀧𑁆𑀧𑀮𑀜𑁆𑀘𑀸𑀧𑀺,_  
_𑀧𑀘𑁆𑀘𑀕𑁆𑀖𑀜𑁆𑀘 𑀯𑀺𑀮𑁂𑀧𑀦𑀁;_  
_𑀣𑀽𑀧𑀁 𑀳𑀭𑀦𑁆𑀢𑀺𑀬𑁄 𑀯𑀸𑀭𑁂𑀲𑀺𑀁,_  
_𑀢𑀁 𑀧𑀸𑀧𑀁 𑀧𑀓𑀢𑀁 𑀫𑀬𑀸𑁇_  


(512.)

555\. _𑀙𑀍𑀆𑀲𑀻𑀢𑀺𑀲𑀳𑀲𑁆𑀲𑀸𑀦𑀺,_  
_𑀫𑀬𑀁 𑀧𑀘𑁆𑀘𑀢𑁆𑀢𑀯𑁂𑀤𑀦𑀸;_  
_𑀣𑀽𑀧𑀧𑀽𑀚𑀁 𑀯𑀺𑀯𑀡𑁆𑀡𑁂𑀢𑁆𑀯𑀸,_  
_𑀧𑀘𑁆𑀘𑀸𑀫 𑀦𑀺𑀭𑀬𑁂 𑀪𑀼𑀲𑀁𑁇_  


(513.)

556\. _𑀬𑁂 𑀘 𑀔𑁄 𑀣𑀽𑀧𑀧𑀽𑀚𑀸𑀬,_  
_𑀯𑀢𑁆𑀢𑀦𑁆𑀢𑁂 𑀅𑀭𑀳𑀢𑁄 𑀫𑀳𑁂;_  
_𑀆𑀤𑀻𑀦𑀯𑀁 𑀧𑀓𑀸𑀲𑁂𑀦𑁆𑀢𑀺,_  
_𑀯𑀺𑀯𑁂𑀘𑀬𑁂𑀣 𑀦𑁂 𑀢𑀢𑁄𑁇_  


(514.)

557\. _𑀇𑀫𑀸 𑀘 𑀧𑀲𑁆𑀲 𑀆𑀬𑀦𑁆𑀢𑀺𑀬𑁄,_  
_𑀫𑀸𑀮𑀥𑀸𑀭𑀻 𑀅𑀮𑀗𑁆𑀓𑀢𑀸;_  
_𑀫𑀸𑀮𑀸𑀯𑀺𑀧𑀸𑀓𑀁𑀦𑀼𑀪𑁄𑀦𑁆𑀢𑀺𑀬𑁄,_  
_𑀲𑀫𑀺𑀤𑁆𑀥𑀸 𑀘 𑀢𑀸 𑀬𑀲𑀲𑁆𑀲𑀺𑀦𑀺𑀬𑁄𑁇_  


(515.)

558\. _𑀢𑀜𑁆𑀘 𑀤𑀺𑀲𑁆𑀯𑀸𑀦 𑀅𑀘𑁆𑀙𑁂𑀭𑀁,_  
_𑀅𑀩𑁆𑀪𑀼𑀢𑀁 𑀮𑁄𑀫𑀳𑀁𑀲𑀦𑀁;_  
_𑀦𑀫𑁄 𑀓𑀭𑁄𑀦𑁆𑀢𑀺 𑀲𑀧𑁆𑀧𑀜𑁆𑀜𑀸,_  
_𑀯𑀦𑁆𑀤𑀦𑁆𑀢𑀺 𑀢𑀁 𑀫𑀳𑀸𑀫𑀼𑀦𑀺𑀁𑁇_  


(516.)

559\. _𑀲𑁄𑀳𑀁 𑀦𑀽𑀦 𑀇𑀢𑁄 𑀕𑀦𑁆𑀢𑁆𑀯𑀸,_  
_𑀬𑁄𑀦𑀺𑀁 𑀮𑀤𑁆𑀥𑀸𑀦 𑀫𑀸𑀦𑀼𑀲𑀺𑀁;_  
_𑀣𑀽𑀧𑀧𑀽𑀚𑀁 𑀓𑀭𑀺𑀲𑁆𑀲𑀸𑀫𑀺,_  
_𑀅𑀧𑁆𑀧𑀫𑀢𑁆𑀢𑁄 𑀧𑀼𑀦𑀧𑁆𑀧𑀼𑀦𑀦𑁆”𑀢𑀺𑁇_  


---

560\. 𑀥𑀸𑀢𑀼𑀯𑀺𑀯𑀡𑁆𑀡𑀧𑁂𑀢𑀯𑀢𑁆𑀣𑀼 𑀤𑀲𑀫𑀁𑁇



---

561\. 𑀘𑀽𑀍𑀅𑀯𑀕𑁆𑀕𑁄 𑀢𑀢𑀺𑀬𑁄𑁇



---

562\. 𑀢𑀲𑁆𑀲𑀼𑀤𑁆𑀤𑀸𑀦𑀁



563\. _𑀅𑀪𑀺𑀚𑁆𑀚𑀫𑀸𑀦𑁄 𑀓𑀼𑀡𑁆𑀟𑀺𑀬𑁄,_  
_𑀭𑀣𑀓𑀸𑀭𑀻 𑀪𑀼𑀲𑁂𑀦 𑀘;_  
_𑀓𑀼𑀫𑀸𑀭𑁄 𑀕𑀡𑀺𑀓𑀸 𑀘𑁂𑀯,_  
_𑀤𑁆𑀯𑁂 𑀮𑀼𑀤𑁆𑀤𑀸 𑀧𑀺𑀝𑁆𑀞𑀺𑀧𑀽𑀚𑀦𑀸;_  
_𑀯𑀕𑁆𑀕𑁄 𑀢𑁂𑀦 𑀧𑀯𑀼𑀘𑁆𑀘𑀢𑀻𑀢𑀺𑁇_  


[Go to previous page (3.9 Kūṭavinicchayikapetavatthu)](3.9.md) / [Go to parent page (3 Cūḷavagga)](../3.md) / [Go to next page (4 Mahāvagga)](../4.md)


