
[Home](/) / [19Pv Petavatthupāḷi](/tipitaka/19Pv.md) / [2 Ubbarivagga](/tipitaka/19Pv/2.md)

# 𑁨𑁇𑁧𑁩 𑀉𑀩𑁆𑀩𑀭𑀺𑀧𑁂𑀢𑀯𑀢𑁆𑀣𑀼

### 𑀉𑀩𑁆𑀩𑀭𑀺𑀯𑀕𑁆𑀕

### 𑀉𑀩𑁆𑀩𑀭𑀺𑀧𑁂𑀢𑀯𑀢𑁆𑀣𑀼

(368.)

397\. _𑀅𑀳𑀼 𑀭𑀸𑀚𑀸 𑀩𑁆𑀭𑀳𑁆𑀫𑀤𑀢𑁆𑀢𑁄,_  
_𑀧𑀜𑁆𑀘𑀸𑀮𑀸𑀦𑀁 𑀭𑀣𑁂𑀲𑀪𑁄;_  
_𑀅𑀳𑁄𑀭𑀢𑁆𑀢𑀸𑀦𑀫𑀘𑁆𑀘𑀬𑀸,_  
_𑀭𑀸𑀚𑀸 𑀓𑀸𑀮𑀫𑀓𑁆𑀭𑀼𑀩𑁆𑀩𑀣𑁇_  


(369.)

398\. _𑀢𑀲𑁆𑀲 𑀆𑀍𑀆𑀳𑀦𑀁 𑀕𑀦𑁆𑀢𑁆𑀯𑀸,_  
_𑀪𑀭𑀺𑀬𑀸 𑀓𑀦𑁆𑀤𑀢𑀺 𑀉𑀩𑁆𑀩𑀭𑀻;_  
_𑀩𑁆𑀭𑀳𑁆𑀫𑀤𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_𑀩𑁆𑀭𑀳𑁆𑀫𑀤𑀢𑁆𑀢𑀸𑀢𑀺 𑀓𑀦𑁆𑀤𑀢𑀺𑁇_  


(370.)

399\. _𑀇𑀲𑀺 𑀘 𑀢𑀢𑁆𑀣 𑀆𑀕𑀘𑁆𑀙𑀺,_  
_𑀲𑀫𑁆𑀧𑀦𑁆𑀦𑀘𑀭𑀡𑁄 𑀫𑀼𑀦𑀺;_  
_𑀲𑁄 𑀘 𑀢𑀢𑁆𑀣 𑀅𑀧𑀼𑀘𑁆𑀙𑀺𑀢𑁆𑀣,_  
_𑀬𑁂 𑀢𑀢𑁆𑀣 𑀲𑀼𑀲𑀫𑀸𑀕𑀢𑀸𑁇_  


(371.)

400\. _“𑀓𑀲𑁆𑀲 𑀇𑀤𑀁 𑀆𑀍𑀆𑀳𑀦𑀁,_  
_𑀦𑀸𑀦𑀸𑀕𑀦𑁆𑀥𑀲𑀫𑁂𑀭𑀺𑀢𑀁;_  
_𑀓𑀲𑁆𑀲𑀸𑀬𑀁 𑀓𑀦𑁆𑀤𑀢𑀺 𑀪𑀭𑀺𑀬𑀸,_  
_𑀇𑀢𑁄 𑀤𑀽𑀭𑀕𑀢𑀁 𑀧𑀢𑀺𑀁;_  
_𑀩𑁆𑀭𑀳𑁆𑀫𑀤𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_‘𑀩𑁆𑀭𑀳𑁆𑀫𑀤𑀢𑁆𑀢𑀸’𑀢𑀺 𑀓𑀦𑁆𑀤𑀢𑀺”𑁇_  


(372.)

401\. _𑀢𑁂 𑀘 𑀢𑀢𑁆𑀣 𑀯𑀺𑀬𑀸𑀓𑀁𑀲𑀼,_  
_𑀬𑁂 𑀢𑀢𑁆𑀣 𑀲𑀼𑀲𑀫𑀸𑀕𑀢𑀸;_  
_“𑀩𑁆𑀭𑀳𑁆𑀫𑀤𑀢𑁆𑀢𑀲𑁆𑀲 𑀪𑀤𑀦𑁆𑀢𑁂,_  
_𑀩𑁆𑀭𑀳𑁆𑀫𑀤𑀢𑁆𑀢𑀲𑁆𑀲 𑀫𑀸𑀭𑀺𑀲𑁇_  


(373.)

402\. _𑀢𑀲𑁆𑀲 𑀇𑀤𑀁 𑀆𑀍𑀆𑀳𑀦𑀁,_  
_𑀦𑀸𑀦𑀸𑀕𑀦𑁆𑀥𑀲𑀫𑁂𑀭𑀺𑀢𑀁;_  
_𑀢𑀲𑁆𑀲𑀸𑀬𑀁 𑀓𑀦𑁆𑀤𑀢𑀺 𑀪𑀭𑀺𑀬𑀸,_  
_𑀇𑀢𑁄 𑀤𑀽𑀭𑀕𑀢𑀁 𑀧𑀢𑀺𑀁;_  
_𑀩𑁆𑀭𑀳𑁆𑀫𑀤𑀢𑁆𑀢𑀁 𑀅𑀧𑀲𑁆𑀲𑀦𑁆𑀢𑀻,_  
_‘𑀩𑁆𑀭𑀳𑁆𑀫𑀤𑀢𑁆𑀢𑀸’𑀢𑀺 𑀓𑀦𑁆𑀤𑀢𑀺”𑁇_  


(374.)

403\. _“𑀙𑀍𑀆𑀲𑀻𑀢𑀺𑀲𑀳𑀲𑁆𑀲𑀸𑀦𑀺,_  
_𑀩𑁆𑀭𑀳𑁆𑀫𑀤𑀢𑁆𑀢𑀲𑁆𑀲𑀦𑀸𑀫𑀓𑀸;_  
_𑀇𑀫𑀲𑁆𑀫𑀺𑀁 𑀆𑀍𑀆𑀳𑀦𑁂 𑀤𑀟𑁆𑀠𑀸,_  
_𑀢𑁂𑀲𑀁 𑀓𑀫𑀦𑀼𑀲𑁄𑀘𑀲𑀻”𑀢𑀺𑁇_  


(375.)

404\. _“𑀬𑁄 𑀭𑀸𑀚𑀸 𑀘𑀽𑀍𑀅𑀦𑀻𑀧𑀼𑀢𑁆𑀢𑁄,_  
_𑀧𑀜𑁆𑀘𑀸𑀮𑀸𑀦𑀁 𑀭𑀣𑁂𑀲𑀪𑁄;_  
_𑀢𑀁 𑀪𑀦𑁆𑀢𑁂 𑀅𑀦𑀼𑀲𑁄𑀘𑀸𑀫𑀺,_  
_𑀪𑀢𑁆𑀢𑀸𑀭𑀁 𑀲𑀩𑁆𑀩𑀓𑀸𑀫𑀤𑀦𑁆”𑀢𑀺𑁇_  


(376.)

405\. _“𑀲𑀩𑁆𑀩𑁂 𑀯𑀸𑀳𑁂𑀲𑀼𑀁 𑀭𑀸𑀚𑀸𑀦𑁄,_  
_𑀩𑁆𑀭𑀳𑁆𑀫𑀤𑀢𑁆𑀢𑀲𑁆𑀲𑀦𑀸𑀫𑀓𑀸;_  
_𑀲𑀩𑁆𑀩𑁂𑀯 𑀘𑀽𑀍𑀅𑀦𑀻𑀧𑀼𑀢𑁆𑀢𑀸,_  
_𑀧𑀜𑁆𑀘𑀸𑀮𑀸𑀦𑀁 𑀭𑀣𑁂𑀲𑀪𑀸𑁇_  


(377.)

406\. _𑀲𑀩𑁆𑀩𑁂𑀲𑀁 𑀅𑀦𑀼𑀧𑀼𑀩𑁆𑀩𑁂𑀦,_  
_𑀫𑀳𑁂𑀲𑀺𑀢𑁆𑀢𑀫𑀓𑀸𑀭𑀬𑀺;_  
_𑀓𑀲𑁆𑀫𑀸 𑀧𑀼𑀭𑀺𑀫𑀓𑁂 𑀳𑀺𑀢𑁆𑀯𑀸,_  
_𑀧𑀘𑁆𑀙𑀺𑀫𑀁 𑀅𑀦𑀼𑀲𑁄𑀘𑀲𑀻”𑀢𑀺𑁇_  


(378.)

407\. _“𑀆𑀢𑀼𑀫𑁂 𑀇𑀢𑁆𑀣𑀺𑀪𑀽𑀢𑀸𑀬,_  
_𑀤𑀻𑀖𑀭𑀢𑁆𑀢𑀸𑀬 𑀫𑀸𑀭𑀺𑀲;_  
_𑀬𑀲𑁆𑀲𑀸 𑀫𑁂 𑀇𑀢𑁆𑀣𑀺𑀪𑀽𑀢𑀸𑀬,_  
_𑀲𑀁𑀲𑀸𑀭𑁂 𑀩𑀳𑀼𑀪𑀸𑀲𑀲𑀻”𑀢𑀺𑁇_  


(379.)

408\. _“𑀅𑀳𑀼 𑀇𑀢𑁆𑀣𑀻 𑀅𑀳𑀼 𑀧𑀼𑀭𑀺𑀲𑁄,_  
_𑀧𑀲𑀼𑀬𑁄𑀦𑀺𑀫𑁆𑀧𑀺 𑀆𑀕𑀫𑀸;_  
_𑀏𑀯𑀫𑁂𑀢𑀁 𑀅𑀢𑀻𑀢𑀸𑀦𑀁,_  
_𑀧𑀭𑀺𑀬𑀦𑁆𑀢𑁄 𑀦 𑀤𑀺𑀲𑁆𑀲𑀢𑀻”𑀢𑀺𑁇_  


(380.)

409\. _“𑀆𑀤𑀺𑀢𑁆𑀢𑀁 𑀯𑀢 𑀫𑀁 𑀲𑀦𑁆𑀢𑀁,_  
_𑀖𑀢𑀲𑀺𑀢𑁆𑀢𑀁𑀯 𑀧𑀸𑀯𑀓𑀁;_  
_𑀯𑀸𑀭𑀺𑀦𑀸 𑀯𑀺𑀬 𑀑𑀲𑀺𑀜𑁆𑀘𑀁,_  
_𑀲𑀩𑁆𑀩𑀁 𑀦𑀺𑀩𑁆𑀩𑀸𑀧𑀬𑁂 𑀤𑀭𑀁𑁇_  


(381.)

410\. _𑀅𑀩𑁆𑀩𑀳𑀻 𑀯𑀢 𑀫𑁂 𑀲𑀮𑁆𑀮𑀁,_  
_𑀲𑁄𑀓𑀁 𑀳𑀤𑀬𑀦𑀺𑀲𑁆𑀲𑀺𑀢𑀁;_  
_𑀬𑁄 𑀫𑁂 𑀲𑁄𑀓𑀧𑀭𑁂𑀢𑀸𑀬,_  
_𑀧𑀢𑀺𑀲𑁄𑀓𑀁 𑀅𑀧𑀸𑀦𑀼𑀤𑀺𑁇_  


(382.)

411\. _𑀲𑀸𑀳𑀁 𑀅𑀩𑁆𑀩𑀽𑀍𑀳𑀲𑀮𑁆𑀮𑀸𑀲𑁆𑀫𑀺,_  
_𑀲𑀻𑀢𑀺𑀪𑀽𑀢𑀸𑀲𑁆𑀫𑀺 𑀦𑀺𑀩𑁆𑀩𑀼𑀢𑀸;_  
_𑀦 𑀲𑁄𑀘𑀸𑀫𑀺 𑀦 𑀭𑁄𑀤𑀸𑀫𑀺,_  
_𑀢𑀯 𑀲𑀼𑀢𑁆𑀯𑀸 𑀫𑀳𑀸𑀫𑀼𑀦𑀻”𑀢𑀺𑁇_  


(383.)

412\. _𑀢𑀲𑁆𑀲 𑀢𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀲𑀫𑀡𑀲𑁆𑀲 𑀲𑀼𑀪𑀸𑀲𑀺𑀢𑀁;_  
_𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬,_  
_𑀧𑀩𑁆𑀩𑀚𑀺 𑀅𑀦𑀕𑀸𑀭𑀺𑀬𑀁𑁇_  


(384.)

413\. _𑀲𑀸 𑀘 𑀧𑀩𑁆𑀩𑀚𑀺𑀢𑀸 𑀲𑀦𑁆𑀢𑀸,_  
_𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁;_  
_𑀫𑁂𑀢𑁆𑀢𑀘𑀺𑀢𑁆𑀢𑀁 𑀅𑀪𑀸𑀯𑁂𑀲𑀺,_  
_𑀩𑁆𑀭𑀳𑁆𑀫𑀮𑁄𑀓𑀽𑀧𑀧𑀢𑁆𑀢𑀺𑀬𑀸𑁇_  


(385.)

414\. _𑀕𑀸𑀫𑀸 𑀕𑀸𑀫𑀁 𑀯𑀺𑀘𑀭𑀦𑁆𑀢𑀻,_  
_𑀦𑀺𑀕𑀫𑁂 𑀭𑀸𑀚𑀥𑀸𑀦𑀺𑀬𑁄;_  
_𑀉𑀭𑀼𑀯𑁂𑀮𑀸 𑀦𑀸𑀫 𑀲𑁄 𑀕𑀸𑀫𑁄,_  
_𑀬𑀢𑁆𑀣 𑀓𑀸𑀮𑀫𑀓𑁆𑀭𑀼𑀩𑁆𑀩𑀣𑁇_  


(386.)

415\. _𑀫𑁂𑀢𑁆𑀢𑀘𑀺𑀢𑁆𑀢𑀁 𑀆𑀪𑀸𑀯𑁂𑀢𑁆𑀯𑀸,_  
_𑀩𑁆𑀭𑀳𑁆𑀫𑀮𑁄𑀓𑀽𑀧𑀧𑀢𑁆𑀢𑀺𑀬𑀸;_  
_𑀇𑀢𑁆𑀣𑀺𑀘𑀺𑀢𑁆𑀢𑀁 𑀯𑀺𑀭𑀸𑀚𑁂𑀢𑁆𑀯𑀸,_  
_𑀩𑁆𑀭𑀳𑁆𑀫𑀮𑁄𑀓𑀽𑀧𑀕𑀸 𑀅𑀳𑀽𑀢𑀺𑁇_  


---

416\. 𑀉𑀩𑁆𑀩𑀭𑀺𑀧𑁂𑀢𑀯𑀢𑁆𑀣𑀼 𑀢𑁂𑀭𑀲𑀫𑀁𑁇



---

417\. 𑀉𑀩𑁆𑀩𑀭𑀺𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



---

418\. 𑀢𑀲𑁆𑀲𑀼𑀤𑁆𑀤𑀸𑀦𑀁



419\. _𑀫𑁄𑀘𑀓𑀁 𑀫𑀸𑀢𑀸 𑀫𑀢𑁆𑀢𑀸 𑀘,_  
_𑀦𑀦𑁆𑀤𑀸 𑀓𑀼𑀡𑁆𑀟𑀮𑀻𑀦𑀸 𑀖𑀝𑁄;_  
_𑀤𑁆𑀯𑁂 𑀲𑁂𑀝𑁆𑀞𑀻 𑀢𑀼𑀦𑁆𑀦𑀯𑀸𑀬𑁄 𑀘,_  
_𑀉𑀢𑁆𑀢𑀭 𑀲𑀼𑀢𑁆𑀢𑀓𑀡𑁆𑀡 𑀉𑀩𑁆𑀩𑀭𑀻𑀢𑀺𑁇_  


[Go to previous page (2.12 Kaṇṇamuṇḍapetivatthu)](/tipitaka/19Pv/2/2.12.md) / [Go to parent page (2 Ubbarivagga)](/tipitaka/19Pv/2.md) / [Go to next page (3 Cūḷavagga)](/tipitaka/19Pv/3.md)


