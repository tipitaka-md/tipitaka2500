
[Home](/) / [19Pv Petavatthupāḷi](/tipitaka/19Pv.md) / [1 Uragavagga](/tipitaka/19Pv/1.md)

# 𑁧𑁇𑁯 𑀫𑀳𑀸𑀧𑁂𑀲𑀓𑀸𑀭𑀧𑁂𑀢𑀺𑀯𑀢𑁆𑀣𑀼

### 𑀉𑀭𑀕𑀯𑀕𑁆𑀕

### 𑀫𑀳𑀸𑀧𑁂𑀲𑀓𑀸𑀭𑀧𑁂𑀢𑀺𑀯𑀢𑁆𑀣𑀼

(54.)

63. _“𑀕𑀽𑀣𑀜𑁆𑀘 𑀫𑀼𑀢𑁆𑀢𑀁 𑀭𑀼𑀳𑀺𑀭𑀜𑁆𑀘 𑀧𑀼𑀩𑁆𑀩𑀁,_  
_𑀧𑀭𑀺𑀪𑀼𑀜𑁆𑀚𑀢𑀺 𑀓𑀺𑀲𑁆𑀲 𑀅𑀬𑀁 𑀯𑀺𑀧𑀸𑀓𑁄;_  
_𑀅𑀬𑀁 𑀦𑀼 𑀓𑀺𑀁 𑀓𑀫𑁆𑀫𑀫𑀓𑀸𑀲𑀺 𑀦𑀸𑀭𑀻,_  
_𑀬𑀸 𑀲𑀩𑁆𑀩𑀤𑀸 𑀮𑁄𑀳𑀺𑀢𑀧𑀼𑀩𑁆𑀩𑀪𑀓𑁆𑀔𑀸𑁇_  


(55.)

64. _𑀦𑀯𑀸𑀦𑀺 𑀯𑀢𑁆𑀣𑀸𑀦𑀺 𑀲𑀼𑀪𑀸𑀦𑀺 𑀘𑁂𑀯,_  
_𑀫𑀼𑀤𑀽𑀦𑀺 𑀲𑀼𑀤𑁆𑀥𑀸𑀦𑀺 𑀘 𑀮𑁄𑀫𑀲𑀸𑀦𑀺;_  
_𑀤𑀺𑀦𑁆𑀦𑀸𑀦𑀺𑀫𑀺𑀲𑁆𑀲𑀸 𑀓𑀺𑀢𑀓𑀸 𑀪𑀯𑀦𑁆𑀢𑀺,_  
_𑀅𑀬𑀁 𑀦𑀼 𑀓𑀺𑀁 𑀓𑀫𑁆𑀫𑀫𑀓𑀸𑀲𑀺 𑀦𑀸𑀭𑀻”𑀢𑀺𑁇_  


(56.)

65. _“𑀪𑀭𑀺𑀬𑀸 𑀫𑀫𑁂𑀲𑀸 𑀅𑀳𑀽 𑀪𑀤𑀦𑁆𑀢𑁂,_  
_𑀅𑀤𑀸𑀬𑀺𑀓𑀸 𑀫𑀘𑁆𑀙𑀭𑀺𑀦𑀻 𑀓𑀤𑀭𑀺𑀬𑀸;_  
_𑀲𑀸 𑀫𑀁 𑀤𑀤𑀦𑁆𑀢𑀁 𑀲𑀫𑀡𑀩𑁆𑀭𑀸𑀳𑁆𑀫𑀡𑀸𑀦𑀁,_  
_𑀅𑀓𑁆𑀓𑁄𑀲𑀢𑀺 𑀘 𑀧𑀭𑀺𑀪𑀸𑀲𑀢𑀺 𑀘𑁇_  


(57.)

66. _‘𑀕𑀽𑀣𑀜𑁆𑀘 𑀫𑀼𑀢𑁆𑀢𑀁 𑀭𑀼𑀳𑀺𑀭𑀜𑁆𑀘 𑀧𑀼𑀩𑁆𑀩𑀁,_  
_𑀧𑀭𑀺𑀪𑀼𑀜𑁆𑀚 𑀢𑁆𑀯𑀁 𑀅𑀲𑀼𑀘𑀺𑀁 𑀲𑀩𑁆𑀩𑀓𑀸𑀮𑀁;_  
_𑀏𑀢𑀁 𑀢𑁂 𑀧𑀭𑀮𑁄𑀓𑀲𑁆𑀫𑀺𑀁 𑀳𑁄𑀢𑀼,_  
_𑀯𑀢𑁆𑀣𑀸 𑀘 𑀢𑁂 𑀓𑀺𑀢𑀓𑀲𑀫𑀸 𑀪𑀯𑀦𑁆𑀢𑀼’;_  
_𑀏𑀢𑀸𑀤𑀺𑀲𑀁 𑀤𑀼𑀘𑁆𑀘𑀭𑀺𑀢𑀁 𑀘𑀭𑀺𑀢𑁆𑀯𑀸,_  
_𑀇𑀥𑀸𑀕𑀢𑀸 𑀘𑀺𑀭𑀭𑀢𑁆𑀢𑀸𑀬 𑀔𑀸𑀤𑀢𑀻”𑀢𑀺𑁇_  


---

67. 𑀫𑀳𑀸𑀧𑁂𑀲𑀓𑀸𑀭𑀧𑁂𑀢𑀺𑀯𑀢𑁆𑀣𑀼 𑀦𑀯𑀫𑀁𑁇



[Go to previous page (1.8 Goṇapetavatthu)](/tipitaka/19Pv/1/1.8.md) / [Go to parent page (1 Uragavagga)](/tipitaka/19Pv/1.md) / [Go to next page (1.10 Khallāṭiyapetivatthu)](/tipitaka/19Pv/1/1.10.md)


