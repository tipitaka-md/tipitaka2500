
[Home](/) / [19Pv Petavatthupāḷi](/tipitaka/19Pv.md) / [1 Uragavagga](/tipitaka/19Pv/1.md)

# 𑁧𑁇𑁮 𑀕𑁄𑀡𑀧𑁂𑀢𑀯𑀢𑁆𑀣𑀼

### 𑀉𑀭𑀕𑀯𑀕𑁆𑀕

### 𑀕𑁄𑀡𑀧𑁂𑀢𑀯𑀢𑁆𑀣𑀼

(46.)

54\. _“𑀓𑀺𑀁 𑀦𑀼 𑀉𑀫𑁆𑀫𑀢𑁆𑀢𑀭𑀽𑀧𑁄𑀯,_  
_𑀮𑀸𑀬𑀺𑀢𑁆𑀯𑀸 𑀳𑀭𑀺𑀢𑀁 𑀢𑀺𑀡𑀁;_  
_𑀔𑀸𑀤 𑀔𑀸𑀤𑀸𑀢𑀺 𑀮𑀧𑀲𑀺,_  
_𑀕𑀢𑀲𑀢𑁆𑀢𑀁 𑀚𑀭𑀕𑁆𑀕𑀯𑀁𑁇_  


(47.)

55\. _𑀦 𑀳𑀺 𑀅𑀦𑁆𑀦𑁂𑀦 𑀧𑀸𑀦𑁂𑀦,_  
_𑀫𑀢𑁄 𑀕𑁄𑀡𑁄 𑀲𑀫𑀼𑀝𑁆𑀞𑀳𑁂;_  
_𑀢𑁆𑀯𑀁𑀲𑀺 𑀩𑀸𑀮𑁄 𑀘 𑀤𑀼𑀫𑁆𑀫𑁂𑀥𑁄,_  
_𑀬𑀣𑀸 𑀢𑀜𑁆𑀜𑁄𑀯 𑀤𑀼𑀫𑁆𑀫𑀢𑀻”𑀢𑀺𑁇_  


(48.)

56\. _“𑀇𑀫𑁂 𑀧𑀸𑀤𑀸 𑀇𑀤𑀁 𑀲𑀻𑀲𑀁,_  
_𑀅𑀬𑀁 𑀓𑀸𑀬𑁄 𑀲𑀯𑀸𑀮𑀥𑀺;_  
_𑀦𑁂𑀢𑁆𑀢𑀸 𑀢𑀣𑁂𑀯 𑀢𑀺𑀝𑁆𑀞𑀦𑁆𑀢𑀺,_  
_𑀅𑀬𑀁 𑀕𑁄𑀡𑁄 𑀲𑀫𑀼𑀝𑁆𑀞𑀳𑁂𑁇_  


(49.)

57\. _𑀦𑀸𑀬𑁆𑀬𑀓𑀲𑁆𑀲 𑀳𑀢𑁆𑀣𑀧𑀸𑀤𑀸,_  
_𑀓𑀸𑀬𑁄 𑀲𑀻𑀲𑀜𑁆𑀘 𑀤𑀺𑀲𑁆𑀲𑀢𑀺;_  
_𑀭𑀼𑀤𑀁 𑀫𑀢𑁆𑀢𑀺𑀓𑀣𑀽𑀧𑀲𑁆𑀫𑀺𑀁,_  
_𑀦𑀦𑀼 𑀢𑁆𑀯𑀜𑁆𑀜𑁂𑀯 𑀤𑀼𑀫𑁆𑀫𑀢𑀻”𑀢𑀺𑁇_  


(50.)

58\. _“𑀆𑀤𑀺𑀢𑁆𑀢𑀁 𑀯𑀢 𑀫𑀁 𑀲𑀦𑁆𑀢𑀁,_  
_𑀖𑀢𑀲𑀺𑀢𑁆𑀢𑀁𑀯 𑀧𑀸𑀯𑀓𑀁;_  
_𑀯𑀸𑀭𑀺𑀦𑀸 𑀯𑀺𑀬 𑀑𑀲𑀺𑀜𑁆𑀘𑀁,_  
_𑀲𑀩𑁆𑀩𑀁 𑀦𑀺𑀩𑁆𑀩𑀸𑀧𑀬𑁂 𑀤𑀭𑀁𑁇_  


(51.)

59\. _𑀅𑀩𑁆𑀩𑀳𑀻 𑀯𑀢 𑀫𑁂 𑀲𑀮𑁆𑀮𑀁,_  
_𑀲𑁄𑀓𑀁 𑀳𑀤𑀬𑀦𑀺𑀲𑁆𑀲𑀺𑀢𑀁;_  
_𑀬𑁄 𑀫𑁂 𑀲𑁄𑀓𑀧𑀭𑁂𑀢𑀲𑁆𑀲,_  
_𑀧𑀺𑀢𑀼𑀲𑁄𑀓𑀁 𑀅𑀧𑀸𑀦𑀼𑀤𑀺𑁇_  


(52.)

60\. _𑀲𑁆𑀯𑀸𑀳𑀁 𑀅𑀩𑁆𑀩𑀽𑀍𑀳𑀲𑀮𑁆𑀮𑁄𑀲𑁆𑀫𑀺,_  
_𑀲𑀻𑀢𑀺𑀪𑀽𑀢𑁄𑀲𑁆𑀫𑀺 𑀦𑀺𑀩𑁆𑀩𑀼𑀢𑁄;_  
_𑀦 𑀲𑁄𑀘𑀸𑀫𑀺 𑀦 𑀭𑁄𑀤𑀸𑀫𑀺,_  
_𑀢𑀯 𑀲𑀼𑀢𑁆𑀯𑀸𑀦 𑀫𑀸𑀡𑀯”𑁇_  


(53.)

61\. _𑀏𑀯𑀁 𑀓𑀭𑁄𑀦𑁆𑀢𑀺 𑀲𑀧𑁆𑀧𑀜𑁆𑀜𑀸,_  
_𑀬𑁂 𑀳𑁄𑀦𑁆𑀢𑀺 𑀅𑀦𑀼𑀓𑀫𑁆𑀧𑀓𑀸;_  
_𑀯𑀺𑀦𑀺𑀯𑀢𑁆𑀢𑀬𑀦𑁆𑀢𑀺 𑀲𑁄𑀓𑀫𑁆𑀳𑀸,_  
_𑀲𑀼𑀚𑀸𑀢𑁄 𑀧𑀺𑀢𑀭𑀁 𑀬𑀣𑀸𑀢𑀺𑁇_  


---

62\. 𑀕𑁄𑀡𑀧𑁂𑀢𑀯𑀢𑁆𑀣𑀼 𑀅𑀝𑁆𑀞𑀫𑀁𑁇



[Go to previous page (1.7 Sattaputtakhādapetivatthu)](/tipitaka/19Pv/1/1.7.md) / [Go to parent page (1 Uragavagga)](/tipitaka/19Pv/1.md) / [Go to next page (1.9 Mahāpesakārapetivatthu)](/tipitaka/19Pv/1/1.9.md)


