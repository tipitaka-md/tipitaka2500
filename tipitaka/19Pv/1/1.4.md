
[Home](/) / [19Pv Petavatthupāḷi](/tipitaka/19Pv.md) / [1 Uragavagga](/tipitaka/19Pv/1.md)

# 𑁧𑁇𑁪 𑀧𑀺𑀝𑁆𑀞𑀥𑀻𑀢𑀮𑀺𑀓𑀧𑁂𑀢𑀯𑀢𑁆𑀣𑀼

### 𑀉𑀭𑀕𑀯𑀕𑁆𑀕

### 𑀧𑀺𑀝𑁆𑀞𑀥𑀻𑀢𑀮𑀺𑀓𑀧𑁂𑀢𑀯𑀢𑁆𑀣𑀼

(10.)

14. _“𑀬𑀁 𑀓𑀺𑀜𑁆𑀘𑀸𑀭𑀫𑁆𑀫𑀡𑀁 𑀓𑀢𑁆𑀯𑀸,_  
_𑀤𑀚𑁆𑀚𑀸 𑀤𑀸𑀦𑀁 𑀅𑀫𑀘𑁆𑀙𑀭𑀻;_  
_𑀧𑀼𑀩𑁆𑀩𑀧𑁂𑀢𑁂 𑀘 𑀆𑀭𑀩𑁆𑀪,_  
_𑀅𑀣 𑀯𑀸 𑀯𑀢𑁆𑀣𑀼𑀤𑁂𑀯𑀢𑀸𑁇_  


(11.)

15. _𑀘𑀢𑁆𑀢𑀸𑀭𑁄 𑀘 𑀫𑀳𑀸𑀭𑀸𑀚𑁂,_  
_𑀮𑁄𑀓𑀧𑀸𑀮𑁂 𑀬𑀲𑀲𑁆𑀲𑀺𑀦𑁂;_  
_𑀓𑀼𑀯𑁂𑀭𑀁 𑀥𑀢𑀭𑀝𑁆𑀞𑀜𑁆𑀘,_  
_𑀯𑀺𑀭𑀽𑀧𑀓𑁆𑀔𑀁 𑀯𑀺𑀭𑀽𑀍𑀳𑀓𑀁;_  
_𑀢𑁂 𑀘𑁂𑀯 𑀧𑀽𑀚𑀺𑀢𑀸 𑀳𑁄𑀦𑁆𑀢𑀺,_  
_𑀤𑀸𑀬𑀓𑀸 𑀘 𑀅𑀦𑀺𑀧𑁆𑀨𑀮𑀸𑁇_  


(12.)

16. _𑀦 𑀳𑀺 𑀭𑀼𑀡𑁆𑀡𑀁 𑀯𑀸 𑀲𑁄𑀓𑁄 𑀯𑀸,_  
_𑀬𑀸 𑀘𑀜𑁆𑀜𑀸 𑀧𑀭𑀺𑀤𑁂𑀯𑀦𑀸;_  
_𑀦 𑀢𑀁 𑀧𑁂𑀢𑀲𑁆𑀲 𑀅𑀢𑁆𑀣𑀸𑀬,_  
_𑀏𑀯𑀁 𑀢𑀺𑀝𑁆𑀞𑀦𑁆𑀢𑀺 𑀜𑀸𑀢𑀬𑁄𑁇_  


(13.)

17. _𑀅𑀬𑀜𑁆𑀘 𑀔𑁄 𑀤𑀓𑁆𑀔𑀺𑀡𑀸 𑀤𑀺𑀦𑁆𑀦𑀸,_  
_𑀲𑀁𑀖𑀫𑁆𑀳𑀺 𑀲𑀼𑀧𑁆𑀧𑀢𑀺𑀝𑁆𑀞𑀺𑀢𑀸;_  
_𑀤𑀻𑀖𑀭𑀢𑁆𑀢𑀁 𑀳𑀺𑀢𑀸𑀬𑀲𑁆𑀲,_  
_𑀞𑀸𑀦𑀲𑁄 𑀉𑀧𑀓𑀧𑁆𑀧𑀢𑀻”𑀢𑀺𑁇_  


---

18. 𑀧𑀺𑀝𑁆𑀞𑀥𑀻𑀢𑀮𑀺𑀓𑀧𑁂𑀢𑀯𑀢𑁆𑀣𑀼 𑀘𑀢𑀼𑀢𑁆𑀣𑀁𑁇



[Go to previous page (1.3 Pūtimukhapetavatthu)](/tipitaka/19Pv/1/1.3.md) / [Go to parent page (1 Uragavagga)](/tipitaka/19Pv/1.md) / [Go to next page (1.5 Tirokuṭṭapetavatthu)](/tipitaka/19Pv/1/1.5.md)


