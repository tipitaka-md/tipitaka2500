
[Home](/) / [19Pv Petavatthupāḷi](../../19Pv.md) / [1 Uragavagga](../1.md)

# 1.4 Piṭṭhadhītalikapetavatthu

* Uragavagga

* Piṭṭhadhītalikapetavatthu

(10.)

14\. _“Yaṃ kiñcārammaṇaṃ katvā,_  
_dajjā dānaṃ amaccharī;_  
_Pubbapete ca ārabbha,_  
_atha vā vatthudevatā._  


(11.)

15\. _Cattāro ca mahārāje,_  
_lokapāle yasassine;_  
_Kuveraṃ dhataraṭṭhañca,_  
_virūpakkhaṃ virūḷhakaṃ;_  
_Te ceva pūjitā honti,_  
_dāyakā ca anipphalā._  


(12.)

16\. _Na hi ruṇṇaṃ vā soko vā,_  
_yā caññā paridevanā;_  
_Na taṃ petassa atthāya,_  
_evaṃ tiṭṭhanti ñātayo._  


(13.)

17\. _Ayañca kho dakkhiṇā dinnā,_  
_saṃghamhi suppatiṭṭhitā;_  
_Dīgharattaṃ hitāyassa,_  
_ṭhānaso upakappatī”ti._  


---

18\. Piṭṭhadhītalikapetavatthu catutthaṃ.



[Go to previous page (1.3 Pūtimukhapetavatthu)](1.3.md) / [Go to parent page (1 Uragavagga)](../1.md) / [Go to next page (1.5 Tirokuṭṭapetavatthu)](1.5.md)


