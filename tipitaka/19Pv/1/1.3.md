
[Home](/) / [19Pv Petavatthupāḷi](/tipitaka/19Pv.md) / [1 Uragavagga](/tipitaka/19Pv/1.md)

# 1.3 Pūtimukhapetavatthu

### Uragavagga

### Pūtimukhapetavatthu

(7.)

10\. _“Dibbaṃ subhaṃ dhāresi vaṇṇadhātuṃ,_  
_Vehāyasaṃ tiṭṭhasi antalikkhe;_  
_Mukhañca te kimayo pūtigandhaṃ,_  
_Khādanti kiṃ kammamakāsi pubbe”._  


(8.)

11\. _“Samaṇo ahaṃ pāpotiduṭṭhavāco,_  
_Tapassirūpo mukhasā asaññato;_  
_Laddhā ca me tapasā vaṇṇadhātu,_  
_Mukhañca me pesuṇiyena pūti._  


(9.)

12\. _Tayidaṃ tayā nārada sāmaṃ diṭṭhaṃ,_  
_Anukampakā ye kusalā vadeyyuṃ;_  
_‘Mā pesuṇaṃ mā ca musā abhāṇi,_  
_Yakkho tuvaṃ hohisi kāmakāmī’”ti._  


---

13\. Pūtimukhapetavatthu tatiyaṃ.



[Go to previous page (1.2 Sūkaramukhapetavatthu)](/tipitaka/19Pv/1/1.2.md) / [Go to parent page (1 Uragavagga)](/tipitaka/19Pv/1.md) / [Go to next page (1.4 Piṭṭhadhītalikapetavatthu)](/tipitaka/19Pv/1/1.4.md)


