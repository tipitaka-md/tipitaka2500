
[Home](/) / [19Pv Petavatthupāḷi](/tipitaka/19Pv.md) / [1 Uragavagga](/tipitaka/19Pv/1.md)

# 𑁧𑁇𑁭 𑀲𑀢𑁆𑀢𑀧𑀼𑀢𑁆𑀢𑀔𑀸𑀤𑀧𑁂𑀢𑀺𑀯𑀢𑁆𑀣𑀼

### 𑀉𑀭𑀕𑀯𑀕𑁆𑀕

### 𑀲𑀢𑁆𑀢𑀧𑀼𑀢𑁆𑀢𑀔𑀸𑀤𑀧𑁂𑀢𑀺𑀯𑀢𑁆𑀣𑀼

(35.)

42\. _“𑀦𑀕𑁆𑀕𑀸 𑀤𑀼𑀩𑁆𑀩𑀡𑁆𑀡𑀭𑀽𑀧𑀸𑀲𑀺,_  
_𑀤𑀼𑀕𑁆𑀕𑀦𑁆𑀥𑀸 𑀧𑀽𑀢𑀺 𑀯𑀸𑀬𑀲𑀺;_  
_𑀫𑀓𑁆𑀔𑀺𑀓𑀸𑀳𑀺 𑀧𑀭𑀺𑀓𑀺𑀡𑁆𑀡𑀸,_  
_𑀓𑀸 𑀦𑀼 𑀢𑁆𑀯𑀁 𑀇𑀥 𑀢𑀺𑀝𑁆𑀞𑀲𑀻”𑀢𑀺𑁇_  


(36.)

43\. _“𑀅𑀳𑀁 𑀪𑀤𑀦𑁆𑀢𑁂 𑀧𑁂𑀢𑀻𑀫𑁆𑀳𑀺,_  
_𑀤𑀼𑀕𑁆𑀕𑀢𑀸 𑀬𑀫𑀮𑁄𑀓𑀺𑀓𑀸;_  
_𑀧𑀸𑀧𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀧𑁂𑀢𑀮𑁄𑀓𑀁 𑀇𑀢𑁄 𑀕𑀢𑀸𑁇_  


(37.)

44\. _𑀓𑀸𑀮𑁂𑀦 𑀲𑀢𑁆𑀢 𑀧𑀼𑀢𑁆𑀢𑀸𑀦𑀺,_  
_𑀲𑀸𑀬𑀁 𑀲𑀢𑁆𑀢 𑀧𑀼𑀦𑀸𑀧𑀭𑁂;_  
_𑀯𑀺𑀚𑀸𑀬𑀺𑀢𑁆𑀯𑀸𑀦 𑀔𑀸𑀤𑀸𑀫𑀺,_  
_𑀢𑁂𑀧𑀺 𑀦𑀸 𑀳𑁄𑀦𑁆𑀢𑀺 𑀫𑁂 𑀅𑀮𑀁𑁇_  


(38.)

45\. _𑀧𑀭𑀺𑀟𑀬𑁆𑀳𑀢𑀺 𑀥𑀽𑀫𑀸𑀬𑀢𑀺,_  
_𑀔𑀼𑀤𑀸𑀬 𑀳𑀤𑀬𑀁 𑀫𑀫;_  
_𑀦𑀺𑀩𑁆𑀩𑀼𑀢𑀺𑀁 𑀦𑀸𑀥𑀺𑀕𑀘𑁆𑀙𑀸𑀫𑀺,_  
_𑀅𑀕𑁆𑀕𑀺𑀤𑀟𑁆𑀠𑀸𑀯 𑀆𑀢𑀧𑁂”𑀢𑀺𑁇_  


(39.)

46\. _“𑀓𑀺𑀁 𑀦𑀼 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀤𑀼𑀓𑁆𑀓𑀝𑀁 𑀓𑀢𑀁;_  
_𑀓𑀺𑀲𑁆𑀲 𑀓𑀫𑁆𑀫𑀯𑀺𑀧𑀸𑀓𑁂𑀦,_  
_𑀧𑀼𑀢𑁆𑀢𑀫𑀁𑀲𑀸𑀦𑀺 𑀔𑀸𑀤𑀲𑀻”𑀢𑀺𑁇_  


(40.)

47\. _“𑀅𑀳𑀽 𑀫𑀬𑁆𑀳𑀁 𑀤𑀼𑀯𑁂 𑀧𑀼𑀢𑁆𑀢𑀸,_  
_𑀉𑀪𑁄 𑀲𑀫𑁆𑀧𑀢𑁆𑀢𑀬𑁄𑀩𑁆𑀩𑀦𑀸;_  
_𑀲𑀸𑀳𑀁 𑀧𑀼𑀢𑁆𑀢𑀩𑀮𑀽𑀧𑁂𑀢𑀸,_  
_𑀲𑀸𑀫𑀺𑀓𑀁 𑀅𑀢𑀺𑀫𑀜𑁆𑀜𑀺𑀲𑀁𑁇_  


(41.)

48\. _𑀢𑀢𑁄 𑀫𑁂 𑀲𑀸𑀫𑀺𑀓𑁄 𑀓𑀼𑀤𑁆𑀥𑁄,_  
_𑀲𑀧𑀢𑀺𑀁 𑀫𑀬𑁆𑀳𑀫𑀸𑀦𑀬𑀺;_  
_𑀲𑀸 𑀘 𑀕𑀩𑁆𑀪𑀁 𑀅𑀮𑀪𑀺𑀢𑁆𑀣,_  
_𑀢𑀲𑁆𑀲𑀸 𑀧𑀸𑀧𑀁 𑀅𑀘𑁂𑀢𑀬𑀺𑀁𑁇_  


(42.)

49\. _𑀲𑀸𑀳𑀁 𑀧𑀤𑀼𑀝𑁆𑀞𑀫𑀦𑀲𑀸,_  
_𑀅𑀓𑀭𑀺𑀁 𑀕𑀩𑁆𑀪𑀧𑀸𑀢𑀦𑀁;_  
_𑀢𑀲𑁆𑀲𑀸 𑀢𑁂𑀫𑀸𑀲𑀺𑀓𑁄 𑀕𑀩𑁆𑀪𑁄,_  
_𑀧𑀽𑀢𑀺𑀮𑁄𑀳𑀺𑀢𑀓𑁄 𑀧𑀢𑀺𑁇_  


(43.)

50\. _𑀢𑀤𑀲𑁆𑀲𑀸 𑀫𑀸𑀢𑀸 𑀓𑀼𑀧𑀺𑀢𑀸,_  
_𑀫𑀬𑁆𑀳𑀁 𑀜𑀸𑀢𑀻 𑀲𑀫𑀸𑀦𑀬𑀺;_  
_𑀲𑀧𑀣𑀜𑁆𑀘 𑀫𑀁 𑀓𑀸𑀭𑁂𑀲𑀺,_  
_𑀧𑀭𑀺𑀪𑀸𑀲𑀸𑀧𑀬𑀻 𑀘 𑀫𑀁𑁇_  


(44.)

51\. _𑀲𑀸𑀳𑀁 𑀖𑁄𑀭𑀜𑁆𑀘 𑀲𑀧𑀣𑀁,_  
_𑀫𑀼𑀲𑀸𑀯𑀸𑀤𑀁 𑀅𑀪𑀸𑀲𑀺𑀲𑀁;_  
_‘𑀧𑀼𑀢𑁆𑀢𑀫𑀁𑀲𑀸𑀦𑀺 𑀔𑀸𑀤𑀸𑀫𑀺,_  
_𑀲𑀘𑁂 𑀢𑀁 𑀧𑀓𑀢𑀁 𑀫𑀬𑀸’𑁇_  


(45.)

52\. _𑀢𑀲𑁆𑀲 𑀓𑀫𑁆𑀫𑀲𑁆𑀲 𑀯𑀺𑀧𑀸𑀓𑁂𑀦,_  
_𑀫𑀼𑀲𑀸𑀯𑀸𑀤𑀲𑁆𑀲 𑀘𑀽𑀪𑀬𑀁;_  
_𑀧𑀼𑀢𑁆𑀢𑀫𑀁𑀲𑀸𑀦𑀺 𑀔𑀸𑀤𑀸𑀫𑀺,_  
_𑀧𑀼𑀩𑁆𑀩𑀮𑁄𑀳𑀺𑀢𑀫𑀓𑁆𑀔𑀺𑀢𑀸”𑀢𑀺𑁇_  


---

53\. 𑀲𑀢𑁆𑀢𑀧𑀼𑀢𑁆𑀢𑀔𑀸𑀤𑀧𑁂𑀢𑀺𑀯𑀢𑁆𑀣𑀼 𑀲𑀢𑁆𑀢𑀫𑀁𑁇



[Go to previous page (1.6 Pañcaputtakhādapetivatthu)](/tipitaka/19Pv/1/1.6.md) / [Go to parent page (1 Uragavagga)](/tipitaka/19Pv/1.md) / [Go to next page (1.8 Goṇapetavatthu)](/tipitaka/19Pv/1/1.8.md)


