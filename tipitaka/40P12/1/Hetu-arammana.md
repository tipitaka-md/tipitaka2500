
[Home](/) / [40P12 Dhammapaccanīya (2), Dukadukapaṭṭhānapāḷi (6)](../../40P12.md) / [1 Hetuduka, Sahetukadukādi](../1.md)

# Hetu-ārammaṇa

* Hetuduka, Sahetukadukādi

* Hetu-ārammaṇa

(3.)

7\. Nanahetu nasahetuko dhammo nahetussa nasahetukassa dhammassa hetupaccayena paccayo. (1)

8\. Nahetu nasahetuko dhammo nahetussa nasahetukassa dhammassa ārammaṇapaccayena paccayo. Nahetu nasahetuko dhammo nanahetussa nasahetukassa dhammassa ārammaṇapaccayena paccayo. (Saṃkhittaṃ.)

9\. Hetuyā ekaṃ, ārammaṇe cattāri, anantare cattāri…pe…  sahajāte tīṇi, aññamaññe ekaṃ, nissaye upanissaye cattāri, purejāte pacchājāte āsevane dve, kamme…pe…  jhāne ekaṃ, sampayutte ekaṃ, vippayutte tīṇi…pe…  avigate cattāri.

(4.)

10\. Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)

11\. Nanahetuṃ naahetukaṃ dhammaṃ paṭicca nanahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. Nanahetuṃ naahetukaṃ dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3)

12\. Nahetuṃ naahetukañca nanahetuṃ naahetukañca dhammaṃ paṭicca nahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nanahetu naahetuko dhammo uppajjati hetupaccayā. Nahetuṃ naahetukañca nanahetuṃ naahetukañca dhammaṃ paṭicca nahetu naahetuko ca nanahetu naahetuko ca dhammā uppajjanti hetupaccayā. (3) (Saṃkhittaṃ.)

13\. Hetuyā nava, ārammaṇe nava…pe…  avigate nava. (Sabbattha nava.)

(5.)

14\. Nahetuṃ nahetusampayuttaṃ dhammaṃ paṭicca nahetu nahetusampayutto dhammo uppajjati hetupaccayā…  tīṇi. (Saṃkhittaṃ.)

15\. Hetuyā tīṇi, ārammaṇe ekaṃ…pe…  vipāke ekaṃ…pe…  avigate tīṇi.

(6.)

16\. Nahetuṃ nahetuvippayuttaṃ dhammaṃ paṭicca nahetu nahetuvippayutto dhammo uppajjati hetupaccayā…  tīṇi.

17\. Nanahetuṃ nahetuvippayuttaṃ dhammaṃ paṭicca nanahetu nahetuvippayutto dhammo uppajjati hetupaccayā…  tīṇi.

18\. Nahetuṃ nahetuvippayuttañca nanahetuṃ nahetuvippayuttañca dhammaṃ paṭicca nahetu nahetuvippayutto dhammo uppajjati hetupaccayā…  tīṇi. (Saṃkhittaṃ.)

19\. Hetuyā nava…pe…  avigate nava. (Sabbattha vitthāro.)

(7.)

20\. Nahetuṃ nahetuñceva naahetukañca dhammaṃ paṭicca nahetu nahetu ceva naahetuko ca dhammo uppajjati hetupaccayā. (Yāva pañhāvārepi ekaṃ.)

21\. Nanahetuṃ naahetukañceva nana ca hetuṃ dhammaṃ paṭicca nanahetu naahetuko ceva nana ca hetu dhammo uppajjati hetupaccayā. (Sabbattha ekaṃ.)

22\. Nahetuṃ nahetuñceva nahetuvippayuttañca dhammaṃ paṭicca nahetu nahetu ceva nahetuvippayutto ca dhammo uppajjati hetupaccayā. (Sabbattha ekaṃ.)

23\. Nanahetuṃ nahetuvippayuttañceva nana ca hetuṃ dhammaṃ paṭicca nanahetu nahetuvippayutto ceva nana ca hetu dhammo uppajjati hetupaccayā. (Sabbattha ekaṃ.)

24\. Nahetuṃ nasahetukaṃ dhammaṃ paṭicca nahetu nasahetuko dhammo uppajjati hetupaccayā. (Sabbattha ekaṃ.)

25\. Nahetuṃ naahetukaṃ dhammaṃ paṭicca nahetu naahetuko dhammo uppajjati hetupaccayā. (Sabbattha ekaṃ.)

[Go to previous page (1 Hetuduka, Sahetukadukādi)](../1.md) / [Go to parent page (1 Hetuduka, Sahetukadukādi)](../1.md) / [Go to next page (2 Hetuduka, Cūḷantaraduka)](../2.md)


