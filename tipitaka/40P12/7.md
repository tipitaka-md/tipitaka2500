
[Home](/) / [40P12 Dhammapaccanīya (2), Dukadukapaṭṭhānapāḷi (6)](../40P12.md)

# 7 Sahetukadukādi, Hetuduka

* Sahetukadukādi, Hetuduka

(18.)

79\. Nasahetukaṃ nahetuṃ dhammaṃ paṭicca nasahetuko nahetu dhammo uppajjati hetupaccayā. Nasahetukaṃ nahetuṃ dhammaṃ paṭicca naahetuko nahetu dhammo uppajjati hetupaccayā. Nasahetukaṃ nahetuṃ dhammaṃ paṭicca nasahetuko nahetu ca naahetuko nahetu ca dhammā uppajjanti hetupaccayā. (3)

80\. Naahetukaṃ nahetuṃ dhammaṃ paṭicca naahetuko nahetu dhammo uppajjati hetupaccayā. Naahetukaṃ nahetuṃ dhammaṃ paṭicca nasahetuko nahetu dhammo uppajjati hetupaccayā. Naahetukaṃ nahetuṃ dhammaṃ paṭicca nasahetuko nahetu ca naahetuko nahetu ca dhammā uppajjanti hetupaccayā. (3)

81\. Nasahetukaṃ nahetuñca naahetukaṃ nahetuñca dhammaṃ paṭicca nasahetuko nahetu dhammo uppajjati hetupaccayā. Nasahetukaṃ nahetuñca naahetukaṃ nahetuñca dhammaṃ paṭicca naahetuko nahetu dhammo uppajjati hetupaccayā. Nasahetukaṃ nahetuñca naahetukaṃ nahetuñca dhammaṃ paṭicca nasahetuko nahetu ca naahetuko nahetu ca dhammā uppajjanti hetupaccayā. (3) (Saṃkhittaṃ.)

82\. Hetuyā nava, ārammaṇe cattāri, adhipatiyā pañca…pe…  aññamaññe cha…pe…  purejāte āsevane dve…pe…  avigate nava. (Sabbattha vitthāro.)

(19.)

83\. Naahetukaṃ nanahetuṃ dhammaṃ paṭicca naahetuko nanahetu dhammo uppajjati hetupaccayā. (Saṃkhittaṃ.)

84\. Hetuyā ekaṃ…pe…  avigate ekaṃ. (Sabbattha ekaṃ.)

(20.)

85\. Nahetusampayuttaṃ nahetuṃ dhammaṃ paṭicca… . (Saṃkhittaṃ.) Hetuyā nava, ārammaṇe cattāri, adhipatiyā pañca…pe…  aññamaññe cha…pe…  purejāte āsevane dve…pe…  avigate nava.

86\. Nahetuvippayuttaṃ nanahetuṃ dhammaṃ paṭicca… . (Saṃkhittaṃ. Sabbattha ekaṃ.)

(21.)

87\. Nahetuñceva naahetukañca nahetuṃ dhammaṃ paṭicca…pe…  naahetukañceva nana ca hetuṃ dhammaṃ paṭicca…pe…  nahetuñceva nahetuvippayuttañca nahetuṃ dhammaṃ paṭicca…pe…  nahetuvippayuttañceva nana ca hetuṃ dhammaṃ paṭicca… . (Saṃkhittaṃ. Sabbattha ekaṃ.)

(22.)

88\. Nahetuṃ nasahetukaṃ nahetuṃ dhammaṃ paṭicca…pe…  nahetuṃ naahetukaṃ nahetuṃ dhammaṃ paṭicca… . (Saṃkhittaṃ.)

89\. Hetuyā nava, ārammaṇe cattāri, adhipatiyā pañca…pe…  aññamaññe cha…pe…  purejāte āsevane dve…pe…  avigate nava.

[Go to previous page (6 Hetuduka, Piṭṭhiduka)](6.md) / [Go to parent page (40P12 Dhammapaccanīya (2), Dukadukapaṭṭhānapāḷi (6))](0.md) / [Go to next page (8 Cūḷantaraduka, Hetuduka)](8.md)


