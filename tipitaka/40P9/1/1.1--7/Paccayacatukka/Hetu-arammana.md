---
title:  Hetu-ārammaṇa
path: /tipitaka/40P9/1/1.1--7/Paccayacatukka/Hetu-arammana
ref: 262022
breadcrumbs:
  - name: Home
    link: /
  - name: 40P9 Dhammapaccanīya (2), Dukatikapaṭṭhānapāḷi (3)
    link: /tipitaka/40P9
  - name: 1 Hetuduka, Kusalattika
    link: /tipitaka/40P9/1
  - name: 1.1--7 Paṭiccādivāra
    link: /tipitaka/40P9/1/1.1--7
  - name: Paccayacatukka
    link: /tipitaka/40P9/1/1.1--7/Paccayacatukka
prevL: /tipitaka/40P9/1/1.1--7/Paccayacatukka/Hetu
upL: /tipitaka/40P9/1/1.1--7/Paccayacatukka
nextL: /tipitaka/40P9/2
---

# Hetu-ārammaṇa

### Hetuduka, Kusalattika

### Paṭiccādivāra

### Paccayacatukka

### Hetu-ārammaṇa

(3.)

8. Nanahetu nakusalo dhammo nanahetussa nakusalassa dhammassa hetupaccayena paccayo. Nanahetu nakusalo dhammo nahetussa nakusalassa dhammassa hetupaccayena paccayo. Nanahetu nakusalo dhammo nahetussa nakusalassa ca nanahetussa nakusalassa ca dhammassa hetupaccayena paccayo. (3)

9. Nahetu nakusalo dhammo nahetussa nakusalassa dhammassa ārammaṇapaccayena paccayo. (Saṃkhittaṃ.)

(4.)

10. Hetuyā tīṇi, ārammaṇe nava…pe…  upanissaye nava, purejāte pacchājāte tīṇi…pe…  kamme tīṇi…pe…  āhāre tīṇi…pe…  jhāne tīṇi…pe…  vippayutte pañca…pe…  avigate nava. (Pañhāvāraṃ evaṃ vitthāretabbaṃ.)

(5.)

11. Nahetuṃ naakusalaṃ dhammaṃ paṭicca nahetu naakusalo dhammo uppajjati hetupaccayā—  nahetuṃ kusalaṃ abyākataṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  nahetuṃ naakusalaṃ dhammaṃ paṭicca nanahetu naakusalo dhammo uppajjati hetupaccayā—  nahetū kusale abyākate khandhe paṭicca hetū. Nahetuṃ naakusalaṃ dhammaṃ paṭicca nahetu naakusalo ca nanahetu naakusalo ca dhammā uppajjanti hetupaccayā. (3)

12. Nanahetuṃ naakusalaṃ dhammaṃ paṭicca nanahetu naakusalo dhammo uppajjati hetupaccayā. Nanahetuṃ naakusalaṃ dhammaṃ paṭicca nahetu naakusalo dhammo uppajjati hetupaccayā. Nanahetuṃ naakusalaṃ dhammaṃ paṭicca nahetu naakusalo ca nanahetu naakusalo ca dhammā uppajjanti hetupaccayā. (3)

13. Nahetuṃ naakusalañca nanahetuṃ naakusalañca dhammaṃ paṭicca nahetu naakusalo dhammo uppajjati hetupaccayā. Nahetuṃ naakusalañca nanahetuṃ naakusalañca dhammaṃ paṭicca nanahetu naakusalo dhammo uppajjati hetupaccayā. Nahetuṃ naakusalañca nanahetuṃ naakusalañca dhammaṃ paṭicca nahetu naakusalo ca nanahetu naakusalo ca dhammā uppajjanti hetupaccayā. (3) (Saṃkhittaṃ.)

14. Hetuyā nava…pe…  avigate nava. (Sabbattha nava.)

(6.)

15. Nahetuṃ naabyākataṃ dhammaṃ paṭicca nahetu naabyākato dhammo uppajjati hetupaccayā—  kusalākusalaṃ nahetuṃ ekaṃ khandhaṃ paṭicca tayo khandhā, tayo khandhe paṭicca eko khandho. Nahetuṃ naabyākataṃ dhammaṃ paṭicca nanahetu naabyākato dhammo uppajjati hetupaccayā. Nahetuṃ naabyākataṃ dhammaṃ paṭicca nahetu naabyākato ca nanahetu naabyākato ca dhammā uppajjanti hetupaccayā. (3)

16. Nanahetuṃ naabyākataṃ dhammaṃ paṭicca nanahetu naabyākato dhammo uppajjati hetupaccayā…  tīṇi.

17. Nahetuṃ naabyākatañca nanahetuṃ naabyākatañca dhammaṃ paṭicca nahetu naabyākato dhammo uppajjati hetupaccayā. Nahetuṃ naabyākatañca nanahetuṃ naabyākatañca dhammaṃ paṭicca nanahetu naabyākato dhammo uppajjati hetupaccayā. Nahetuṃ naabyākatañca nanahetuṃ naabyākatañca dhammaṃ paṭicca nahetu naabyākato ca nanahetu naabyākato ca dhammā uppajjanti hetupaccayā. (3) (Saṃkhittaṃ.)

18. Hetuyā nava…pe…  avigate nava. (Sabbattha nava.)


