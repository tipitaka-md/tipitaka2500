---
title: 15 Saraṇaduka, Sahetukaduka
path: /tipitaka/40P24/15
ref: 258051
breadcrumbs:
  - name: Home
    link: /
  - name: 40P24 Dhammapaccanīyānuloma (4), Dukadukapaṭṭhānapāḷi (6)
    link: /tipitaka/40P24
prevL: /tipitaka/40P24/14
upL: /tipitaka/40P24/0
nextL: /tipitaka/40P24/16
---

# 15 Saraṇaduka, Sahetukaduka

### Saraṇaduka, Sahetukaduka

(61.)

138. Nasaraṇaṃ nasahetukaṃ dhammaṃ paṭicca araṇo sahetuko dhammo uppajjati hetupaccayā. Naaraṇaṃ nasahetukaṃ dhammaṃ paṭicca saraṇo sahetuko dhammo uppajjati hetupaccayā. (Saṃkhittaṃ.) Hetuyā dve…pe…  purejāte āsevane ekaṃ…pe…  vipāke ekaṃ…pe…  avigate dve.

(62.)

139. Nasaraṇaṃ naahetukaṃ dhammaṃ paṭicca araṇo ahetuko dhammo uppajjati hetupaccayā. Naaraṇaṃ naahetukaṃ dhammaṃ paṭicca araṇo ahetuko dhammo uppajjati hetupaccayā. (Saṃkhittaṃ.) Hetuyā dve, ārammaṇe ekaṃ…pe…  sahajāte cattāri…pe…  vipāke ekaṃ…pe…  avigate cattāri.


