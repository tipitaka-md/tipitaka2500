
[Home](/) / [40P24 Dhammapaccanīyānuloma (4), Dukadukapaṭṭhānapāḷi (6)](../40P24.md)

# 10 Sahetukadukādi, Hetuduka

* Sahetukadukādi, Hetuduka

(48.)

104\. Nasahetukaṃ nahetuṃ dhammaṃ paṭicca sahetuko hetu dhammo uppajjati hetupaccayā. Naahetukaṃ nahetuṃ dhammaṃ paṭicca sahetuko hetu dhammo uppajjati hetupaccayā. Nasahetukaṃ nahetuñca naahetukaṃ nahetuñca dhammaṃ paṭicca sahetuko hetu dhammo uppajjati hetupaccayā. (Saṃkhittaṃ.) Hetuyā tīṇi, ārammaṇe pañca, adhipatiyā ekaṃ…pe…  purejāte āsevane tīṇi…pe…  vipāke tīṇi…pe…  avigate pañca.

105\. Nasahetukaṃ nanahetuṃ dhammaṃ paṭicca sahetuko nahetu dhammo uppajjati hetupaccayā…  tīṇi.

106\. Naahetukaṃ nanahetuṃ dhammaṃ paṭicca ahetuko nahetu dhammo uppajjati hetupaccayā…  tīṇi. (Saṃkhittaṃ.) Hetuyā cha, ārammaṇe tīṇi, adhipatiyā tīṇi…pe…  vipāke tīṇi…pe…  avigate cha.

(49.)

107\. Nahetusampayuttaṃ nahetuṃ dhammaṃ paṭicca hetusampayutto hetu dhammo uppajjati hetupaccayā…  tīṇi. (Saṃkhittaṃ.)

108\. Hetuyā tīṇi, ārammaṇe pañca, adhipatiyā ekaṃ…pe…  purejāte āsevane tīṇi…pe…  vipāke tīṇi…pe…  avigate pañca. (Sahetukadukasadisaṃ.)

(50.)

109\. Nahetuñceva naahetukaṃ nahetuṃ dhammaṃ paṭicca hetu ceva sahetuko ca hetu dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

110\. Naahetukañceva nana ca hetuṃ nanahetuṃ dhammaṃ paṭicca sahetuko ceva na ca hetu nahetu dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

(51.)

111\. Nahetuñceva nahetuvippayuttañca nahetuṃ dhammaṃ paṭicca hetu ceva hetusampayutto ca hetu dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

112\. Nahetuvippayuttañceva nanahetuñca nanahetuṃ dhammaṃ paṭicca hetusampayutto ceva na ca hetu nahetu dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ. (Antimadukaṃ na labbhati.)

[Go to previous page (9 Hetuduka, Piṭṭhiduka)](9.md) / [Go to parent page (40P24 Dhammapaccanīyānuloma (4), Dukadukapaṭṭhānapāḷi (6))](0.md) / [Go to next page (11 Cūḷantaraduka, Hetuduka)](11.md)


