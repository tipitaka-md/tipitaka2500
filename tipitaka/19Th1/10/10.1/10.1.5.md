
[Home](/) / [19Th1 Theragāthāpāḷi](/tipitaka/19Th1.md) / [10 Dasakanipāta](/tipitaka/19Th1/10.md) / [10.1 Paṭhamavagga](/tipitaka/19Th1/10/10.1.md)

# 𑁧𑁦𑁇𑁧𑁇𑁫 𑀓𑀧𑁆𑀧𑀢𑁆𑀣𑁂𑀭𑀕𑀸𑀣𑀸

### 𑀤𑀲𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀓𑀧𑁆𑀧𑀢𑁆𑀣𑁂𑀭𑀕𑀸𑀣𑀸

(567.)

874\. _“𑀦𑀸𑀦𑀸𑀓𑀼𑀮𑀫𑀮𑀲𑀫𑁆𑀧𑀼𑀡𑁆𑀡𑁄,_  
_𑀫𑀳𑀸𑀉𑀓𑁆𑀓𑀸𑀭𑀲𑀫𑁆𑀪𑀯𑁄;_  
_𑀘𑀦𑁆𑀤𑀦𑀺𑀓𑀁𑀯 𑀧𑀭𑀺𑀧𑀓𑁆𑀓𑀁,_  
_𑀫𑀳𑀸𑀕𑀡𑁆𑀟𑁄 𑀫𑀳𑀸𑀯𑀡𑁄𑁇_  


(568.)

875\. _𑀧𑀼𑀩𑁆𑀩𑀭𑀼𑀳𑀺𑀭𑀲𑀫𑁆𑀧𑀼𑀡𑁆𑀡𑁄,_  
_𑀕𑀽𑀣𑀓𑀽𑀧𑁂𑀦 𑀕𑀸𑀍𑀳𑀺𑀢𑁄;_  
_𑀆𑀧𑁄𑀧𑀕𑁆𑀖𑀭𑀡𑁄 𑀓𑀸𑀬𑁄,_  
_𑀲𑀤𑀸 𑀲𑀦𑁆𑀤𑀢𑀺 𑀧𑀽𑀢𑀺𑀓𑀁𑁇_  


(569.)

876\. _𑀲𑀝𑁆𑀞𑀺𑀓𑀡𑁆𑀟𑀭𑀲𑀫𑁆𑀩𑀦𑁆𑀥𑁄,_  
_𑀫𑀁𑀲𑀮𑁂𑀧𑀦𑀮𑁂𑀧𑀺𑀢𑁄;_  
_𑀘𑀫𑁆𑀫𑀓𑀜𑁆𑀘𑀼𑀓𑀲𑀦𑁆𑀦𑀤𑁆𑀥𑁄,_  
_𑀧𑀽𑀢𑀺𑀓𑀸𑀬𑁄 𑀦𑀺𑀭𑀢𑁆𑀣𑀓𑁄𑁇_  


(570.)

877\. _𑀅𑀝𑁆𑀞𑀺𑀲𑀗𑁆𑀖𑀸𑀢𑀖𑀝𑀺𑀢𑁄,_  
_𑀦𑁆𑀳𑀸𑀭𑀼𑀲𑀼𑀢𑁆𑀢𑀦𑀺𑀩𑀦𑁆𑀥𑀦𑁄;_  
_𑀦𑁂𑀓𑁂𑀲𑀁 𑀲𑀗𑁆𑀕𑀢𑀻𑀪𑀸𑀯𑀸,_  
_𑀓𑀧𑁆𑀧𑁂𑀢𑀺 𑀇𑀭𑀺𑀬𑀸𑀧𑀣𑀁𑁇_  


(571.)

878\. _𑀥𑀼𑀯𑀧𑁆𑀧𑀬𑀸𑀢𑁄 𑀫𑀭𑀡𑀸𑀬,_  
_𑀫𑀘𑁆𑀘𑀼𑀭𑀸𑀚𑀲𑁆𑀲 𑀲𑀦𑁆𑀢𑀺𑀓𑁂;_  
_𑀇𑀥𑁂𑀯 𑀙𑀟𑁆𑀟𑀬𑀺𑀢𑁆𑀯𑀸𑀦,_  
_𑀬𑁂𑀦𑀓𑀸𑀫𑀗𑁆𑀕𑀫𑁄 𑀦𑀭𑁄𑁇_  


(572.)

879\. _𑀅𑀯𑀺𑀚𑁆𑀚𑀸𑀬 𑀦𑀺𑀯𑀼𑀢𑁄 𑀓𑀸𑀬𑁄,_  
_𑀘𑀢𑀼𑀕𑀦𑁆𑀣𑁂𑀦 𑀕𑀦𑁆𑀣𑀺𑀢𑁄;_  
_𑀑𑀖𑀲𑀁𑀲𑀻𑀤𑀦𑁄 𑀓𑀸𑀬𑁄,_  
_𑀅𑀦𑀼𑀲𑀬𑀚𑀸𑀮𑀫𑁄𑀢𑁆𑀣𑀢𑁄𑁇_  


(573.)

880\. _𑀧𑀜𑁆𑀘𑀦𑀻𑀯𑀭𑀡𑁂 𑀬𑀼𑀢𑁆𑀢𑁄,_  
_𑀯𑀺𑀢𑀓𑁆𑀓𑁂𑀦 𑀲𑀫𑀧𑁆𑀧𑀺𑀢𑁄;_  
_𑀢𑀡𑁆𑀳𑀸𑀫𑀽𑀮𑁂𑀦𑀸𑀦𑀼𑀕𑀢𑁄,_  
_𑀫𑁄𑀳𑀘𑁆𑀙𑀸𑀤𑀦𑀙𑀸𑀤𑀺𑀢𑁄𑁇_  


(574.)

881\. _𑀏𑀯𑀸𑀬𑀁 𑀯𑀢𑁆𑀢𑀢𑁂 𑀓𑀸𑀬𑁄,_  
_𑀓𑀫𑁆𑀫𑀬𑀦𑁆𑀢𑁂𑀦 𑀬𑀦𑁆𑀢𑀺𑀢𑁄;_  
_𑀲𑀫𑁆𑀧𑀢𑁆𑀢𑀺 𑀘 𑀯𑀺𑀧𑀢𑁆𑀬𑀦𑁆𑀢𑀸,_  
_𑀦𑀸𑀦𑀸𑀪𑀸𑀯𑁄 𑀯𑀺𑀧𑀚𑁆𑀚𑀢𑀺𑁇_  


(575.)

882\. _𑀬𑁂𑀫𑀁 𑀓𑀸𑀬𑀁 𑀫𑀫𑀸𑀬𑀦𑁆𑀢𑀺,_  
_𑀅𑀦𑁆𑀥𑀩𑀸𑀮𑀸 𑀧𑀼𑀣𑀼𑀚𑁆𑀚𑀦𑀸;_  
_𑀯𑀟𑁆𑀠𑁂𑀦𑁆𑀢𑀺 𑀓𑀝𑀲𑀺𑀁 𑀖𑁄𑀭𑀁,_  
_𑀆𑀤𑀺𑀬𑀦𑁆𑀢𑀺 𑀧𑀼𑀦𑀩𑁆𑀪𑀯𑀁𑁇_  


(576.)

883\. _𑀬𑁂𑀫𑀁 𑀓𑀸𑀬𑀁 𑀯𑀺𑀯𑀚𑁆𑀚𑁂𑀦𑁆𑀢𑀺,_  
_𑀕𑀽𑀣𑀮𑀺𑀢𑁆𑀢𑀁𑀯 𑀧𑀦𑁆𑀦𑀕𑀁;_  
_𑀪𑀯𑀫𑀽𑀮𑀁 𑀯𑀫𑀺𑀢𑁆𑀯𑀸𑀦,_  
_𑀧𑀭𑀺𑀦𑀺𑀩𑁆𑀩𑀺𑀲𑁆𑀲𑀦𑁆𑀢𑀺𑀦𑀸𑀲𑀯𑀸”𑀢𑀺𑁇_  


---

884\. …  𑀓𑀧𑁆𑀧𑁄 𑀣𑁂𑀭𑁄… 𑁇



[Go to previous page (10.1.4 Cūḷapanthakattheragāthā)](/tipitaka/19Th1/10/10.1/10.1.4.md) / [Go to parent page (10.1 Paṭhamavagga)](/tipitaka/19Th1/10/10.1.md) / [Go to next page (10.1.6 Vaṅgantaputtaupasenattheragāthā)](/tipitaka/19Th1/10/10.1/10.1.6.md)


