
[Home](/) / [19Th1 Theragāthāpāḷi](../../../19Th1.md) / [10 Dasakanipāta](../../10.md) / [10.1 Paṭhamavagga](../10.1.md)

# 𑁧𑁦𑁇𑁧𑁇𑁬 𑀯𑀗𑁆𑀕𑀦𑁆𑀢𑀧𑀼𑀢𑁆𑀢𑁅𑀧𑀲𑁂𑀦𑀢𑁆𑀣𑁂𑀭𑀕𑀸𑀣𑀸

### 𑀤𑀲𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀯𑀗𑁆𑀕𑀦𑁆𑀢𑀧𑀼𑀢𑁆𑀢𑁅𑀧𑀲𑁂𑀦𑀢𑁆𑀣𑁂𑀭𑀕𑀸𑀣𑀸

(577.)

885\. _“𑀯𑀺𑀯𑀺𑀢𑁆𑀢𑀁 𑀅𑀧𑁆𑀧𑀦𑀺𑀕𑁆𑀖𑁄𑀲𑀁,_  
_𑀯𑀸𑀍𑀅𑀫𑀺𑀕𑀦𑀺𑀲𑁂𑀯𑀺𑀢𑀁;_  
_𑀲𑁂𑀯𑁂 𑀲𑁂𑀦𑀸𑀲𑀦𑀁 𑀪𑀺𑀓𑁆𑀔𑀼,_  
_𑀧𑀝𑀺𑀲𑀮𑁆𑀮𑀸𑀦𑀓𑀸𑀭𑀡𑀸𑁇_  


(578.)

886\. _𑀲𑀗𑁆𑀓𑀸𑀭𑀧𑀼𑀜𑁆𑀚𑀸 𑀆𑀳𑀢𑁆𑀯𑀸,_  
_𑀲𑀼𑀲𑀸𑀦𑀸 𑀭𑀣𑀺𑀬𑀸𑀳𑀺 𑀘;_  
_𑀢𑀢𑁄 𑀲𑀗𑁆𑀖𑀸𑀝𑀺𑀓𑀁 𑀓𑀢𑁆𑀯𑀸,_  
_𑀮𑀽𑀔𑀁 𑀥𑀸𑀭𑁂𑀬𑁆𑀬 𑀘𑀻𑀯𑀭𑀁𑁇_  


(579.)

887\. _𑀦𑀻𑀘𑀁 𑀫𑀦𑀁 𑀓𑀭𑀺𑀢𑁆𑀯𑀸𑀦,_  
_𑀲𑀧𑀤𑀸𑀦𑀁 𑀓𑀼𑀮𑀸 𑀓𑀼𑀮𑀁;_  
_𑀧𑀺𑀡𑁆𑀟𑀺𑀓𑀸𑀬 𑀘𑀭𑁂 𑀪𑀺𑀓𑁆𑀔𑀼,_  
_𑀕𑀼𑀢𑁆𑀢𑀤𑁆𑀯𑀸𑀭𑁄 𑀲𑀼𑀲𑀁𑀯𑀼𑀢𑁄𑁇_  


(580.)

888\. _𑀮𑀽𑀔𑁂𑀦𑀧𑀺 𑀯𑀸 𑀲𑀦𑁆𑀢𑀼𑀲𑁆𑀲𑁂,_  
_𑀦𑀸𑀜𑁆𑀜𑀁 𑀧𑀢𑁆𑀣𑁂 𑀭𑀲𑀁 𑀩𑀳𑀼𑀁;_  
_𑀭𑀲𑁂𑀲𑀼 𑀅𑀦𑀼𑀕𑀺𑀤𑁆𑀥𑀲𑁆𑀲,_  
_𑀛𑀸𑀦𑁂 𑀦 𑀭𑀫𑀢𑀻 𑀫𑀦𑁄𑁇_  


(581.)

889\. _𑀅𑀧𑁆𑀧𑀺𑀘𑁆𑀙𑁄 𑀘𑁂𑀯 𑀲𑀦𑁆𑀢𑀼𑀝𑁆𑀞𑁄,_  
_𑀧𑀯𑀺𑀯𑀺𑀢𑁆𑀢𑁄 𑀯𑀲𑁂 𑀫𑀼𑀦𑀺;_  
_𑀅𑀲𑀁𑀲𑀝𑁆𑀞𑁄 𑀕𑀳𑀝𑁆𑀞𑁂𑀳𑀺,_  
_𑀅𑀦𑀸𑀕𑀸𑀭𑁂𑀳𑀺 𑀘𑀽𑀪𑀬𑀁𑁇_  


(582.)

890\. _𑀬𑀣𑀸 𑀚𑀍𑀑 𑀯 𑀫𑀽𑀕𑁄 𑀯,_  
_𑀅𑀢𑁆𑀢𑀸𑀦𑀁 𑀤𑀲𑁆𑀲𑀬𑁂 𑀢𑀣𑀸;_  
_𑀦𑀸𑀢𑀺𑀯𑁂𑀮𑀁 𑀲𑀫𑁆𑀪𑀸𑀲𑁂𑀬𑁆𑀬,_  
_𑀲𑀁𑀖𑀫𑀚𑁆𑀛𑀫𑁆𑀳𑀺 𑀧𑀡𑁆𑀟𑀺𑀢𑁄𑁇_  


(583.)

891\. _𑀦 𑀲𑁄 𑀉𑀧𑀯𑀤𑁂 𑀓𑀜𑁆𑀘𑀺,_  
_𑀉𑀧𑀖𑀸𑀢𑀁 𑀯𑀺𑀯𑀚𑁆𑀚𑀬𑁂;_  
_𑀲𑀁𑀯𑀼𑀢𑁄 𑀧𑀸𑀢𑀺𑀫𑁄𑀓𑁆𑀔𑀲𑁆𑀫𑀺𑀁,_  
_𑀫𑀢𑁆𑀢𑀜𑁆𑀜𑀽 𑀘𑀲𑁆𑀲 𑀪𑁄𑀚𑀦𑁂𑁇_  


(584.)

892\. _𑀲𑀼𑀕𑁆𑀕𑀳𑀻𑀢𑀦𑀺𑀫𑀺𑀢𑁆𑀢𑀲𑁆𑀲,_  
_𑀘𑀺𑀢𑁆𑀢𑀲𑁆𑀲𑀼𑀧𑁆𑀧𑀸𑀤𑀓𑁄𑀯𑀺𑀤𑁄;_  
_𑀲𑀫𑀣𑀁 𑀅𑀦𑀼𑀬𑀼𑀜𑁆𑀚𑁂𑀬𑁆𑀬,_  
_𑀓𑀸𑀮𑁂𑀦 𑀘 𑀯𑀺𑀧𑀲𑁆𑀲𑀦𑀁𑁇_  


(585.)

893\. _𑀯𑀻𑀭𑀺𑀬𑀲𑀸𑀢𑀘𑁆𑀘𑀲𑀫𑁆𑀧𑀦𑁆𑀦𑁄,_  
_𑀬𑀼𑀢𑁆𑀢𑀬𑁄𑀕𑁄 𑀲𑀤𑀸 𑀲𑀺𑀬𑀸;_  
_𑀦 𑀘 𑀅𑀧𑁆𑀧𑀢𑁆𑀯𑀸 𑀤𑀼𑀓𑁆𑀔𑀦𑁆𑀢𑀁,_  
_𑀯𑀺𑀲𑁆𑀲𑀸𑀲𑀁 𑀏𑀬𑁆𑀬 𑀧𑀡𑁆𑀟𑀺𑀢𑁄𑁇_  


(586.)

894\. _𑀏𑀯𑀁 𑀯𑀺𑀳𑀭𑀫𑀸𑀦𑀲𑁆𑀲,_  
_𑀲𑀼𑀤𑁆𑀥𑀺𑀓𑀸𑀫𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀔𑀻𑀬𑀦𑁆𑀢𑀺 𑀆𑀲𑀯𑀸 𑀲𑀩𑁆𑀩𑁂,_  
_𑀦𑀺𑀩𑁆𑀩𑀼𑀢𑀺𑀜𑁆𑀘𑀸𑀥𑀺𑀕𑀘𑁆𑀙𑀢𑀻”𑀢𑀺𑁇_  


---

895\. …  𑀉𑀧𑀲𑁂𑀦𑁄 𑀯𑀗𑁆𑀕𑀦𑁆𑀢𑀧𑀼𑀢𑁆𑀢𑁄 𑀣𑁂𑀭𑁄… 𑁇



[Go to previous page (10.1.5 Kappattheragāthā)](10.1.5.md) / [Go to parent page (10.1 Paṭhamavagga)](../10.1.md) / [Go to next page (10.1.7 (Apara) Gotamattheragāthā)](10.1.7.md)


