
[Home](/) / [19Th1 Theragāthāpāḷi](../../../19Th1.md) / [10 Dasakanipāta](../../10.md) / [10.1 Paṭhamavagga](../10.1.md)

# 𑁧𑁦𑁇𑁧𑁇𑁭 (𑀅𑀧𑀭) 𑀕𑁄𑀢𑀫𑀢𑁆𑀣𑁂𑀭𑀕𑀸𑀣𑀸

### 𑀤𑀲𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### (𑀅𑀧𑀭) 𑀕𑁄𑀢𑀫𑀢𑁆𑀣𑁂𑀭𑀕𑀸𑀣𑀸

(587.)

896\. _“𑀯𑀺𑀚𑀸𑀦𑁂𑀬𑁆𑀬 𑀲𑀓𑀁 𑀅𑀢𑁆𑀣𑀁,_  
_𑀅𑀯𑀮𑁄𑀓𑁂𑀬𑁆𑀬𑀸𑀣 𑀧𑀸𑀯𑀘𑀦𑀁;_  
_𑀬𑀜𑁆𑀘𑁂𑀢𑁆𑀣 𑀅𑀲𑁆𑀲 𑀧𑀢𑀺𑀭𑀽𑀧𑀁,_  
_𑀲𑀸𑀫𑀜𑁆𑀜𑀁 𑀅𑀚𑁆𑀛𑀼𑀧𑀕𑀢𑀲𑁆𑀲𑁇_  


(588.)

897\. _𑀫𑀺𑀢𑁆𑀢𑀁 𑀇𑀥 𑀘 𑀓𑀮𑁆𑀬𑀸𑀡𑀁,_  
_𑀲𑀺𑀓𑁆𑀔𑀸 𑀯𑀺𑀧𑀼𑀮𑀁 𑀲𑀫𑀸𑀤𑀸𑀦𑀁;_  
_𑀲𑀼𑀲𑁆𑀲𑀽𑀲𑀸 𑀘 𑀕𑀭𑀽𑀦𑀁,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(589.)

898\. _𑀩𑀼𑀤𑁆𑀥𑁂𑀲𑀼 𑀲𑀕𑀸𑀭𑀯𑀢𑀸,_  
_𑀥𑀫𑁆𑀫𑁂 𑀅𑀧𑀘𑀺𑀢𑀺 𑀬𑀣𑀸𑀪𑀽𑀢𑀁;_  
_𑀲𑀁𑀖𑁂 𑀘 𑀘𑀺𑀢𑁆𑀢𑀺𑀓𑀸𑀭𑁄,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(590.)

899\. _𑀆𑀘𑀸𑀭𑀕𑁄𑀘𑀭𑁂 𑀬𑀼𑀢𑁆𑀢𑁄,_  
_𑀆𑀚𑀻𑀯𑁄 𑀲𑁄𑀥𑀺𑀢𑁄 𑀅𑀕𑀸𑀭𑀬𑁆𑀳𑁄;_  
_𑀘𑀺𑀢𑁆𑀢𑀲𑁆𑀲 𑀘 𑀲𑀡𑁆𑀞𑀧𑀦𑀁,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(591.)

900\. _𑀘𑀸𑀭𑀺𑀢𑁆𑀢𑀁 𑀅𑀣 𑀯𑀸𑀭𑀺𑀢𑁆𑀢𑀁,_  
_𑀇𑀭𑀺𑀬𑀸𑀧𑀣𑀺𑀬𑀁 𑀧𑀲𑀸𑀤𑀦𑀺𑀬𑀁;_  
_𑀅𑀥𑀺𑀘𑀺𑀢𑁆𑀢𑁂 𑀘 𑀆𑀬𑁄𑀕𑁄,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(592.)

901\. _𑀆𑀭𑀜𑁆𑀜𑀓𑀸𑀦𑀺 𑀲𑁂𑀦𑀸𑀲𑀦𑀸𑀦𑀺,_  
_𑀧𑀦𑁆𑀢𑀸𑀦𑀺 𑀅𑀧𑁆𑀧𑀲𑀤𑁆𑀤𑀸𑀦𑀺;_  
_𑀪𑀚𑀺𑀢𑀩𑁆𑀩𑀸𑀦𑀺 𑀫𑀼𑀦𑀺𑀦𑀸,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(593.)

902\. _𑀲𑀻𑀮𑀜𑁆𑀘 𑀩𑀸𑀳𑀼𑀲𑀘𑁆𑀘𑀜𑁆𑀘,_  
_𑀥𑀫𑁆𑀫𑀸𑀦𑀁 𑀧𑀯𑀺𑀘𑀬𑁄 𑀬𑀣𑀸𑀪𑀽𑀢𑀁;_  
_𑀲𑀘𑁆𑀘𑀸𑀦𑀁 𑀅𑀪𑀺𑀲𑀫𑀬𑁄,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(594.)

903\. _𑀪𑀸𑀯𑁂𑀬𑁆𑀬 𑀘 𑀅𑀦𑀺𑀘𑁆𑀘𑀦𑁆𑀢𑀺,_  
_𑀅𑀦𑀢𑁆𑀢𑀲𑀜𑁆𑀜𑀁 𑀅𑀲𑀼𑀪𑀲𑀜𑁆𑀜𑀜𑁆𑀘;_  
_𑀮𑁄𑀓𑀫𑁆𑀳𑀺 𑀘 𑀅𑀦𑀪𑀺𑀭𑀢𑀺𑀁,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(595.)

904\. _𑀪𑀸𑀯𑁂𑀬𑁆𑀬 𑀘 𑀩𑁄𑀚𑁆𑀛𑀗𑁆𑀕𑁂,_  
_𑀇𑀤𑁆𑀥𑀺𑀧𑀸𑀤𑀸𑀦𑀺 𑀇𑀦𑁆𑀤𑁆𑀭𑀺𑀬𑀸𑀦𑀺 𑀩𑀮𑀸𑀦𑀺;_  
_𑀅𑀝𑁆𑀞𑀗𑁆𑀕𑀫𑀕𑁆𑀕𑀫𑀭𑀺𑀬𑀁,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀁𑁇_  


(596.)

905\. _𑀢𑀡𑁆𑀳𑀁 𑀧𑀚𑀳𑁂𑀬𑁆𑀬 𑀫𑀼𑀦𑀺,_  
_𑀲𑀫𑀽𑀮𑀓𑁂 𑀆𑀲𑀯𑁂 𑀧𑀤𑀸𑀮𑁂𑀬𑁆𑀬;_  
_𑀯𑀺𑀳𑀭𑁂𑀬𑁆𑀬 𑀯𑀺𑀧𑁆𑀧𑀫𑀼𑀢𑁆𑀢𑁄,_  
_𑀏𑀢𑀁 𑀲𑀫𑀡𑀲𑁆𑀲 𑀧𑀢𑀺𑀭𑀽𑀧𑀦𑁆”𑀢𑀺𑁇_  


---

906\. …  𑀕𑁄𑀢𑀫𑁄 𑀣𑁂𑀭𑁄… 𑁇



---

907\. 𑀤𑀲𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

908\. 𑀢𑀢𑁆𑀭𑀼𑀤𑁆𑀤𑀸𑀦𑀁



909\. _𑀓𑀸𑀍𑀉𑀤𑀸𑀬𑀻 𑀘 𑀲𑁄 𑀣𑁂𑀭𑁄,_  
_𑀏𑀓𑀯𑀺𑀳𑀸𑀭𑀻 𑀘 𑀓𑀧𑁆𑀧𑀺𑀦𑁄;_  
_𑀘𑀽𑀍𑀅𑀧𑀦𑁆𑀣𑀓𑁄 𑀓𑀧𑁆𑀧𑁄 𑀘,_  
_𑀉𑀧𑀲𑁂𑀦𑁄 𑀘 𑀕𑁄𑀢𑀫𑁄;_  
_𑀲𑀢𑁆𑀢𑀺𑀫𑁂 𑀤𑀲𑀓𑁂 𑀣𑁂𑀭𑀸,_  
_𑀕𑀸𑀣𑀸𑀬𑁄 𑀘𑁂𑀢𑁆𑀣 𑀲𑀢𑁆𑀢𑀢𑀻𑀢𑀺𑁇_  


[Go to previous page (10.1.6 Vaṅgantaputtaupasenattheragāthā)](10.1.6.md) / [Go to parent page (10.1 Paṭhamavagga)](../10.1.md) / [Go to next page (11 Ekādasakanipāta)](../../11.md)


