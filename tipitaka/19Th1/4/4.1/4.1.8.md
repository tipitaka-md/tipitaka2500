
[Home](/) / [19Th1 Theragāthāpāḷi](../../../19Th1.md) / [4 Catukkanipāta](../../4.md) / [4.1 Paṭhamavagga](../4.1.md)

# 𑁪𑁇𑁧𑁇𑁮 𑀭𑀸𑀳𑀼𑀮𑀢𑁆𑀣𑁂𑀭𑀕𑀸𑀣𑀸

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀭𑀸𑀳𑀼𑀮𑀢𑁆𑀣𑁂𑀭𑀕𑀸𑀣𑀸

(295.)

538\. _“𑀉𑀪𑀬𑁂𑀦𑁂𑀯 𑀲𑀫𑁆𑀧𑀦𑁆𑀦𑁄,_  
_𑀭𑀸𑀳𑀼𑀮𑀪𑀤𑁆𑀤𑁄𑀢𑀺 𑀫𑀁 𑀯𑀺𑀤𑀽;_  
_𑀬𑀜𑁆𑀘𑀫𑁆𑀳𑀺 𑀧𑀼𑀢𑁆𑀢𑁄 𑀩𑀼𑀤𑁆𑀥𑀲𑁆𑀲,_  
_𑀬𑀜𑁆𑀘 𑀥𑀫𑁆𑀫𑁂𑀲𑀼 𑀘𑀓𑁆𑀔𑀼𑀫𑀸𑁇_  


(296.)

539\. _𑀬𑀜𑁆𑀘 𑀫𑁂 𑀆𑀲𑀯𑀸 𑀔𑀻𑀡𑀸,_  
_𑀬𑀜𑁆𑀘 𑀦𑀢𑁆𑀣𑀺 𑀧𑀼𑀦𑀩𑁆𑀪𑀯𑁄;_  
_𑀅𑀭𑀳𑀸 𑀤𑀓𑁆𑀔𑀺𑀡𑁂𑀬𑁆𑀬𑁄𑀫𑁆𑀳𑀺,_  
_𑀢𑁂𑀯𑀺𑀚𑁆𑀚𑁄 𑀅𑀫𑀢𑀤𑁆𑀤𑀲𑁄𑁇_  


(297.)

540\. _𑀓𑀸𑀫𑀦𑁆𑀥𑀸 𑀚𑀸𑀮𑀧𑀘𑁆𑀙𑀦𑁆𑀦𑀸,_  
_𑀢𑀡𑁆𑀳𑀸𑀙𑀸𑀤𑀦𑀙𑀸𑀤𑀺𑀢𑀸;_  
_𑀧𑀫𑀢𑁆𑀢𑀩𑀦𑁆𑀥𑀼𑀦𑀸 𑀩𑀤𑁆𑀥𑀸,_  
_𑀫𑀘𑁆𑀙𑀸𑀯 𑀓𑀼𑀫𑀺𑀦𑀸𑀫𑀼𑀔𑁂𑁇_  


(298.)

541\. _𑀢𑀁 𑀓𑀸𑀫𑀁 𑀅𑀳𑀫𑀼𑀚𑁆𑀛𑀺𑀢𑁆𑀯𑀸,_  
_𑀙𑁂𑀢𑁆𑀯𑀸 𑀫𑀸𑀭𑀲𑁆𑀲 𑀩𑀦𑁆𑀥𑀦𑀁;_  
_𑀲𑀫𑀽𑀮𑀁 𑀢𑀡𑁆𑀳𑀫𑀩𑁆𑀩𑀼𑀬𑁆𑀳,_  
_𑀲𑀻𑀢𑀺𑀪𑀽𑀢𑁄𑀲𑁆𑀫𑀺 𑀦𑀺𑀩𑁆𑀩𑀼𑀢𑁄”𑀢𑀺𑁇_  


---

542\. …  𑀭𑀸𑀳𑀼𑀮𑁄 𑀣𑁂𑀭𑁄… 𑁇



[Go to previous page (4.1.7 Sambhūtattheragāthā)](4.1.7.md) / [Go to parent page (4.1 Paṭhamavagga)](../4.1.md) / [Go to next page (4.1.9 Candanattheragāthā)](4.1.9.md)


