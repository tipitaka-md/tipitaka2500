
[Home](/) / [19Th1 Theragāthāpāḷi](../../../19Th1.md) / [4 Catukkanipāta](../../4.md) / [4.1 Paṭhamavagga](../4.1.md)

# 4.1.11 Sappakattheragāthā

### Catukkanipāta

### Paṭhamavagga

### Sappakattheragāthā

(307.)

553. _“Yadā balākā sucipaṇḍaracchadā,_  
_Kāḷassa meghassa bhayena tajjitā;_  
_Palehiti ālayamālayesinī,_  
_Tadā nadī ajakaraṇī rameti maṃ._  


(308.)

554. _Yadā balākā suvisuddhapaṇḍarā,_  
_Kāḷassa meghassa bhayena tajjitā;_  
_Pariyesati leṇamaleṇadassinī,_  
_Tadā nadī ajakaraṇī rameti maṃ._  


(309.)

555. _Kaṃ nu tattha na ramenti,_  
_jambuyo ubhato tahiṃ;_  
_Sobhenti āpagākūlaṃ,_  
_mama leṇassa pacchato._  


(310.)

556. _Tāmatamadasaṃghasuppahīnā,_  
_Bhekā mandavatī panādayanti;_  
_‘Nājja girinadīhi vippavāsasamayo,_  
_Khemā ajakaraṇī sivā surammā’”ti._  


---

557. …  Sappako thero… .



[Go to previous page (4.1.10 Dhammikattheragāthā)](4.1.10.md) / [Go to parent page (4.1 Paṭhamavagga)](../4.1.md) / [Go to next page (4.1.12 Muditattheragāthā)](4.1.12.md)


