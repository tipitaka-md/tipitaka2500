
[Home](/) / [19Th1 Theragāthāpāḷi](../...md) / [4 Catukkanipāta](...md) / [4.1 Paṭhamavagga](../19Th1/4/4.1.md)

# 𑁪𑁇𑁧𑁇𑁯 𑀘𑀦𑁆𑀤𑀦𑀢𑁆𑀣𑁂𑀭𑀕𑀸𑀣𑀸

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀘𑀦𑁆𑀤𑀦𑀢𑁆𑀣𑁂𑀭𑀕𑀸𑀣𑀸

(299.)

543\. _“𑀚𑀸𑀢𑀭𑀽𑀧𑁂𑀦 𑀲𑀜𑁆𑀙𑀦𑁆𑀦𑀸,_  
_𑀤𑀸𑀲𑀻𑀕𑀡𑀧𑀼𑀭𑀓𑁆𑀔𑀢𑀸;_  
_𑀅𑀗𑁆𑀓𑁂𑀦 𑀧𑀼𑀢𑁆𑀢𑀫𑀸𑀤𑀸𑀬,_  
_𑀪𑀭𑀺𑀬𑀸 𑀫𑀁 𑀉𑀧𑀸𑀕𑀫𑀺𑁇_  


(300.)

544\. _𑀢𑀜𑁆𑀘 𑀤𑀺𑀲𑁆𑀯𑀸𑀦 𑀆𑀬𑀦𑁆𑀢𑀺𑀁,_  
_𑀲𑀓𑀧𑀼𑀢𑁆𑀢𑀲𑁆𑀲 𑀫𑀸𑀢𑀭𑀁;_  
_𑀅𑀮𑀗𑁆𑀓𑀢𑀁 𑀲𑀼𑀯𑀲𑀦𑀁,_  
_𑀫𑀘𑁆𑀘𑀼𑀧𑀸𑀲𑀁𑀯 𑀑𑀟𑁆𑀟𑀺𑀢𑀁𑁇_  


(301.)

545\. _𑀢𑀢𑁄 𑀫𑁂 𑀫𑀦𑀲𑀻𑀓𑀸𑀭𑁄,_  
_𑀬𑁄𑀦𑀺𑀲𑁄 𑀉𑀤𑀧𑀚𑁆𑀚𑀣;_  
_𑀆𑀤𑀻𑀦𑀯𑁄 𑀧𑀸𑀢𑀼𑀭𑀳𑀼,_  
_𑀦𑀺𑀩𑁆𑀩𑀺𑀤𑀸 𑀲𑀫𑀢𑀺𑀝𑁆𑀞𑀣𑁇_  


(302.)

546\. _𑀢𑀢𑁄 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺 𑀫𑁂,_  
_𑀧𑀲𑁆𑀲 𑀥𑀫𑁆𑀫𑀲𑀼𑀥𑀫𑁆𑀫𑀢𑀁;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀦𑁆”𑀢𑀺𑁇_  


---

547\. …  𑀘𑀦𑁆𑀤𑀦𑁄 𑀣𑁂𑀭𑁄… 𑁇



[Go to previous page (4.1.8 Rāhulattheragāthā)](4.1.8.md) / [Go to parent page (4.1 Paṭhamavagga)](../19Th1/4/4.1.md) / [Go to next page (4.1.10 Dhammikattheragāthā)](4.1.10.md)


