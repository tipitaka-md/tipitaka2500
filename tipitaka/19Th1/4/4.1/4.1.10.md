
[Home](/) / [19Th1 Theragāthāpāḷi](/tipitaka/19Th1.md) / [4 Catukkanipāta](/tipitaka/19Th1/4.md) / [4.1 Paṭhamavagga](/tipitaka/19Th1/4/4.1.md)

# 𑁪𑁇𑁧𑁇𑁧𑁦 𑀥𑀫𑁆𑀫𑀺𑀓𑀢𑁆𑀣𑁂𑀭𑀕𑀸𑀣𑀸

### 𑀘𑀢𑀼𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀥𑀫𑁆𑀫𑀺𑀓𑀢𑁆𑀣𑁂𑀭𑀕𑀸𑀣𑀸

(303.)

548\. _“𑀥𑀫𑁆𑀫𑁄 𑀳𑀯𑁂 𑀭𑀓𑁆𑀔𑀢𑀺 𑀥𑀫𑁆𑀫𑀘𑀸𑀭𑀺𑀁,_  
_𑀥𑀫𑁆𑀫𑁄 𑀲𑀼𑀘𑀺𑀡𑁆𑀡𑁄 𑀲𑀼𑀔𑀫𑀸𑀯𑀳𑀢𑀺;_  
_𑀏𑀲𑀸𑀦𑀺𑀲𑀁𑀲𑁄 𑀥𑀫𑁆𑀫𑁂 𑀲𑀼𑀘𑀺𑀡𑁆𑀡𑁂,_  
_𑀦 𑀤𑀼𑀕𑁆𑀕𑀢𑀺𑀁 𑀕𑀘𑁆𑀙𑀢𑀺 𑀥𑀫𑁆𑀫𑀘𑀸𑀭𑀻𑁇_  


(304.)

549\. _𑀦 𑀳𑀺 𑀥𑀫𑁆𑀫𑁄 𑀅𑀥𑀫𑁆𑀫𑁄 𑀘,_  
_𑀉𑀪𑁄 𑀲𑀫𑀯𑀺𑀧𑀸𑀓𑀺𑀦𑁄;_  
_𑀅𑀥𑀫𑁆𑀫𑁄 𑀦𑀺𑀭𑀬𑀁 𑀦𑁂𑀢𑀺,_  
_𑀥𑀫𑁆𑀫𑁄 𑀧𑀸𑀧𑁂𑀢𑀺 𑀲𑀼𑀕𑁆𑀕𑀢𑀺𑀁𑁇_  


(305.)

550\. _𑀢𑀲𑁆𑀫𑀸 𑀳𑀺 𑀥𑀫𑁆𑀫𑁂𑀲𑀼 𑀓𑀭𑁂𑀬𑁆𑀬 𑀙𑀦𑁆𑀤𑀁,_  
_𑀇𑀢𑀺 𑀫𑁄𑀤𑀫𑀸𑀦𑁄 𑀲𑀼𑀕𑀢𑁂𑀦 𑀢𑀸𑀤𑀺𑀦𑀸;_  
_𑀥𑀫𑁆𑀫𑁂 𑀞𑀺𑀢𑀸 𑀲𑀼𑀕𑀢𑀯𑀭𑀲𑁆𑀲 𑀲𑀸𑀯𑀓𑀸,_  
_𑀦𑀻𑀬𑀦𑁆𑀢𑀺 𑀥𑀻𑀭𑀸 𑀲𑀭𑀡𑀯𑀭𑀕𑁆𑀕𑀕𑀸𑀫𑀺𑀦𑁄”𑁇_  


(306.)

551\. _“𑀯𑀺𑀧𑁆𑀨𑁄𑀝𑀺𑀢𑁄 𑀕𑀡𑁆𑀟𑀫𑀽𑀮𑁄,_  
_𑀢𑀡𑁆𑀳𑀸𑀚𑀸𑀮𑁄 𑀲𑀫𑀽𑀳𑀢𑁄;_  
_𑀲𑁄 𑀔𑀻𑀡𑀲𑀁𑀲𑀸𑀭𑁄 𑀦 𑀘𑀢𑁆𑀣𑀺 𑀓𑀺𑀜𑁆𑀘𑀦𑀁,_  
_𑀘𑀦𑁆𑀤𑁄 𑀬𑀣𑀸 𑀤𑁄𑀲𑀺𑀦𑀸 𑀧𑀼𑀡𑁆𑀡𑀫𑀸𑀲𑀺𑀬𑀦𑁆”𑀢𑀺𑁇_  


---

552\. …  𑀥𑀫𑁆𑀫𑀺𑀓𑁄 𑀣𑁂𑀭𑁄… 𑁇



[Go to previous page (4.1.9 Candanattheragāthā)](/tipitaka/19Th1/4/4.1/4.1.9.md) / [Go to parent page (4.1 Paṭhamavagga)](/tipitaka/19Th1/4/4.1.md) / [Go to next page (4.1.11 Sappakattheragāthā)](/tipitaka/19Th1/4/4.1/4.1.11.md)


