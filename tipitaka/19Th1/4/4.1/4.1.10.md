
[Home](/) / [19Th1 Theragāthāpāḷi](/tipitaka/19Th1.md) / [4 Catukkanipāta](/tipitaka/19Th1/4.md) / [4.1 Paṭhamavagga](/tipitaka/19Th1/4/4.1.md)

# 4.1.10 Dhammikattheragāthā

### Catukkanipāta

### Paṭhamavagga

### Dhammikattheragāthā

(303.)

548\. _“Dhammo have rakkhati dhammacāriṃ,_  
_Dhammo suciṇṇo sukhamāvahati;_  
_Esānisaṃso dhamme suciṇṇe,_  
_Na duggatiṃ gacchati dhammacārī._  


(304.)

549\. _Na hi dhammo adhammo ca,_  
_ubho samavipākino;_  
_Adhammo nirayaṃ neti,_  
_dhammo pāpeti suggatiṃ._  


(305.)

550\. _Tasmā hi dhammesu kareyya chandaṃ,_  
_Iti modamāno sugatena tādinā;_  
_Dhamme ṭhitā sugatavarassa sāvakā,_  
_Nīyanti dhīrā saraṇavaraggagāmino”._  


(306.)

551\. _“Vipphoṭito gaṇḍamūlo,_  
_Taṇhājālo samūhato;_  
_So khīṇasaṃsāro na catthi kiñcanaṃ,_  
_Cando yathā dosinā puṇṇamāsiyan”ti._  


---

552\. …  Dhammiko thero… .



[Go to previous page (4.1.9 Candanattheragāthā)](/tipitaka/19Th1/4/4.1/4.1.9.md) / [Go to parent page (4.1 Paṭhamavagga)](/tipitaka/19Th1/4/4.1.md) / [Go to next page (4.1.11 Sappakattheragāthā)](/tipitaka/19Th1/4/4.1/4.1.11.md)


