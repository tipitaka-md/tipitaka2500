
[Home](/) / [19Th1 Theragāthāpāḷi](../...md) / [4 Catukkanipāta](...md) / [4.1 Paṭhamavagga](../19Th1/4/4.1.md)

# 𑁪𑁇𑁧𑁇𑁨 𑀪𑀕𑀼𑀢𑁆𑀣𑁂𑀭𑀕𑀸𑀣𑀸

* 𑀘𑀢𑀼𑀓𑁆𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀪𑀕𑀼𑀢𑁆𑀣𑁂𑀭𑀕𑀸𑀣𑀸

(271.)

508\. _“𑀅𑀳𑀁 𑀫𑀺𑀤𑁆𑀥𑁂𑀦 𑀧𑀓𑀢𑁄,_  
_𑀯𑀺𑀳𑀸𑀭𑀸 𑀉𑀧𑀦𑀺𑀓𑁆𑀔𑀫𑀺𑀁;_  
_𑀘𑀗𑁆𑀓𑀫𑀁 𑀅𑀪𑀺𑀭𑀼𑀳𑀦𑁆𑀢𑁄,_  
_𑀢𑀢𑁆𑀣𑁂𑀯 𑀧𑀧𑀢𑀺𑀁 𑀙𑀫𑀸𑁇_  


(272.)

509\. _𑀕𑀢𑁆𑀢𑀸𑀦𑀺 𑀧𑀭𑀺𑀫𑀚𑁆𑀚𑀺𑀢𑁆𑀯𑀸,_  
_𑀧𑀼𑀦𑀧𑀸𑀭𑀼𑀬𑁆𑀳 𑀘𑀗𑁆𑀓𑀫𑀁;_  
_𑀘𑀗𑁆𑀓𑀫𑁂 𑀘𑀗𑁆𑀓𑀫𑀺𑀁 𑀲𑁄𑀳𑀁,_  
_𑀅𑀚𑁆𑀛𑀢𑁆𑀢𑀁 𑀲𑀼𑀲𑀫𑀸𑀳𑀺𑀢𑁄𑁇_  


(273.)

510\. _𑀢𑀢𑁄 𑀫𑁂 𑀫𑀦𑀲𑀻𑀓𑀸𑀭𑁄,_  
_𑀬𑁄𑀦𑀺𑀲𑁄 𑀉𑀤𑀧𑀚𑁆𑀚𑀣;_  
_𑀆𑀤𑀻𑀦𑀯𑁄 𑀧𑀸𑀢𑀼𑀭𑀳𑀼,_  
_𑀦𑀺𑀩𑁆𑀩𑀺𑀤𑀸 𑀲𑀫𑀢𑀺𑀝𑁆𑀞𑀣𑁇_  


(274.)

511\. _𑀢𑀢𑁄 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺 𑀫𑁂,_  
_𑀧𑀲𑁆𑀲 𑀥𑀫𑁆𑀫𑀲𑀼𑀥𑀫𑁆𑀫𑀢𑀁;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀦𑁆”𑀢𑀺𑁇_  


---

512\. …  𑀪𑀕𑀼𑀢𑁆𑀣𑁂𑀭𑁄… 𑁇



[Go to previous page (4.1.1 Nāgasamālattheragāthā)](4.1.1.md) / [Go to parent page (4.1 Paṭhamavagga)](../19Th1/4/4.1.md) / [Go to next page (4.1.3 Sabhiyattheragāthā)](4.1.3.md)


