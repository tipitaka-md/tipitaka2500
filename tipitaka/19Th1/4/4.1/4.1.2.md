
[Home](/) / [19Th1 Theragāthāpāḷi](../../../19Th1.md) / [4 Catukkanipāta](../../4.md) / [4.1 Paṭhamavagga](../4.1.md)

# 4.1.2 Bhaguttheragāthā

* Catukkanipāta

* Paṭhamavagga

* Bhaguttheragāthā

(271.)

508\. _“Ahaṃ middhena pakato,_  
_vihārā upanikkhamiṃ;_  
_Caṅkamaṃ abhiruhanto,_  
_tattheva papatiṃ chamā._  


(272.)

509\. _Gattāni parimajjitvā,_  
_punapāruyha caṅkamaṃ;_  
_Caṅkame caṅkamiṃ sohaṃ,_  
_ajjhattaṃ susamāhito._  


(273.)

510\. _Tato me manasīkāro,_  
_yoniso udapajjatha;_  
_Ādīnavo pāturahu,_  
_nibbidā samatiṭṭhatha._  


(274.)

511\. _Tato cittaṃ vimucci me,_  
_passa dhammasudhammataṃ;_  
_Tisso vijjā anuppattā,_  
_kataṃ buddhassa sāsanan”ti._  


---

512\. …  Bhagutthero… .



[Go to previous page (4.1.1 Nāgasamālattheragāthā)](4.1.1.md) / [Go to parent page (4.1 Paṭhamavagga)](../4.1.md) / [Go to next page (4.1.3 Sabhiyattheragāthā)](4.1.3.md)


