
[Home](/) / [19Th1 Theragāthāpāḷi](../../../19Th1.md) / [2 Dukanipāta](../../2.md) / [2.4 Catutthavagga](../2.4.md)

# 2.4.10 Kappaṭakurattheragāthā

* Dukanipāta

* Catutthavagga

* Kappaṭakurattheragāthā

(199.)

397\. _“Ayamiti kappaṭo kappaṭakuro,_  
_Acchāya atibharitāya;_  
_Amataghaṭikāyaṃ dhammakaṭamatto,_  
_Katapadaṃ jhānāni ocetuṃ._  


(200.)

398\. _Mā kho tvaṃ kappaṭa pacālesi,_  
_Mā tvaṃ upakaṇṇamhi tāḷessaṃ;_  
_Na hi tvaṃ kappaṭa mattamaññāsi,_  
_Saṃghamajjhamhi pacalāyamāno”ti._  


---

399\. …  Kappaṭakuro thero… .

  
Vaggo catuttho.



---

400\. Tassuddānaṃ



401\. _Migasiro sivako ca,_  
_upavāṇo ca paṇḍito;_  
_Isidinno ca kaccāno,_  
_nitako ca mahāvasī;_  
_Poṭiriyaputto nisabho,_  
_usabho kappaṭakuroti._  


[Go to previous page (2.4.9 Usabhattheragāthā)](2.4.9.md) / [Go to parent page (2.4 Catutthavagga)](../2.4.md) / [Go to next page (2.5 Pañcamavagga)](../2.5.md)


