
[Home](/) / [19Th1 Theragāthāpāḷi](../../../19Th1.md) / [2 Dukanipāta](../../2.md) / [2.5 Pañcamavagga](../2.5.md)

# 2.5.6 Cūḷakattheragāthā

* Dukanipāta

* Pañcamavagga

* Cūḷakattheragāthā

(211.)

417\. _“Nadanti morā susikhā supekhuṇā,_  
_Sunīlagīvā sumukhā sugajjino;_  
_Susaddalā cāpi mahāmahī ayaṃ,_  
_Subyāpitambu suvalāhakaṃ nabhaṃ._  


(212.)

418\. _Sukallarūpo sumanassa jhāyataṃ,_  
_Sunikkamo sādhu subuddhasāsane;_  
_Susukkasukkaṃ nipuṇaṃ sududdasaṃ,_  
_Phusāhi taṃ uttamamaccutaṃ padan”ti._  


---

419\. …  Cūḷako thero… .



[Go to previous page (2.5.5 Visākhapañcālaputtattheragāthā)](2.5.5.md) / [Go to parent page (2.5 Pañcamavagga)](../2.5.md) / [Go to next page (2.5.7 Anūpamattheragāthā)](2.5.7.md)


