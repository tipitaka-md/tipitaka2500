
[Home](/) / [19Th1 Theragāthāpāḷi](../../../19Th1.md) / [2 Dukanipāta](../../2.md) / [2.5 Pañcamavagga](../2.5.md)

# 2.5.9 Sandhitattheragāthā

* Dukanipāta

* Pañcamavagga

* Sandhitattheragāthā

(217.)

426\. _“Assatthe haritobhāse,_  
_saṃvirūḷhamhi pādape;_  
_Ekaṃ buddhagataṃ saññaṃ,_  
_alabhitthaṃ patissato._  


(218.)

427\. _Ekatiṃse ito kappe,_  
_yaṃ saññamalabhiṃ tadā;_  
_Tassā saññāya vāhasā,_  
_patto me āsavakkhayo”ti._  


---

428\. …  Sandhito thero… .

  
Vaggo pañcamo.



---

429\. Tassuddānaṃ



430\. _Kumārakassapo thero,_  
_dhammapālo ca brahmāli;_  
_Mogharājā visākho ca,_  
_cūḷako ca anūpamo;_  
_Vajjito sandhito thero,_  
_kilesarajavāhanoti._  


---

431\. Dukanipāto niṭṭhito.



---

432\. Tatruddānaṃ



433\. _Gāthādukanipātamhi,_  
_navuti ceva aṭṭha ca;_  
_Therā ekūnapaññāsaṃ,_  
_bhāsitā nayakovidāti._  


[Go to previous page (2.5.8 Vajjitattheragāthā)](2.5.8.md) / [Go to parent page (2.5 Pañcamavagga)](../2.5.md) / [Go to next page (3 Tikanipāta)](../../3.md)


