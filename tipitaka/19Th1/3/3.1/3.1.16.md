
[Home](/) / [19Th1 Theragāthāpāḷi](/tipitaka/19Th1.md) / [3 Tikanipāta](/tipitaka/19Th1/3.md) / [3.1 Paṭhamavagga](/tipitaka/19Th1/3/3.1.md)

# 𑁩𑁇𑁧𑁇𑁧𑁬 𑀯𑀺𑀫𑀮𑀢𑁆𑀣𑁂𑀭𑀕𑀸𑀣𑀸

### 𑀢𑀺𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀯𑀺𑀫𑀮𑀢𑁆𑀣𑁂𑀭𑀕𑀸𑀣𑀸

(264.)

494. _“𑀧𑀸𑀧𑀫𑀺𑀢𑁆𑀢𑁂 𑀯𑀺𑀯𑀚𑁆𑀚𑁂𑀢𑁆𑀯𑀸,_  
_𑀪𑀚𑁂𑀬𑁆𑀬𑀼𑀢𑁆𑀢𑀫𑀧𑀼𑀕𑁆𑀕𑀮𑀁;_  
_𑀑𑀯𑀸𑀤𑁂 𑀘𑀲𑁆𑀲 𑀢𑀺𑀝𑁆𑀞𑁂𑀬𑁆𑀬,_  
_𑀧𑀢𑁆𑀣𑁂𑀦𑁆𑀢𑁄 𑀅𑀘𑀮𑀁 𑀲𑀼𑀔𑀁𑁇_  


(265.)

495. _𑀧𑀭𑀺𑀢𑁆𑀢𑀁 𑀤𑀸𑀭𑀼𑀫𑀸𑀭𑀼𑀬𑁆𑀳,_  
_𑀬𑀣𑀸 𑀲𑀻𑀤𑁂 𑀫𑀳𑀡𑁆𑀡𑀯𑁂;_  
_𑀏𑀯𑀁 𑀓𑀼𑀲𑀻𑀢𑀫𑀸𑀕𑀫𑁆𑀫,_  
_𑀲𑀸𑀥𑀼𑀚𑀻𑀯𑀻𑀧𑀺 𑀲𑀻𑀤𑀢𑀺;_  
_𑀢𑀲𑁆𑀫𑀸 𑀢𑀁 𑀧𑀭𑀺𑀯𑀚𑁆𑀚𑁂𑀬𑁆𑀬,_  
_𑀓𑀼𑀲𑀻𑀢𑀁 𑀳𑀻𑀦𑀯𑀻𑀭𑀺𑀬𑀁𑁇_  


(266.)

496. _𑀧𑀯𑀺𑀯𑀺𑀢𑁆𑀢𑁂𑀳𑀺 𑀅𑀭𑀺𑀬𑁂𑀳𑀺,_  
_𑀧𑀳𑀺𑀢𑀢𑁆𑀢𑁂𑀳𑀺 𑀛𑀸𑀬𑀺𑀪𑀺;_  
_𑀦𑀺𑀘𑁆𑀘𑀁 𑀆𑀭𑀤𑁆𑀥𑀯𑀻𑀭𑀺𑀬𑁂𑀳𑀺,_  
_𑀧𑀡𑁆𑀟𑀺𑀢𑁂𑀳𑀺 𑀲𑀳𑀸𑀯𑀲𑁂”𑀢𑀺𑁇_  


---

497. …  𑀯𑀺𑀫𑀮𑁄 𑀣𑁂𑀭𑁄… 𑁇



---

498. 𑀢𑀺𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

499. 𑀢𑀢𑁆𑀭𑀼𑀤𑁆𑀤𑀸𑀦𑀁



500. _𑀅𑀗𑁆𑀕𑀡𑀺𑀓𑁄 𑀪𑀸𑀭𑀤𑁆𑀯𑀸𑀚𑁄,_  
_𑀧𑀘𑁆𑀘𑀬𑁄 𑀩𑀸𑀓𑀼𑀮𑁄 𑀇𑀲𑀺;_  
_𑀥𑀦𑀺𑀬𑁄 𑀫𑀸𑀢𑀗𑁆𑀕𑀧𑀼𑀢𑁆𑀢𑁄,_  
_𑀲𑁄𑀪𑀺𑀢𑁄 𑀯𑀸𑀭𑀡𑁄 𑀇𑀲𑀺𑁇_  


501. _𑀯𑀲𑁆𑀲𑀺𑀓𑁄 𑀘 𑀬𑀲𑁄𑀚𑁄 𑀘,_  
_𑀲𑀸𑀝𑀺𑀫𑀢𑁆𑀢𑀺𑀬𑀼𑀧𑀸𑀮𑀺 𑀘;_  
_𑀉𑀢𑁆𑀢𑀭𑀧𑀸𑀮𑁄 𑀅𑀪𑀺𑀪𑀽𑀢𑁄,_  
_𑀕𑁄𑀢𑀫𑁄 𑀳𑀸𑀭𑀺𑀢𑁄𑀧𑀺 𑀘𑁇_  


502. _𑀣𑁂𑀭𑁄 𑀢𑀺𑀓𑀦𑀺𑀧𑀸𑀢𑀫𑁆𑀳𑀺,_  
_𑀦𑀺𑀩𑁆𑀩𑀸𑀦𑁂 𑀯𑀺𑀫𑀮𑁄 𑀓𑀢𑁄;_  
_𑀅𑀝𑁆𑀞𑀢𑀸𑀮𑀻𑀲 𑀕𑀸𑀣𑀸𑀬𑁄,_  
_𑀣𑁂𑀭𑀸 𑀲𑁄𑀍𑀅𑀲 𑀓𑀺𑀢𑁆𑀢𑀺𑀢𑀸𑀢𑀺𑁇_  


[Go to previous page (3.1.15 Hāritattheragāthā)](/tipitaka/19Th1/3/3.1/3.1.15.md) / [Go to parent page (3.1 Paṭhamavagga)](/tipitaka/19Th1/3/3.1.md) / [Go to next page (4 Catukkanipāta)](/tipitaka/19Th1/4.md)


