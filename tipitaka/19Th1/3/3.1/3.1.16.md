
[Home](/) / [19Th1 Theragāthāpāḷi](../../../19Th1.md) / [3 Tikanipāta](../../3.md) / [3.1 Paṭhamavagga](../3.1.md)

# 3.1.16 Vimalattheragāthā

* Tikanipāta

* Paṭhamavagga

* Vimalattheragāthā

(264.)

494\. _“Pāpamitte vivajjetvā,_  
_bhajeyyuttamapuggalaṃ;_  
_Ovāde cassa tiṭṭheyya,_  
_patthento acalaṃ sukhaṃ._  


(265.)

495\. _Parittaṃ dārumāruyha,_  
_yathā sīde mahaṇṇave;_  
_Evaṃ kusītamāgamma,_  
_sādhujīvīpi sīdati;_  
_Tasmā taṃ parivajjeyya,_  
_kusītaṃ hīnavīriyaṃ._  


(266.)

496\. _Pavivittehi ariyehi,_  
_pahitattehi jhāyibhi;_  
_Niccaṃ āraddhavīriyehi,_  
_paṇḍitehi sahāvase”ti._  


---

497\. …  Vimalo thero… .



---

498\. Tikanipāto niṭṭhito.



---

499\. Tatruddānaṃ



500\. _Aṅgaṇiko bhāradvājo,_  
_paccayo bākulo isi;_  
_Dhaniyo mātaṅgaputto,_  
_sobhito vāraṇo isi._  


501\. _Vassiko ca yasojo ca,_  
_sāṭimattiyupāli ca;_  
_Uttarapālo abhibhūto,_  
_gotamo hāritopi ca._  


502\. _Thero tikanipātamhi,_  
_nibbāne vimalo kato;_  
_Aṭṭhatālīsa gāthāyo,_  
_therā soḷasa kittitāti._  


[Go to previous page (3.1.15 Hāritattheragāthā)](3.1.15.md) / [Go to parent page (3.1 Paṭhamavagga)](../3.1.md) / [Go to next page (4 Catukkanipāta)](../../4.md)


