
[Home](/) / [19Th1 Theragāthāpāḷi](../../../19Th1.md) / [6 Chakkanipāta](../../6.md) / [6.1 Paṭhamavagga](../6.1.md)

# 𑁬𑁇𑁧𑁇𑁧𑁧 𑀦𑁆𑀳𑀸𑀢𑀓𑀫𑀼𑀦𑀺𑀢𑁆𑀣𑁂𑀭𑀕𑀸𑀣𑀸

### 𑀙𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀦𑁆𑀳𑀸𑀢𑀓𑀫𑀼𑀦𑀺𑀢𑁆𑀣𑁂𑀭𑀕𑀸𑀣𑀸

(435.)

713\. _“𑀯𑀸𑀢𑀭𑁄𑀕𑀸𑀪𑀺𑀦𑀻𑀢𑁄 𑀢𑁆𑀯𑀁,_  
_𑀯𑀺𑀳𑀭𑀁 𑀓𑀸𑀦𑀦𑁂 𑀯𑀦𑁂;_  
_𑀧𑀯𑀺𑀤𑁆𑀥𑀕𑁄𑀘𑀭𑁂 𑀮𑀽𑀔𑁂,_  
_𑀓𑀣𑀁 𑀪𑀺𑀓𑁆𑀔𑀼 𑀓𑀭𑀺𑀲𑁆𑀲𑀲𑀺”𑁇_  


(436.)

714\. _“𑀧𑀻𑀢𑀺𑀲𑀼𑀔𑁂𑀦 𑀯𑀺𑀧𑀼𑀮𑁂𑀦,_  
_𑀨𑀭𑀺𑀢𑁆𑀯𑀸𑀦 𑀲𑀫𑀼𑀲𑁆𑀲𑀬𑀁;_  
_𑀮𑀽𑀔𑀫𑁆𑀧𑀺 𑀅𑀪𑀺𑀲𑀫𑁆𑀪𑁄𑀦𑁆𑀢𑁄,_  
_𑀯𑀺𑀳𑀭𑀺𑀲𑁆𑀲𑀸𑀫𑀺 𑀓𑀸𑀦𑀦𑁂𑁇_  


(437.)

715\. _𑀪𑀸𑀯𑁂𑀦𑁆𑀢𑁄 𑀲𑀢𑁆𑀢 𑀩𑁄𑀚𑁆𑀛𑀗𑁆𑀕𑁂,_  
_𑀇𑀦𑁆𑀤𑁆𑀭𑀺𑀬𑀸𑀦𑀺 𑀩𑀮𑀸𑀦𑀺 𑀘;_  
_𑀛𑀸𑀦𑀲𑁄𑀔𑀼𑀫𑁆𑀫𑀲𑀫𑁆𑀧𑀦𑁆𑀦𑁄,_  
_𑀯𑀺𑀳𑀭𑀺𑀲𑁆𑀲𑀁 𑀅𑀦𑀸𑀲𑀯𑁄𑁇_  


(438.)

716\. _𑀯𑀺𑀧𑁆𑀧𑀫𑀼𑀢𑁆𑀢𑀁 𑀓𑀺𑀮𑁂𑀲𑁂𑀳𑀺,_  
_𑀲𑀼𑀤𑁆𑀥𑀘𑀺𑀢𑁆𑀢𑀁 𑀅𑀦𑀸𑀯𑀺𑀮𑀁;_  
_𑀅𑀪𑀺𑀡𑁆𑀳𑀁 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑁄,_  
_𑀯𑀺𑀳𑀭𑀺𑀲𑁆𑀲𑀁 𑀅𑀦𑀸𑀲𑀯𑁄𑁇_  


(439.)

717\. _𑀅𑀚𑁆𑀛𑀢𑁆𑀢𑀜𑁆𑀘 𑀩𑀳𑀺𑀤𑁆𑀥𑀸 𑀘,_  
_𑀬𑁂 𑀫𑁂 𑀯𑀺𑀚𑁆𑀚𑀺𑀁𑀲𑀼 𑀆𑀲𑀯𑀸;_  
_𑀲𑀩𑁆𑀩𑁂 𑀅𑀲𑁂𑀲𑀸 𑀉𑀘𑁆𑀙𑀺𑀦𑁆𑀦𑀸,_  
_𑀦 𑀘 𑀉𑀧𑁆𑀧𑀚𑁆𑀚𑀭𑁂 𑀧𑀼𑀦𑁇_  


(440.)

718\. _𑀧𑀜𑁆𑀘𑀓𑁆𑀔𑀦𑁆𑀥𑀸 𑀧𑀭𑀺𑀜𑁆𑀜𑀸𑀢𑀸,_  
_𑀢𑀺𑀝𑁆𑀞𑀦𑁆𑀢𑀺 𑀙𑀺𑀦𑁆𑀦𑀫𑀽𑀮𑀓𑀸;_  
_𑀤𑀼𑀓𑁆𑀔𑀓𑁆𑀔𑀬𑁄 𑀅𑀦𑀼𑀧𑁆𑀧𑀢𑁆𑀢𑁄,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄”𑀢𑀺𑁇_  


---

719\. …  𑀦𑁆𑀳𑀸𑀢𑀓𑀫𑀼𑀦𑀺𑀢𑁆𑀣𑁂𑀭𑁄… 𑁇



[Go to previous page (6.1.10 Sumanattheragāthā)](6.1.10.md) / [Go to parent page (6.1 Paṭhamavagga)](../6.1.md) / [Go to next page (6.1.12 Brahmadattattheragāthā)](6.1.12.md)


