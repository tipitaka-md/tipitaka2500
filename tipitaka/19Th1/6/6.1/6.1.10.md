
[Home](/) / [19Th1 Theragāthāpāḷi](/tipitaka/19Th1.md) / [6 Chakkanipāta](/tipitaka/19Th1/6.md) / [6.1 Paṭhamavagga](/tipitaka/19Th1/6/6.1.md)

# 𑁬𑁇𑁧𑁇𑁧𑁦 𑀲𑀼𑀫𑀦𑀢𑁆𑀣𑁂𑀭𑀕𑀸𑀣𑀸

### 𑀙𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑀼𑀫𑀦𑀢𑁆𑀣𑁂𑀭𑀕𑀸𑀣𑀸

(429.)

706\. _“𑀬𑀤𑀸 𑀦𑀯𑁄 𑀧𑀩𑁆𑀩𑀚𑀺𑀢𑁄,_  
_𑀚𑀸𑀢𑀺𑀬𑀸 𑀲𑀢𑁆𑀢𑀯𑀲𑁆𑀲𑀺𑀓𑁄;_  
_𑀇𑀤𑁆𑀥𑀺𑀬𑀸 𑀅𑀪𑀺𑀪𑁄𑀢𑁆𑀯𑀸𑀦,_  
_𑀧𑀦𑁆𑀦𑀕𑀺𑀦𑁆𑀤𑀁 𑀫𑀳𑀺𑀤𑁆𑀥𑀺𑀓𑀁𑁇_  


(430.)

707\. _𑀉𑀧𑀚𑁆𑀛𑀸𑀬𑀲𑁆𑀲 𑀉𑀤𑀓𑀁,_  
_𑀅𑀦𑁄𑀢𑀢𑁆𑀢𑀸 𑀫𑀳𑀸𑀲𑀭𑀸;_  
_𑀆𑀳𑀭𑀸𑀫𑀺 𑀢𑀢𑁄 𑀤𑀺𑀲𑁆𑀯𑀸,_  
_𑀫𑀁 𑀲𑀢𑁆𑀣𑀸 𑀏𑀢𑀤𑀩𑁆𑀭𑀯𑀺”𑁇_  


(431.)

708\. _“𑀲𑀸𑀭𑀺𑀧𑀼𑀢𑁆𑀢 𑀇𑀫𑀁 𑀧𑀲𑁆𑀲,_  
_𑀆𑀕𑀘𑁆𑀙𑀦𑁆𑀢𑀁 𑀓𑀼𑀫𑀸𑀭𑀓𑀁;_  
_𑀉𑀤𑀓𑀓𑀼𑀫𑁆𑀪𑀫𑀸𑀤𑀸𑀬,_  
_𑀅𑀚𑁆𑀛𑀢𑁆𑀢𑀁 𑀲𑀼𑀲𑀫𑀸𑀳𑀺𑀢𑀁𑁇_  


(432.)

709\. _𑀧𑀸𑀲𑀸𑀤𑀺𑀓𑁂𑀦 𑀯𑀢𑁆𑀢𑁂𑀦,_  
_𑀓𑀮𑁆𑀬𑀸𑀡𑁃𑀭𑀺𑀬𑀸𑀧𑀣𑁄;_  
_𑀲𑀸𑀫𑀡𑁂𑀭𑁄𑀦𑀼𑀭𑀼𑀤𑁆𑀥𑀲𑁆𑀲,_  
_𑀇𑀤𑁆𑀥𑀺𑀬𑀸 𑀘 𑀯𑀺𑀲𑀸𑀭𑀤𑁄𑁇_  


(433.)

710\. _𑀆𑀚𑀸𑀦𑀻𑀬𑁂𑀦 𑀆𑀚𑀜𑁆𑀜𑁄,_  
_𑀲𑀸𑀥𑀼𑀦𑀸 𑀲𑀸𑀥𑀼𑀓𑀸𑀭𑀺𑀢𑁄;_  
_𑀯𑀺𑀦𑀻𑀢𑁄 𑀅𑀦𑀼𑀭𑀼𑀤𑁆𑀥𑁂𑀦,_  
_𑀓𑀢𑀓𑀺𑀘𑁆𑀘𑁂𑀦 𑀲𑀺𑀓𑁆𑀔𑀺𑀢𑁄𑁇_  


(434.)

711\. _𑀲𑁄 𑀧𑀢𑁆𑀯𑀸 𑀧𑀭𑀫𑀁 𑀲𑀦𑁆𑀢𑀺𑀁,_  
_𑀲𑀘𑁆𑀙𑀺𑀓𑀢𑁆𑀯𑀸 𑀅𑀓𑀼𑀧𑁆𑀧𑀢𑀁;_  
_𑀲𑀸𑀫𑀡𑁂𑀭𑁄 𑀲 𑀲𑀼𑀫𑀦𑁄,_  
_𑀫𑀸 𑀫𑀁 𑀚𑀜𑁆𑀜𑀸𑀢𑀺 𑀇𑀘𑁆𑀙𑀢𑀻”𑀢𑀺𑁇_  


---

712\. …  𑀲𑀼𑀫𑀦𑁄 𑀣𑁂𑀭𑁄… 𑁇



[Go to previous page (6.1.9 Purohitaputtajentattheragāthā)](/tipitaka/19Th1/6/6.1/6.1.9.md) / [Go to parent page (6.1 Paṭhamavagga)](/tipitaka/19Th1/6/6.1.md) / [Go to next page (6.1.11 Nhātakamunittheragāthā)](/tipitaka/19Th1/6/6.1/6.1.11.md)


