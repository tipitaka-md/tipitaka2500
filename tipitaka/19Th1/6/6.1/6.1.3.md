
[Home](/) / [19Th1 Theragāthāpāḷi](/tipitaka/19Th1.md) / [6 Chakkanipāta](/tipitaka/19Th1/6.md) / [6.1 Paṭhamavagga](/tipitaka/19Th1/6/6.1.md)

# 𑁬𑁇𑁧𑁇𑁩 𑀫𑀳𑀸𑀦𑀸𑀕𑀢𑁆𑀣𑁂𑀭𑀕𑀸𑀣𑀸

### 𑀙𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀫𑀳𑀸𑀦𑀸𑀕𑀢𑁆𑀣𑁂𑀭𑀕𑀸𑀣𑀸

(387.)

657\. _“𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀦𑀽𑀧𑀮𑀩𑁆𑀪𑀢𑀺;_  
_𑀧𑀭𑀺𑀳𑀸𑀬𑀢𑀺 𑀲𑀤𑁆𑀥𑀫𑁆𑀫𑀸,_  
_𑀫𑀘𑁆𑀙𑁄 𑀅𑀧𑁆𑀧𑁄𑀤𑀓𑁂 𑀬𑀣𑀸𑁇_  


(388.)

658\. _𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀦𑀽𑀧𑀮𑀩𑁆𑀪𑀢𑀺;_  
_𑀦 𑀯𑀺𑀭𑀽𑀳𑀢𑀺 𑀲𑀤𑁆𑀥𑀫𑁆𑀫𑁂,_  
_𑀔𑁂𑀢𑁆𑀢𑁂 𑀩𑀻𑀚𑀁𑀯 𑀧𑀽𑀢𑀺𑀓𑀁𑁇_  


(389.)

659\. _𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀦𑀽𑀧𑀮𑀩𑁆𑀪𑀢𑀺;_  
_𑀆𑀭𑀓𑀸 𑀳𑁄𑀢𑀺 𑀦𑀺𑀩𑁆𑀩𑀸𑀦𑀸,_  
_𑀥𑀫𑁆𑀫𑀭𑀸𑀚𑀲𑁆𑀲 𑀲𑀸𑀲𑀦𑁂𑁇_  


(390.)

660\. _𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀉𑀧𑀮𑀩𑁆𑀪𑀢𑀺;_  
_𑀦 𑀯𑀺𑀳𑀸𑀬𑀢𑀺 𑀲𑀤𑁆𑀥𑀫𑁆𑀫𑀸,_  
_𑀫𑀘𑁆𑀙𑁄 𑀩𑀯𑁆𑀳𑁄𑀤𑀓𑁂 𑀬𑀣𑀸𑁇_  


(391.)

661\. _𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀉𑀧𑀮𑀩𑁆𑀪𑀢𑀺;_  
_𑀲𑁄 𑀯𑀺𑀭𑀽𑀳𑀢𑀺 𑀲𑀤𑁆𑀥𑀫𑁆𑀫𑁂,_  
_𑀔𑁂𑀢𑁆𑀢𑁂 𑀩𑀻𑀚𑀁𑀯 𑀪𑀤𑁆𑀤𑀓𑀁𑁇_  


(392.)

662\. _𑀬𑀲𑁆𑀲 𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼,_  
_𑀕𑀸𑀭𑀯𑁄 𑀉𑀧𑀮𑀩𑁆𑀪𑀢𑀺;_  
_𑀲𑀦𑁆𑀢𑀺𑀓𑁂 𑀳𑁄𑀢𑀺 𑀦𑀺𑀩𑁆𑀩𑀸𑀦𑀁,_  
_𑀥𑀫𑁆𑀫𑀭𑀸𑀚𑀲𑁆𑀲 𑀲𑀸𑀲𑀦𑁂”𑀢𑀺𑁇_  


---

663\. …  𑀫𑀳𑀸𑀦𑀸𑀕𑁄 𑀣𑁂𑀭𑁄… 𑁇



[Go to previous page (6.1.2 Tekicchakārittheragāthā)](/tipitaka/19Th1/6/6.1/6.1.2.md) / [Go to parent page (6.1 Paṭhamavagga)](/tipitaka/19Th1/6/6.1.md) / [Go to next page (6.1.4 Kullattheragāthā)](/tipitaka/19Th1/6/6.1/6.1.4.md)


