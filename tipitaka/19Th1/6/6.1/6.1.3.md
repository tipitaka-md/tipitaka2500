
[Home](/) / [19Th1 Theragāthāpāḷi](../../../19Th1.md) / [6 Chakkanipāta](../../6.md) / [6.1 Paṭhamavagga](../6.1.md)

# 6.1.3 Mahānāgattheragāthā

* Chakkanipāta

* Paṭhamavagga

* Mahānāgattheragāthā

(387.)

657\. _“Yassa sabrahmacārīsu,_  
_gāravo nūpalabbhati;_  
_Parihāyati saddhammā,_  
_maccho appodake yathā._  


(388.)

658\. _Yassa sabrahmacārīsu,_  
_gāravo nūpalabbhati;_  
_Na virūhati saddhamme,_  
_khette bījaṃva pūtikaṃ._  


(389.)

659\. _Yassa sabrahmacārīsu,_  
_gāravo nūpalabbhati;_  
_Ārakā hoti nibbānā,_  
_dhammarājassa sāsane._  


(390.)

660\. _Yassa sabrahmacārīsu,_  
_gāravo upalabbhati;_  
_Na vihāyati saddhammā,_  
_maccho bavhodake yathā._  


(391.)

661\. _Yassa sabrahmacārīsu,_  
_gāravo upalabbhati;_  
_So virūhati saddhamme,_  
_khette bījaṃva bhaddakaṃ._  


(392.)

662\. _Yassa sabrahmacārīsu,_  
_gāravo upalabbhati;_  
_Santike hoti nibbānaṃ,_  
_dhammarājassa sāsane”ti._  


---

663\. …  Mahānāgo thero… .



[Go to previous page (6.1.2 Tekicchakārittheragāthā)](6.1.2.md) / [Go to parent page (6.1 Paṭhamavagga)](../6.1.md) / [Go to next page (6.1.4 Kullattheragāthā)](6.1.4.md)


