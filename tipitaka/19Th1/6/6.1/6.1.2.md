
[Home](/) / [19Th1 Theragāthāpāḷi](../../../19Th1.md) / [6 Chakkanipāta](../../6.md) / [6.1 Paṭhamavagga](../6.1.md)

# 6.1.2 Tekicchakārittheragāthā

* Chakkanipāta

* Paṭhamavagga

* Tekicchakārittheragāthā

(381.)

650\. _“Atihitā vīhi,_  
_khalagatā sālī;_  
_Na ca labhe piṇḍaṃ,_  
_kathamahaṃ kassaṃ”._  


(382.)

651\. _“Buddhamappameyyaṃ anussara pasanno,_  
_Pītiyā phuṭasarīro hohisi satatamudaggo._  


(383.)

652\. _Dhammamappameyyaṃ anussara pasanno,_  
_Pītiyā phuṭasarīro hohisi satatamudaggo._  


(384.)

653\. _Saṃghamappameyyaṃ anussara pasanno,_  
_Pītiyā phuṭasarīro hohisi satatamudaggo”._  


(385.)

654\. _“Abbhokāse viharasi,_  
_Sītā hemantikā imā ratyo;_  
_Mā sītena pareto vihaññittho,_  
_Pavisa tvaṃ vihāraṃ phusitaggaḷaṃ”._  


(386.)

655\. _“Phusissaṃ catasso appamaññāyo,_  
_Tāhi ca sukhito viharissaṃ;_  
_Nāhaṃ sītena vihaññissaṃ,_  
_Aniñjito viharanto”ti._  


---

656\. …  Tekicchakārī thero… .



[Go to previous page (6.1.1 Uruveḷakassapattheragāthā)](6.1.1.md) / [Go to parent page (6.1 Paṭhamavagga)](../6.1.md) / [Go to next page (6.1.3 Mahānāgattheragāthā)](6.1.3.md)


