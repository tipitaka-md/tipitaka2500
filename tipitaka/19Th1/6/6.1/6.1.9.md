
[Home](/) / [19Th1 Theragāthāpāḷi](/tipitaka/19Th1.md) / [6 Chakkanipāta](/tipitaka/19Th1/6.md) / [6.1 Paṭhamavagga](/tipitaka/19Th1/6/6.1.md)

# 𑁬𑁇𑁧𑁇𑁯 𑀧𑀼𑀭𑁄𑀳𑀺𑀢𑀧𑀼𑀢𑁆𑀢𑀚𑁂𑀦𑁆𑀢𑀢𑁆𑀣𑁂𑀭𑀕𑀸𑀣𑀸

### 𑀙𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀧𑀼𑀭𑁄𑀳𑀺𑀢𑀧𑀼𑀢𑁆𑀢𑀚𑁂𑀦𑁆𑀢𑀢𑁆𑀣𑁂𑀭𑀕𑀸𑀣𑀸

(423.)

699. _“𑀚𑀸𑀢𑀺𑀫𑀤𑁂𑀦 𑀫𑀢𑁆𑀢𑁄𑀳𑀁,_  
_𑀪𑁄𑀕𑁃𑀲𑁆𑀲𑀭𑀺𑀬𑁂𑀦 𑀘;_  
_𑀲𑀡𑁆𑀞𑀸𑀦𑀯𑀡𑁆𑀡𑀭𑀽𑀧𑁂𑀦,_  
_𑀫𑀤𑀫𑀢𑁆𑀢𑁄 𑀅𑀘𑀸𑀭𑀺𑀳𑀁𑁇_  


(424.)

700. _𑀦𑀸𑀢𑁆𑀢𑀦𑁄 𑀲𑀫𑀓𑀁 𑀓𑀜𑁆𑀘𑀺,_  
_𑀅𑀢𑀺𑀭𑁂𑀓𑀁 𑀘 𑀫𑀜𑁆𑀜𑀺𑀲𑀁;_  
_𑀅𑀢𑀺𑀫𑀸𑀦𑀳𑀢𑁄 𑀩𑀸𑀮𑁄,_  
_𑀧𑀢𑁆𑀣𑀤𑁆𑀥𑁄 𑀉𑀲𑁆𑀲𑀺𑀢𑀤𑁆𑀥𑀚𑁄𑁇_  


(425.)

701. _𑀫𑀸𑀢𑀭𑀁 𑀧𑀺𑀢𑀭𑀜𑁆𑀘𑀸𑀧𑀺,_  
_𑀅𑀜𑁆𑀜𑁂𑀧𑀺 𑀕𑀭𑀼𑀲𑀫𑁆𑀫𑀢𑁂;_  
_𑀦 𑀓𑀜𑁆𑀘𑀺 𑀅𑀪𑀺𑀯𑀸𑀤𑁂𑀲𑀺𑀁,_  
_𑀫𑀸𑀦𑀢𑁆𑀣𑀤𑁆𑀥𑁄 𑀅𑀦𑀸𑀤𑀭𑁄𑁇_  


(426.)

702. _𑀤𑀺𑀲𑁆𑀯𑀸 𑀯𑀺𑀦𑀸𑀬𑀓𑀁 𑀅𑀕𑁆𑀕𑀁,_  
_𑀲𑀸𑀭𑀣𑀻𑀦𑀁 𑀯𑀭𑀼𑀢𑁆𑀢𑀫𑀁;_  
_𑀢𑀧𑀦𑁆𑀢𑀫𑀺𑀯 𑀆𑀤𑀺𑀘𑁆𑀘𑀁,_  
_𑀪𑀺𑀓𑁆𑀔𑀼𑀲𑀁𑀖𑀧𑀼𑀭𑀓𑁆𑀔𑀢𑀁𑁇_  


(427.)

703. _𑀫𑀸𑀦𑀁 𑀫𑀤𑀜𑁆𑀘 𑀙𑀟𑁆𑀟𑁂𑀢𑁆𑀯𑀸,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸;_  
_𑀲𑀺𑀭𑀲𑀸 𑀅𑀪𑀺𑀯𑀸𑀤𑁂𑀲𑀺𑀁,_  
_𑀲𑀩𑁆𑀩𑀲𑀢𑁆𑀢𑀸𑀦𑀫𑀼𑀢𑁆𑀢𑀫𑀁𑁇_  


(428.)

704. _𑀅𑀢𑀺𑀫𑀸𑀦𑁄 𑀘 𑀑𑀫𑀸𑀦𑁄,_  
_𑀧𑀳𑀻𑀦𑀸 𑀲𑀼𑀲𑀫𑀽𑀳𑀢𑀸;_  
_𑀅𑀲𑁆𑀫𑀺𑀫𑀸𑀦𑁄 𑀲𑀫𑀼𑀘𑁆𑀙𑀺𑀦𑁆𑀦𑁄,_  
_𑀲𑀩𑁆𑀩𑁂 𑀫𑀸𑀦𑀯𑀺𑀥𑀸 𑀳𑀢𑀸”𑀢𑀺𑁇_  


---

705. …  𑀚𑁂𑀦𑁆𑀢𑁄 𑀧𑀼𑀭𑁄𑀳𑀺𑀢𑀧𑀼𑀢𑁆𑀢𑁄 𑀣𑁂𑀭𑁄… 𑁇



[Go to previous page (6.1.8 Migajālattheragāthā)](/tipitaka/19Th1/6/6.1/6.1.8.md) / [Go to parent page (6.1 Paṭhamavagga)](/tipitaka/19Th1/6/6.1.md) / [Go to next page (6.1.10 Sumanattheragāthā)](/tipitaka/19Th1/6/6.1/6.1.10.md)


