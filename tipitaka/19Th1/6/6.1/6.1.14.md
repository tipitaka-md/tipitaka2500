
[Home](/) / [19Th1 Theragāthāpāḷi](/tipitaka/19Th1.md) / [6 Chakkanipāta](/tipitaka/19Th1/6.md) / [6.1 Paṭhamavagga](/tipitaka/19Th1/6/6.1.md)

# 𑁬𑁇𑁧𑁇𑁧𑁪 𑀲𑀩𑁆𑀩𑀓𑀸𑀫𑀺𑀢𑁆𑀣𑁂𑀭𑀕𑀸𑀣𑀸

### 𑀙𑀓𑁆𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑀩𑁆𑀩𑀓𑀸𑀫𑀺𑀢𑁆𑀣𑁂𑀭𑀕𑀸𑀣𑀸

(453.)

734\. _“𑀤𑁆𑀯𑀺𑀧𑀸𑀤𑀓𑁄𑀬𑀁 𑀅𑀲𑀼𑀘𑀺,_  
_𑀤𑀼𑀕𑁆𑀕𑀦𑁆𑀥𑁄 𑀧𑀭𑀺𑀳𑀻𑀭𑀢𑀺;_  
_𑀦𑀸𑀦𑀸𑀓𑀼𑀡𑀧𑀧𑀭𑀺𑀧𑀽𑀭𑁄,_  
_𑀯𑀺𑀲𑁆𑀲𑀯𑀦𑁆𑀢𑁄 𑀢𑀢𑁄 𑀢𑀢𑁄𑁇_  


(454.)

735\. _𑀫𑀺𑀕𑀁 𑀦𑀺𑀮𑀻𑀦𑀁 𑀓𑀽𑀝𑁂𑀦,_  
_𑀩𑀍𑀇𑀲𑁂𑀦𑁂𑀯 𑀅𑀫𑁆𑀩𑀼𑀚𑀁;_  
_𑀯𑀸𑀦𑀭𑀁 𑀯𑀺𑀬 𑀮𑁂𑀧𑁂𑀦,_  
_𑀩𑀸𑀥𑀬𑀦𑁆𑀢𑀺 𑀧𑀼𑀣𑀼𑀚𑁆𑀚𑀦𑀁𑁇_  


(455.)

736\. _𑀭𑀽𑀧𑀸 𑀲𑀤𑁆𑀤𑀸 𑀭𑀲𑀸 𑀕𑀦𑁆𑀥𑀸,_  
_𑀨𑁄𑀝𑁆𑀞𑀩𑁆𑀩𑀸 𑀘 𑀫𑀦𑁄𑀭𑀫𑀸;_  
_𑀧𑀜𑁆𑀘 𑀓𑀸𑀫𑀕𑀼𑀡𑀸 𑀏𑀢𑁂,_  
_𑀇𑀢𑁆𑀣𑀺𑀭𑀽𑀧𑀲𑁆𑀫𑀺 𑀤𑀺𑀲𑁆𑀲𑀭𑁂𑁇_  


(456.)

737\. _𑀬𑁂 𑀏𑀢𑀸 𑀉𑀧𑀲𑁂𑀯𑀦𑁆𑀢𑀺,_  
_𑀭𑀢𑁆𑀢𑀘𑀺𑀢𑁆𑀢𑀸 𑀧𑀼𑀣𑀼𑀚𑁆𑀚𑀦𑀸;_  
_𑀯𑀟𑁆𑀠𑁂𑀦𑁆𑀢𑀺 𑀓𑀝𑀲𑀺𑀁 𑀖𑁄𑀭𑀁,_  
_𑀆𑀘𑀺𑀦𑀦𑁆𑀢𑀺 𑀧𑀼𑀦𑀩𑁆𑀪𑀯𑀁𑁇_  


(457.)

738\. _𑀬𑁄 𑀘𑁂𑀢𑀸 𑀧𑀭𑀺𑀯𑀚𑁆𑀚𑁂𑀢𑀺,_  
_𑀲𑀧𑁆𑀧𑀲𑁆𑀲𑁂𑀯 𑀧𑀤𑀸 𑀲𑀺𑀭𑁄;_  
_𑀲𑁄𑀫𑀁 𑀯𑀺𑀲𑀢𑁆𑀢𑀺𑀓𑀁 𑀮𑁄𑀓𑁂,_  
_𑀲𑀢𑁄 𑀲𑀫𑀢𑀺𑀯𑀢𑁆𑀢𑀢𑀺𑁇_  


(458.)

739\. _𑀓𑀸𑀫𑁂𑀲𑁆𑀯𑀸𑀤𑀻𑀦𑀯𑀁 𑀤𑀺𑀲𑁆𑀯𑀸,_  
_𑀦𑁂𑀓𑁆𑀔𑀫𑁆𑀫𑀁 𑀤𑀝𑁆𑀞𑀼 𑀔𑁂𑀫𑀢𑁄;_  
_𑀦𑀺𑀲𑁆𑀲𑀝𑁄 𑀲𑀩𑁆𑀩𑀓𑀸𑀫𑁂𑀳𑀺,_  
_𑀧𑀢𑁆𑀢𑁄 𑀫𑁂 𑀆𑀲𑀯𑀓𑁆𑀔𑀬𑁄”𑀢𑀺𑁇_  


---

740\. …  𑀲𑀩𑁆𑀩𑀓𑀸𑀫𑀺𑀢𑁆𑀣𑁂𑀭𑁄… 𑁇



---

741\. 𑀙𑀓𑁆𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

742\. 𑀢𑀢𑁆𑀭𑀼𑀤𑁆𑀤𑀸𑀦𑀁



743\. _𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑁄 𑀘,_  
_𑀣𑁂𑀭𑁄 𑀢𑁂𑀓𑀺𑀘𑁆𑀙𑀓𑀸𑀭𑀺 𑀘;_  
_𑀫𑀳𑀸𑀦𑀸𑀕𑁄 𑀘 𑀓𑀼𑀮𑁆𑀮𑁄 𑀘,_  
_𑀫𑀸𑀮𑀼𑀓𑁆𑀬𑁄 𑀲𑀧𑁆𑀧𑀤𑀸𑀲𑀓𑁄;_  
_𑀓𑀸𑀢𑀺𑀬𑀸𑀦𑁄 𑀫𑀺𑀕𑀚𑀸𑀮𑁄,_  
_𑀚𑁂𑀦𑁆𑀢𑁄 𑀲𑀼𑀫𑀦𑀲𑀯𑁆𑀳𑀬𑁄;_  
_𑀦𑁆𑀳𑀸𑀢𑀫𑀼𑀦𑀺 𑀩𑁆𑀭𑀳𑁆𑀫𑀤𑀢𑁆𑀢𑁄,_  
_𑀲𑀺𑀭𑀺𑀫𑀡𑁆𑀟𑁄 𑀲𑀩𑁆𑀩𑀓𑀸𑀫𑀻 𑀘;_  
_𑀕𑀸𑀣𑀸𑀬𑁄 𑀘𑀢𑀼𑀭𑀸𑀲𑀻𑀢𑀺,_  
_𑀣𑁂𑀭𑀸 𑀘𑁂𑀢𑁆𑀣 𑀘𑀢𑀼𑀤𑁆𑀤𑀲𑀸𑀢𑀺𑁇_  


[Go to previous page (6.1.13 Sirimaṇḍattheragāthā)](/tipitaka/19Th1/6/6.1/6.1.13.md) / [Go to parent page (6.1 Paṭhamavagga)](/tipitaka/19Th1/6/6.1.md) / [Go to next page (7 Sattakanipāta)](/tipitaka/19Th1/7.md)


