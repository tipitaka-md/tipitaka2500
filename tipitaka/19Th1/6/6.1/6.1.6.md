
[Home](/) / [19Th1 Theragāthāpāḷi](../../../19Th1.md) / [6 Chakkanipāta](../../6.md) / [6.1 Paṭhamavagga](../6.1.md)

# 6.1.6 Sappadāsattheragāthā

* Chakkanipāta

* Paṭhamavagga

* Sappadāsattheragāthā

(405.)

678\. _“Paṇṇavīsativassāni,_  
_yato pabbajito ahaṃ;_  
_Accharāsaṅghātamattampi,_  
_cetosantimanajjhagaṃ._  


(406.)

679\. _Aladdhā cittassekaggaṃ,_  
_kāmarāgena aṭṭito;_  
_Bāhā paggayha kandanto,_  
_vihārā upanikkhamiṃ._  


(407.)

680\. _Satthaṃ vā āharissāmi,_  
_Ko attho jīvitena me;_  
_Kathaṃ hi sikkhaṃ paccakkhaṃ,_  
_Kālaṃ kubbetha mādiso._  


(408.)

681\. _Tadāhaṃ khuramādāya,_  
_mañcakamhi upāvisiṃ;_  
_Parinīto khuro āsi,_  
_dhamaniṃ chettumattano._  


(409.)

682\. _Tato me manasīkāro,_  
_yoniso udapajjatha;_  
_Ādīnavo pāturahu,_  
_nibbidā samatiṭṭhatha._  


(410.)

683\. _Tato cittaṃ vimucci me,_  
_passa dhammasudhammataṃ;_  
_Tisso vijjā anuppattā,_  
_kataṃ buddhassa sāsanan”ti._  


---

684\. …  Sappadāso thero… .



[Go to previous page (6.1.5 Mālukyaputtattheragāthā)](6.1.5.md) / [Go to parent page (6.1 Paṭhamavagga)](../6.1.md) / [Go to next page (6.1.7 Kātiyānattheragāthā)](6.1.7.md)


