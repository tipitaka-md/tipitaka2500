
[Home](/) / [19Th1 Theragāthāpāḷi](../../../19Th1.md) / [13 Terasanipāta](../../13.md) / [13.1 Paṭhamavagga](../13.1.md)

# 𑁧𑁩𑁇𑁧𑁇𑁧 𑀲𑁄𑀡𑀓𑁄𑀍𑀇𑀯𑀺𑀲𑀢𑁆𑀣𑁂𑀭𑀕𑀸𑀣𑀸

### 𑀢𑁂𑀭𑀲𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑁄𑀡𑀓𑁄𑀍𑀇𑀯𑀺𑀲𑀢𑁆𑀣𑁂𑀭𑀕𑀸𑀣𑀸

(632.)

954\. _“𑀬𑀸𑀳𑀼 𑀭𑀝𑁆𑀞𑁂 𑀲𑀫𑀼𑀓𑁆𑀓𑀝𑁆𑀞𑁄,_  
_𑀭𑀜𑁆𑀜𑁄 𑀅𑀗𑁆𑀕𑀲𑁆𑀲 𑀧𑀤𑁆𑀥𑀕𑀽;_  
_𑀲𑁆𑀯𑀚𑁆𑀚 𑀥𑀫𑁆𑀫𑁂𑀲𑀼 𑀉𑀓𑁆𑀓𑀝𑁆𑀞𑁄,_  
_𑀲𑁄𑀡𑁄 𑀤𑀼𑀓𑁆𑀔𑀲𑁆𑀲 𑀧𑀸𑀭𑀕𑀽𑁇_  


(633.)

955\. _𑀧𑀜𑁆𑀘 𑀙𑀺𑀦𑁆𑀤𑁂 𑀧𑀜𑁆𑀘 𑀚𑀳𑁂,_  
_𑀧𑀜𑁆𑀘 𑀘𑀼𑀢𑁆𑀢𑀭𑀺 𑀪𑀸𑀯𑀬𑁂;_  
_𑀧𑀜𑁆𑀘𑀲𑀗𑁆𑀕𑀸𑀢𑀺𑀕𑁄 𑀪𑀺𑀓𑁆𑀔𑀼,_  
_𑀑𑀖𑀢𑀺𑀡𑁆𑀡𑁄𑀢𑀺 𑀯𑀼𑀘𑁆𑀘𑀢𑀺𑁇_  


(634.)

956\. _𑀉𑀦𑁆𑀦𑀍𑀅𑀲𑁆𑀲 𑀧𑀫𑀢𑁆𑀢𑀲𑁆𑀲,_  
_𑀩𑀸𑀳𑀺𑀭𑀸𑀲𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀲𑀻𑀮𑀁 𑀲𑀫𑀸𑀥𑀺 𑀧𑀜𑁆𑀜𑀸 𑀘,_  
_𑀧𑀸𑀭𑀺𑀧𑀽𑀭𑀺𑀁 𑀦 𑀕𑀘𑁆𑀙𑀢𑀺𑁇_  


(635.)

957\. _𑀬𑀜𑁆𑀳𑀺 𑀓𑀺𑀘𑁆𑀘𑀁 𑀅𑀧𑀯𑀺𑀤𑁆𑀥𑀁,_  
_𑀅𑀓𑀺𑀘𑁆𑀘𑀁 𑀧𑀦 𑀓𑀭𑀻𑀬𑀢𑀺;_  
_𑀉𑀦𑁆𑀦𑀍𑀆𑀦𑀁 𑀧𑀫𑀢𑁆𑀢𑀸𑀦𑀁,_  
_𑀢𑁂𑀲𑀁 𑀯𑀟𑁆𑀠𑀦𑁆𑀢𑀺 𑀆𑀲𑀯𑀸𑁇_  


(636.)

958\. _𑀬𑁂𑀲𑀜𑁆𑀘 𑀲𑀼𑀲𑀫𑀸𑀭𑀤𑁆𑀥𑀸,_  
_𑀦𑀺𑀘𑁆𑀘𑀁 𑀓𑀸𑀬𑀕𑀢𑀸 𑀲𑀢𑀺;_  
_𑀅𑀓𑀺𑀘𑁆𑀘𑀁 𑀢𑁂 𑀦 𑀲𑁂𑀯𑀦𑁆𑀢𑀺,_  
_𑀓𑀺𑀘𑁆𑀘𑁂 𑀲𑀸𑀢𑀘𑁆𑀘𑀓𑀸𑀭𑀺𑀦𑁄;_  
_𑀲𑀢𑀸𑀦𑀁 𑀲𑀫𑁆𑀧𑀚𑀸𑀦𑀸𑀦𑀁,_  
_𑀅𑀢𑁆𑀣𑀁 𑀕𑀘𑁆𑀙𑀦𑁆𑀢𑀺 𑀆𑀲𑀯𑀸𑁇_  


(637.)

959\. _𑀉𑀚𑀼𑀫𑀕𑁆𑀕𑀫𑁆𑀳𑀺 𑀅𑀓𑁆𑀔𑀸𑀢𑁂,_  
_𑀕𑀘𑁆𑀙𑀣 𑀫𑀸 𑀦𑀺𑀯𑀢𑁆𑀢𑀣;_  
_𑀅𑀢𑁆𑀢𑀦𑀸 𑀘𑁄𑀤𑀬𑀢𑁆𑀢𑀸𑀦𑀁,_  
_𑀦𑀺𑀩𑁆𑀩𑀸𑀦𑀫𑀪𑀺𑀳𑀸𑀭𑀬𑁂𑁇_  


(638.)

960\. _𑀅𑀘𑁆𑀘𑀸𑀭𑀤𑁆𑀥𑀫𑁆𑀳𑀺 𑀯𑀻𑀭𑀺𑀬𑀫𑁆𑀳𑀺,_  
_𑀲𑀢𑁆𑀣𑀸 𑀮𑁄𑀓𑁂 𑀅𑀦𑀼𑀢𑁆𑀢𑀭𑁄;_  
_𑀯𑀻𑀡𑁄𑀧𑀫𑀁 𑀓𑀭𑀺𑀢𑁆𑀯𑀸 𑀫𑁂,_  
_𑀥𑀫𑁆𑀫𑀁 𑀤𑁂𑀲𑁂𑀲𑀺 𑀘𑀓𑁆𑀔𑀼𑀫𑀸;_  
_𑀢𑀲𑁆𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀯𑀺𑀳𑀸𑀲𑀺𑀁 𑀲𑀸𑀲𑀦𑁂 𑀭𑀢𑁄𑁇_  


(639.)

961\. _𑀲𑀫𑀣𑀁 𑀧𑀝𑀺𑀧𑀸𑀤𑁂𑀲𑀺𑀁,_  
_𑀉𑀢𑁆𑀢𑀫𑀢𑁆𑀣𑀲𑁆𑀲 𑀧𑀢𑁆𑀢𑀺𑀬𑀸;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(640.)

962\. _𑀦𑁂𑀓𑁆𑀔𑀫𑁆𑀫𑁂 𑀅𑀥𑀺𑀫𑀼𑀢𑁆𑀢𑀲𑁆𑀲,_  
_𑀧𑀯𑀺𑀯𑁂𑀓𑀜𑁆𑀘 𑀘𑁂𑀢𑀲𑁄;_  
_𑀅𑀩𑁆𑀬𑀸𑀧𑀚𑁆𑀚𑀸𑀥𑀺𑀫𑀼𑀢𑁆𑀢𑀲𑁆𑀲,_  
_𑀉𑀧𑀸𑀤𑀸𑀦𑀓𑁆𑀔𑀬𑀲𑁆𑀲 𑀘𑁇_  


(641.)

963\. _𑀢𑀡𑁆𑀳𑀓𑁆𑀔𑀬𑀸𑀥𑀺𑀫𑀼𑀢𑁆𑀢𑀲𑁆𑀲,_  
_𑀅𑀲𑀫𑁆𑀫𑁄𑀳𑀜𑁆𑀘 𑀘𑁂𑀢𑀲𑁄;_  
_𑀤𑀺𑀲𑁆𑀯𑀸 𑀆𑀬𑀢𑀦𑀼𑀧𑁆𑀧𑀸𑀤𑀁,_  
_𑀲𑀫𑁆𑀫𑀸 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀢𑀺𑁇_  


(642.)

964\. _𑀢𑀲𑁆𑀲 𑀲𑀫𑁆𑀫𑀸 𑀯𑀺𑀫𑀼𑀢𑁆𑀢𑀲𑁆𑀲,_  
_𑀲𑀦𑁆𑀢𑀘𑀺𑀢𑁆𑀢𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀓𑀢𑀲𑁆𑀲 𑀧𑀝𑀺𑀘𑀬𑁄 𑀦𑀢𑁆𑀣𑀺,_  
_𑀓𑀭𑀡𑀻𑀬𑀁 𑀦 𑀯𑀺𑀚𑁆𑀚𑀢𑀺𑁇_  


(643.)

965\. _𑀲𑁂𑀮𑁄 𑀬𑀣𑀸 𑀏𑀓𑀕𑁆𑀖𑀦𑁄,_  
_𑀯𑀸𑀢𑁂𑀦 𑀦 𑀲𑀫𑀻𑀭𑀢𑀺;_  
_𑀏𑀯𑀁 𑀭𑀽𑀧𑀸 𑀭𑀲𑀸 𑀲𑀤𑁆𑀤𑀸,_  
_𑀕𑀦𑁆𑀥𑀸 𑀨𑀲𑁆𑀲𑀸 𑀘 𑀓𑁂𑀯𑀮𑀸𑁇_  


(644.)

966\. _𑀇𑀝𑁆𑀞𑀸 𑀥𑀫𑁆𑀫𑀸 𑀅𑀦𑀺𑀝𑁆𑀞𑀸 𑀘,_  
_𑀦𑀧𑁆𑀧𑀯𑁂𑀥𑁂𑀦𑁆𑀢𑀺 𑀢𑀸𑀤𑀺𑀦𑁄;_  
_𑀞𑀺𑀢𑀁 𑀘𑀺𑀢𑁆𑀢𑀁 𑀯𑀺𑀲𑀜𑁆𑀜𑀼𑀢𑁆𑀢𑀁,_  
_𑀯𑀬𑀜𑁆𑀘𑀲𑁆𑀲𑀸𑀦𑀼𑀧𑀲𑁆𑀲𑀢𑀻”𑀢𑀺𑁇_  


---

967\. …  𑀲𑁄𑀡𑁄 𑀓𑁄𑀍𑀇𑀯𑀺𑀲𑁄 𑀣𑁂𑀭𑁄… 𑁇



---

968\. 𑀢𑁂𑀭𑀲𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

969\. 𑀢𑀢𑁆𑀭𑀼𑀤𑁆𑀤𑀸𑀦𑀁



970\. _𑀲𑁄𑀡𑁄 𑀓𑁄𑀍𑀇𑀯𑀺𑀲𑁄 𑀣𑁂𑀭𑁄,_  
_𑀏𑀓𑁄𑀬𑁂𑀯 𑀫𑀳𑀺𑀤𑁆𑀥𑀺𑀓𑁄;_  
_𑀢𑁂𑀭𑀲𑀫𑁆𑀳𑀺 𑀦𑀺𑀧𑀸𑀢𑀫𑁆𑀳𑀺,_  
_𑀕𑀸𑀣𑀸𑀬𑁄 𑀘𑁂𑀢𑁆𑀣 𑀢𑁂𑀭𑀲𑀸𑀢𑀺𑁇_  


[Go to previous page (13.1 Paṭhamavagga)](../13.1.md) / [Go to parent page (13.1 Paṭhamavagga)](../13.1.md) / [Go to next page (14 Cuddasakanipāta)](../../14.md)


