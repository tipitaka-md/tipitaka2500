
[Home](/) / [19Th1 Theragāthāpāḷi](../../../19Th1.md) / [16 Vīsatinipāta](../../16.md) / [16.1 Paṭhamavagga](../16.1.md)

# 16.1.7 Kāḷigodhāputtabhaddiyattheragāthā

* Vīsatinipāta

* Paṭhamavagga

* Kāḷigodhāputtabhaddiyattheragāthā

(842.)

1184\. _“Yātaṃ me hatthigīvāya,_  
_sukhumā vatthā padhāritā;_  
_Sālīnaṃ odano bhutto,_  
_sucimaṃsūpasecano._  


(843.)

1185\. _Sojja bhaddo sātatiko,_  
_uñchāpattāgate rato;_  
_Jhāyati anupādāno,_  
_putto godhāya bhaddiyo._  


(844.)

1186\. _Paṃsukūlī sātatiko,_  
_uñchāpattāgate rato;_  
_Jhāyati anupādāno,_  
_putto godhāya bhaddiyo._  


(845.)

1187\. _Piṇḍapātī sātatiko,_  
_…pe…_  


(846.)

1188\. _Tecīvarī sātatiko,_  
_…pe…_  


(847.)

1189\. _Sapadānacārī sātatiko,_  
_…pe…_  


(848.)

1190\. _Ekāsanī sātatiko,_  
_…pe…_  


(849.)

1191\. _Pattapiṇḍī sātatiko,_  
_…pe…_  


(850.)

1192\. _Khalupacchābhattī sātatiko,_  
_…pe…_  


(851.)

1193\. _Āraññiko sātatiko,_  
_…pe…_  


(852.)

1194\. _Rukkhamūliko sātatiko,_  
_…pe…_  


(853.)

1195\. _Abbhokāsī sātatiko,_  
_…pe…_  


(854.)

1196\. _Sosāniko sātatiko,_  
_…pe…_  


(855.)

1197\. _Yathāsanthatiko sātatiko,_  
_…pe…_  


(856.)

1198\. _Nesajjiko sātatiko,_  
_…pe…_  


(857.)

1199\. _Appiccho sātatiko,_  
_…pe…_  


(858.)

1200\. _Santuṭṭho sātatiko,_  
_…pe…_  


(859.)

1201\. _Pavivitto sātatiko,_  
_…pe…_  


(860.)

1202\. _Asaṃsaṭṭho sātatiko,_  
_…pe…_  


(861.)

1203\. _Āraddhavīriyo sātatiko,_  
_…pe…_  


(862.)

1204\. _Hitvā satapalaṃ kaṃsaṃ,_  
_sovaṇṇaṃ satarājikaṃ;_  
_Aggahiṃ mattikāpattaṃ,_  
_idaṃ dutiyābhisecanaṃ._  


(863.)

1205\. _Ucce maṇḍalipākāre,_  
_daḷhamaṭṭālakoṭṭhake;_  
_Rakkhito khaggahatthehi,_  
_uttasaṃ vihariṃ pure._  


(864.)

1206\. _Sojja bhaddo anutrāsī,_  
_pahīnabhayabheravo;_  
_Jhāyati vanamoggayha,_  
_putto godhāya bhaddiyo._  


(865.)

1207\. _Sīlakkhandhe patiṭṭhāya,_  
_satiṃ paññañca bhāvayaṃ;_  
_Pāpuṇiṃ anupubbena,_  
_sabbasaṃyojanakkhayan”ti._  


---

1208\. …  Bhaddiyo kāḷigodhāya putto thero… .



[Go to previous page (16.1.6 Selattheragāthā)](16.1.6.md) / [Go to parent page (16.1 Paṭhamavagga)](../16.1.md) / [Go to next page (16.1.8 Aṅgulimālattheragāthā)](16.1.8.md)


