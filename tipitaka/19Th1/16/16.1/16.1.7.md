
[Home](/) / [19Th1 Theragāthāpāḷi](../../../19Th1.md) / [16 Vīsatinipāta](../../16.md) / [16.1 Paṭhamavagga](../16.1.md)

# 𑁧𑁬𑁇𑁧𑁇𑁭 𑀓𑀸𑀍𑀇𑀕𑁄𑀥𑀸𑀧𑀼𑀢𑁆𑀢𑀪𑀤𑁆𑀤𑀺𑀬𑀢𑁆𑀣𑁂𑀭𑀕𑀸𑀣𑀸

### 𑀯𑀻𑀲𑀢𑀺𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀓𑀸𑀍𑀇𑀕𑁄𑀥𑀸𑀧𑀼𑀢𑁆𑀢𑀪𑀤𑁆𑀤𑀺𑀬𑀢𑁆𑀣𑁂𑀭𑀕𑀸𑀣𑀸

(842.)

1184\. _“𑀬𑀸𑀢𑀁 𑀫𑁂 𑀳𑀢𑁆𑀣𑀺𑀕𑀻𑀯𑀸𑀬,_  
_𑀲𑀼𑀔𑀼𑀫𑀸 𑀯𑀢𑁆𑀣𑀸 𑀧𑀥𑀸𑀭𑀺𑀢𑀸;_  
_𑀲𑀸𑀮𑀻𑀦𑀁 𑀑𑀤𑀦𑁄 𑀪𑀼𑀢𑁆𑀢𑁄,_  
_𑀲𑀼𑀘𑀺𑀫𑀁𑀲𑀽𑀧𑀲𑁂𑀘𑀦𑁄𑁇_  


(843.)

1185\. _𑀲𑁄𑀚𑁆𑀚 𑀪𑀤𑁆𑀤𑁄 𑀲𑀸𑀢𑀢𑀺𑀓𑁄,_  
_𑀉𑀜𑁆𑀙𑀸𑀧𑀢𑁆𑀢𑀸𑀕𑀢𑁂 𑀭𑀢𑁄;_  
_𑀛𑀸𑀬𑀢𑀺 𑀅𑀦𑀼𑀧𑀸𑀤𑀸𑀦𑁄,_  
_𑀧𑀼𑀢𑁆𑀢𑁄 𑀕𑁄𑀥𑀸𑀬 𑀪𑀤𑁆𑀤𑀺𑀬𑁄𑁇_  


(844.)

1186\. _𑀧𑀁𑀲𑀼𑀓𑀽𑀮𑀻 𑀲𑀸𑀢𑀢𑀺𑀓𑁄,_  
_𑀉𑀜𑁆𑀙𑀸𑀧𑀢𑁆𑀢𑀸𑀕𑀢𑁂 𑀭𑀢𑁄;_  
_𑀛𑀸𑀬𑀢𑀺 𑀅𑀦𑀼𑀧𑀸𑀤𑀸𑀦𑁄,_  
_𑀧𑀼𑀢𑁆𑀢𑁄 𑀕𑁄𑀥𑀸𑀬 𑀪𑀤𑁆𑀤𑀺𑀬𑁄𑁇_  


(845.)

1187\. _𑀧𑀺𑀡𑁆𑀟𑀧𑀸𑀢𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(846.)

1188\. _𑀢𑁂𑀘𑀻𑀯𑀭𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(847.)

1189\. _𑀲𑀧𑀤𑀸𑀦𑀘𑀸𑀭𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(848.)

1190\. _𑀏𑀓𑀸𑀲𑀦𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(849.)

1191\. _𑀧𑀢𑁆𑀢𑀧𑀺𑀡𑁆𑀟𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(850.)

1192\. _𑀔𑀮𑀼𑀧𑀘𑁆𑀙𑀸𑀪𑀢𑁆𑀢𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(851.)

1193\. _𑀆𑀭𑀜𑁆𑀜𑀺𑀓𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(852.)

1194\. _𑀭𑀼𑀓𑁆𑀔𑀫𑀽𑀮𑀺𑀓𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(853.)

1195\. _𑀅𑀩𑁆𑀪𑁄𑀓𑀸𑀲𑀻 𑀲𑀸𑀢𑀢𑀺𑀓𑁄,_  
_…𑀧𑁂…_  


(854.)

1196\. _𑀲𑁄𑀲𑀸𑀦𑀺𑀓𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(855.)

1197\. _𑀬𑀣𑀸𑀲𑀦𑁆𑀣𑀢𑀺𑀓𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(856.)

1198\. _𑀦𑁂𑀲𑀚𑁆𑀚𑀺𑀓𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(857.)

1199\. _𑀅𑀧𑁆𑀧𑀺𑀘𑁆𑀙𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(858.)

1200\. _𑀲𑀦𑁆𑀢𑀼𑀝𑁆𑀞𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(859.)

1201\. _𑀧𑀯𑀺𑀯𑀺𑀢𑁆𑀢𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(860.)

1202\. _𑀅𑀲𑀁𑀲𑀝𑁆𑀞𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(861.)

1203\. _𑀆𑀭𑀤𑁆𑀥𑀯𑀻𑀭𑀺𑀬𑁄 𑀲𑀸𑀢𑀢𑀺𑀓𑁄,_  
_…𑀧𑁂…_  


(862.)

1204\. _𑀳𑀺𑀢𑁆𑀯𑀸 𑀲𑀢𑀧𑀮𑀁 𑀓𑀁𑀲𑀁,_  
_𑀲𑁄𑀯𑀡𑁆𑀡𑀁 𑀲𑀢𑀭𑀸𑀚𑀺𑀓𑀁;_  
_𑀅𑀕𑁆𑀕𑀳𑀺𑀁 𑀫𑀢𑁆𑀢𑀺𑀓𑀸𑀧𑀢𑁆𑀢𑀁,_  
_𑀇𑀤𑀁 𑀤𑀼𑀢𑀺𑀬𑀸𑀪𑀺𑀲𑁂𑀘𑀦𑀁𑁇_  


(863.)

1205\. _𑀉𑀘𑁆𑀘𑁂 𑀫𑀡𑁆𑀟𑀮𑀺𑀧𑀸𑀓𑀸𑀭𑁂,_  
_𑀤𑀍𑀳𑀫𑀝𑁆𑀝𑀸𑀮𑀓𑁄𑀝𑁆𑀞𑀓𑁂;_  
_𑀭𑀓𑁆𑀔𑀺𑀢𑁄 𑀔𑀕𑁆𑀕𑀳𑀢𑁆𑀣𑁂𑀳𑀺,_  
_𑀉𑀢𑁆𑀢𑀲𑀁 𑀯𑀺𑀳𑀭𑀺𑀁 𑀧𑀼𑀭𑁂𑁇_  


(864.)

1206\. _𑀲𑁄𑀚𑁆𑀚 𑀪𑀤𑁆𑀤𑁄 𑀅𑀦𑀼𑀢𑁆𑀭𑀸𑀲𑀻,_  
_𑀧𑀳𑀻𑀦𑀪𑀬𑀪𑁂𑀭𑀯𑁄;_  
_𑀛𑀸𑀬𑀢𑀺 𑀯𑀦𑀫𑁄𑀕𑁆𑀕𑀬𑁆𑀳,_  
_𑀧𑀼𑀢𑁆𑀢𑁄 𑀕𑁄𑀥𑀸𑀬 𑀪𑀤𑁆𑀤𑀺𑀬𑁄𑁇_  


(865.)

1207\. _𑀲𑀻𑀮𑀓𑁆𑀔𑀦𑁆𑀥𑁂 𑀧𑀢𑀺𑀝𑁆𑀞𑀸𑀬,_  
_𑀲𑀢𑀺𑀁 𑀧𑀜𑁆𑀜𑀜𑁆𑀘 𑀪𑀸𑀯𑀬𑀁;_  
_𑀧𑀸𑀧𑀼𑀡𑀺𑀁 𑀅𑀦𑀼𑀧𑀼𑀩𑁆𑀩𑁂𑀦,_  
_𑀲𑀩𑁆𑀩𑀲𑀁𑀬𑁄𑀚𑀦𑀓𑁆𑀔𑀬𑀦𑁆”𑀢𑀺𑁇_  


---

1208\. …  𑀪𑀤𑁆𑀤𑀺𑀬𑁄 𑀓𑀸𑀍𑀇𑀕𑁄𑀥𑀸𑀬 𑀧𑀼𑀢𑁆𑀢𑁄 𑀣𑁂𑀭𑁄… 𑁇



[Go to previous page (16.1.6 Selattheragāthā)](16.1.6.md) / [Go to parent page (16.1 Paṭhamavagga)](../16.1.md) / [Go to next page (16.1.8 Aṅgulimālattheragāthā)](16.1.8.md)


