
[Home](/) / [19Th1 Theragāthāpāḷi](../../../19Th1.md) / [8 Aṭṭhakanipāta](../../8.md) / [8.1 Paṭhamavagga](../8.1.md)

# 𑁮𑁇𑁧𑁇𑁩 𑀫𑀳𑀸𑀧𑀦𑁆𑀣𑀓𑀢𑁆𑀣𑁂𑀭𑀕𑀸𑀣𑀸

* 𑀅𑀝𑁆𑀞𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀫𑀳𑀸𑀧𑀦𑁆𑀣𑀓𑀢𑁆𑀣𑁂𑀭𑀕𑀸𑀣𑀸

(510.)

805\. _“𑀬𑀤𑀸 𑀧𑀞𑀫𑀫𑀤𑁆𑀤𑀓𑁆𑀔𑀺𑀁,_  
_𑀲𑀢𑁆𑀣𑀸𑀭𑀫𑀓𑀼𑀢𑁄𑀪𑀬𑀁;_  
_𑀢𑀢𑁄 𑀫𑁂 𑀅𑀳𑀼 𑀲𑀁𑀯𑁂𑀕𑁄,_  
_𑀧𑀲𑁆𑀲𑀺𑀢𑁆𑀯𑀸 𑀧𑀼𑀭𑀺𑀲𑀼𑀢𑁆𑀢𑀫𑀁𑁇_  


(511.)

806\. _𑀲𑀺𑀭𑀺𑀁 𑀳𑀢𑁆𑀣𑁂𑀳𑀺 𑀧𑀸𑀤𑁂𑀳𑀺,_  
_𑀬𑁄 𑀧𑀡𑀸𑀫𑁂𑀬𑁆𑀬 𑀆𑀕𑀢𑀁;_  
_𑀏𑀢𑀸𑀤𑀺𑀲𑀁 𑀲𑁄 𑀲𑀢𑁆𑀣𑀸𑀭𑀁,_  
_𑀆𑀭𑀸𑀥𑁂𑀢𑁆𑀯𑀸 𑀯𑀺𑀭𑀸𑀥𑀬𑁂𑁇_  


(512.)

807\. _𑀢𑀤𑀸𑀳𑀁 𑀧𑀼𑀢𑁆𑀢𑀤𑀸𑀭𑀜𑁆𑀘,_  
_𑀥𑀦𑀥𑀜𑁆𑀜𑀜𑁆𑀘 𑀙𑀟𑁆𑀟𑀬𑀺𑀁;_  
_𑀓𑁂𑀲𑀫𑀲𑁆𑀲𑀽𑀦𑀺 𑀙𑁂𑀤𑁂𑀢𑁆𑀯𑀸,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(513.)

808\. _𑀲𑀺𑀓𑁆𑀔𑀸𑀲𑀸𑀚𑀻𑀯𑀲𑀫𑁆𑀧𑀦𑁆𑀦𑁄,_  
_𑀇𑀦𑁆𑀤𑁆𑀭𑀺𑀬𑁂𑀲𑀼 𑀲𑀼𑀲𑀁𑀯𑀼𑀢𑁄;_  
_𑀦𑀫𑀲𑁆𑀲𑀫𑀸𑀦𑁄 𑀲𑀫𑁆𑀩𑀼𑀤𑁆𑀥𑀁,_  
_𑀯𑀺𑀳𑀸𑀲𑀺𑀁 𑀅𑀧𑀭𑀸𑀚𑀺𑀢𑁄𑁇_  


(514.)

809\. _𑀢𑀢𑁄 𑀫𑁂 𑀧𑀡𑀺𑀥𑀻 𑀆𑀲𑀺,_  
_𑀘𑁂𑀢𑀲𑁄 𑀅𑀪𑀺𑀧𑀢𑁆𑀣𑀺𑀢𑁄;_  
_𑀦 𑀦𑀺𑀲𑀻𑀤𑁂 𑀫𑀼𑀳𑀼𑀢𑁆𑀢𑀫𑁆𑀧𑀺,_  
_𑀢𑀡𑁆𑀳𑀸𑀲𑀮𑁆𑀮𑁂 𑀅𑀦𑀽𑀳𑀢𑁂𑁇_  


(515.)

810\. _𑀢𑀲𑁆𑀲 𑀫𑁂𑀯𑀁 𑀯𑀺𑀳𑀭𑀢𑁄,_  
_𑀧𑀲𑁆𑀲 𑀯𑀻𑀭𑀺𑀬𑀧𑀭𑀓𑁆𑀓𑀫𑀁;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(516.)

811\. _𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀚𑀸𑀦𑀸𑀫𑀺,_  
_𑀤𑀺𑀩𑁆𑀩𑀘𑀓𑁆𑀔𑀼 𑀯𑀺𑀲𑁄𑀥𑀺𑀢𑀁;_  
_𑀅𑀭𑀳𑀸 𑀤𑀓𑁆𑀔𑀺𑀡𑁂𑀬𑁆𑀬𑁄𑀫𑁆𑀳𑀺,_  
_𑀯𑀺𑀧𑁆𑀧𑀫𑀼𑀢𑁆𑀢𑁄 𑀦𑀺𑀭𑀽𑀧𑀥𑀺𑁇_  


(517.)

812\. _𑀢𑀢𑁄 𑀭𑀢𑁆𑀬𑀸 𑀯𑀺𑀯𑀲𑀸𑀦𑁂,_  
_𑀲𑀽𑀭𑀺𑀬𑀼𑀕𑁆𑀕𑀫𑀦𑀁 𑀧𑀢𑀺;_  
_𑀲𑀩𑁆𑀩𑀁 𑀢𑀡𑁆𑀳𑀁 𑀯𑀺𑀲𑁄𑀲𑁂𑀢𑁆𑀯𑀸,_  
_𑀧𑀮𑁆𑀮𑀗𑁆𑀓𑁂𑀦 𑀉𑀧𑀸𑀯𑀺𑀲𑀺𑀦𑁆”𑀢𑀺𑁇_  


---

813\. …  𑀫𑀳𑀸𑀧𑀦𑁆𑀣𑀓𑁄 𑀣𑁂𑀭𑁄… 𑁇



---

814\. 𑀅𑀝𑁆𑀞𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

815\. 𑀢𑀢𑁆𑀭𑀼𑀤𑁆𑀤𑀸𑀦𑀁



816\. _𑀫𑀳𑀸𑀓𑀘𑁆𑀘𑀸𑀬𑀦𑁄 𑀣𑁂𑀭𑁄,_  
_𑀲𑀺𑀭𑀺𑀫𑀺𑀢𑁆𑀢𑁄 𑀫𑀳𑀸𑀧𑀦𑁆𑀣𑀓𑁄;_  
_𑀏𑀢𑁂 𑀅𑀝𑁆𑀞𑀦𑀺𑀧𑀸𑀢𑀫𑁆𑀳𑀺,_  
_𑀕𑀸𑀣𑀸𑀬𑁄 𑀘𑀢𑀼𑀯𑀻𑀲𑀢𑀻𑀢𑀺𑁇_  


[Go to previous page (8.1.2 Sirimittattheragāthā)](8.1.2.md) / [Go to parent page (8.1 Paṭhamavagga)](../8.1.md) / [Go to next page (9 Navakanipāta)](../../9.md)


