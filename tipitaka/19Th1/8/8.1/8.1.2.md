
[Home](/) / [19Th1 Theragāthāpāḷi](/tipitaka/19Th1.md) / [8 Aṭṭhakanipāta](/tipitaka/19Th1/8.md) / [8.1 Paṭhamavagga](/tipitaka/19Th1/8/8.1.md)

# 𑁮𑁇𑁧𑁇𑁨 𑀲𑀺𑀭𑀺𑀫𑀺𑀢𑁆𑀢𑀢𑁆𑀣𑁂𑀭𑀕𑀸𑀣𑀸

### 𑀅𑀝𑁆𑀞𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑀺𑀭𑀺𑀫𑀺𑀢𑁆𑀢𑀢𑁆𑀣𑁂𑀭𑀕𑀸𑀣𑀸

(502.)

796. _“𑀅𑀓𑁆𑀓𑁄𑀥𑀦𑁄𑀦𑀼𑀧𑀦𑀸𑀳𑀻,_  
_𑀅𑀫𑀸𑀬𑁄 𑀭𑀺𑀢𑁆𑀢𑀧𑁂𑀲𑀼𑀡𑁄;_  
_𑀲 𑀯𑁂 𑀢𑀸𑀤𑀺𑀲𑀓𑁄 𑀪𑀺𑀓𑁆𑀔𑀼,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺𑁇_  


(503.)

797. _𑀅𑀓𑁆𑀓𑁄𑀥𑀦𑁄𑀦𑀼𑀧𑀦𑀸𑀳𑀻,_  
_𑀅𑀫𑀸𑀬𑁄 𑀭𑀺𑀢𑁆𑀢𑀧𑁂𑀲𑀼𑀡𑁄;_  
_𑀕𑀼𑀢𑁆𑀢𑀤𑁆𑀯𑀸𑀭𑁄 𑀲𑀤𑀸 𑀪𑀺𑀓𑁆𑀔𑀼,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺𑁇_  


(504.)

798. _𑀅𑀓𑁆𑀓𑁄𑀥𑀦𑁄𑀦𑀼𑀧𑀦𑀸𑀳𑀻,_  
_𑀅𑀫𑀸𑀬𑁄 𑀭𑀺𑀢𑁆𑀢𑀧𑁂𑀲𑀼𑀡𑁄;_  
_𑀓𑀮𑁆𑀬𑀸𑀡𑀲𑀻𑀮𑁄 𑀲𑁄 𑀪𑀺𑀓𑁆𑀔𑀼,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺𑁇_  


(505.)

799. _𑀅𑀓𑁆𑀓𑁄𑀥𑀦𑁄𑀦𑀼𑀧𑀦𑀸𑀳𑀻,_  
_𑀅𑀫𑀸𑀬𑁄 𑀭𑀺𑀢𑁆𑀢𑀧𑁂𑀲𑀼𑀡𑁄;_  
_𑀓𑀮𑁆𑀬𑀸𑀡𑀫𑀺𑀢𑁆𑀢𑁄 𑀲𑁄 𑀪𑀺𑀓𑁆𑀔𑀼,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺𑁇_  


(506.)

800. _𑀅𑀓𑁆𑀓𑁄𑀥𑀦𑁄𑀦𑀼𑀧𑀦𑀸𑀳𑀻,_  
_𑀅𑀫𑀸𑀬𑁄 𑀭𑀺𑀢𑁆𑀢𑀧𑁂𑀲𑀼𑀡𑁄;_  
_𑀓𑀮𑁆𑀬𑀸𑀡𑀧𑀜𑁆𑀜𑁄 𑀲𑁄 𑀪𑀺𑀓𑁆𑀔𑀼,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺𑁇_  


(507.)

801. _𑀬𑀲𑁆𑀲 𑀲𑀤𑁆𑀥𑀸 𑀢𑀣𑀸𑀕𑀢𑁂,_  
_𑀅𑀘𑀮𑀸 𑀲𑀼𑀧𑁆𑀧𑀢𑀺𑀝𑁆𑀞𑀺𑀢𑀸;_  
_𑀲𑀻𑀮𑀜𑁆𑀘 𑀬𑀲𑁆𑀲 𑀓𑀮𑁆𑀬𑀸𑀡𑀁,_  
_𑀅𑀭𑀺𑀬𑀓𑀦𑁆𑀢𑀁 𑀧𑀲𑀁𑀲𑀺𑀢𑀁𑁇_  


(508.)

802. _𑀲𑀁𑀖𑁂 𑀧𑀲𑀸𑀤𑁄 𑀬𑀲𑁆𑀲𑀢𑁆𑀣𑀺,_  
_𑀉𑀚𑀼𑀪𑀽𑀢𑀜𑁆𑀘 𑀤𑀲𑁆𑀲𑀦𑀁;_  
_‘𑀅𑀤𑀮𑀺𑀤𑁆𑀤𑁄’𑀢𑀺 𑀢𑀁 𑀆𑀳𑀼,_  
_𑀅𑀫𑁄𑀖𑀁 𑀢𑀲𑁆𑀲 𑀚𑀻𑀯𑀺𑀢𑀁𑁇_  


(509.)

803. _𑀢𑀲𑁆𑀫𑀸 𑀲𑀤𑁆𑀥𑀜𑁆𑀘 𑀲𑀻𑀮𑀜𑁆𑀘,_  
_𑀧𑀲𑀸𑀤𑀁 𑀥𑀫𑁆𑀫𑀤𑀲𑁆𑀲𑀦𑀁;_  
_𑀅𑀦𑀼𑀬𑀼𑀜𑁆𑀚𑁂𑀣 𑀫𑁂𑀥𑀸𑀯𑀻,_  
_𑀲𑀭𑀁 𑀩𑀼𑀤𑁆𑀥𑀸𑀦 𑀲𑀸𑀲𑀦𑀦𑁆”𑀢𑀺𑁇_  


---

804. …  𑀲𑀺𑀭𑀺𑀫𑀺𑀢𑁆𑀢𑁄 𑀣𑁂𑀭𑁄… 𑁇



[Go to previous page (8.1.1 Mahākaccāyanattheragāthā)](/tipitaka/19Th1/8/8.1/8.1.1.md) / [Go to parent page (8.1 Paṭhamavagga)](/tipitaka/19Th1/8/8.1.md) / [Go to next page (8.1.3 Mahāpanthakattheragāthā)](/tipitaka/19Th1/8/8.1/8.1.3.md)


