
[Home](/) / [19Th1 Theragāthāpāḷi](/tipitaka/19Th1.md) / [7 Sattakanipāta](/tipitaka/19Th1/7.md) / [7.1 Paṭhamavagga](/tipitaka/19Th1/7/7.1.md)

# 𑁭𑁇𑁧𑁇𑁪 𑀲𑁄𑀧𑀸𑀓𑀢𑁆𑀣𑁂𑀭𑀕𑀸𑀣𑀸

### 𑀲𑀢𑁆𑀢𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑁄𑀧𑀸𑀓𑀢𑁆𑀣𑁂𑀭𑀕𑀸𑀣𑀸

(480.)

768. _“𑀤𑀺𑀲𑁆𑀯𑀸 𑀧𑀸𑀲𑀸𑀤𑀙𑀸𑀬𑀸𑀬𑀁,_  
_𑀘𑀗𑁆𑀓𑀫𑀦𑁆𑀢𑀁 𑀦𑀭𑀼𑀢𑁆𑀢𑀫𑀁;_  
_𑀢𑀢𑁆𑀣 𑀦𑀁 𑀉𑀧𑀲𑀗𑁆𑀓𑀫𑁆𑀫,_  
_𑀯𑀦𑁆𑀤𑀺𑀲𑁆𑀲𑀁 𑀧𑀼𑀭𑀺𑀲𑀼𑀢𑁆𑀢𑀫𑀁𑁇_  


(481.)

769. _𑀏𑀓𑀁𑀲𑀁 𑀘𑀻𑀯𑀭𑀁 𑀓𑀢𑁆𑀯𑀸,_  
_𑀲𑀁𑀳𑀭𑀺𑀢𑁆𑀯𑀸𑀦 𑀧𑀸𑀡𑀬𑁄;_  
_𑀅𑀦𑀼𑀘𑀗𑁆𑀓𑀫𑀺𑀲𑁆𑀲𑀁 𑀯𑀺𑀭𑀚𑀁,_  
_𑀲𑀩𑁆𑀩𑀲𑀢𑁆𑀢𑀸𑀦𑀫𑀼𑀢𑁆𑀢𑀫𑀁𑁇_  


(482.)

770. _𑀢𑀢𑁄 𑀧𑀜𑁆𑀳𑁂 𑀅𑀧𑀼𑀘𑁆𑀙𑀺 𑀫𑀁,_  
_𑀧𑀜𑁆𑀳𑀸𑀦𑀁 𑀓𑁄𑀯𑀺𑀤𑁄 𑀯𑀺𑀤𑀽;_  
_𑀅𑀘𑁆𑀙𑀫𑁆𑀪𑀻 𑀘 𑀅𑀪𑀻𑀢𑁄 𑀘,_  
_𑀩𑁆𑀬𑀸𑀓𑀸𑀲𑀺𑀁 𑀲𑀢𑁆𑀣𑀼𑀦𑁄 𑀅𑀳𑀁𑁇_  


(483.)

771. _𑀯𑀺𑀲𑁆𑀲𑀚𑁆𑀚𑀺𑀢𑁂𑀲𑀼 𑀧𑀜𑁆𑀳𑁂𑀲𑀼,_  
_𑀅𑀦𑀼𑀫𑁄𑀤𑀺 𑀢𑀣𑀸𑀕𑀢𑁄;_  
_𑀪𑀺𑀓𑁆𑀔𑀼𑀲𑀁𑀖𑀁 𑀯𑀺𑀮𑁄𑀓𑁂𑀢𑁆𑀯𑀸,_  
_𑀇𑀫𑀫𑀢𑁆𑀣𑀁 𑀅𑀪𑀸𑀲𑀣𑁇_  


(484.)

772. _‘𑀮𑀸𑀪𑀸 𑀅𑀗𑁆𑀕𑀸𑀦𑀁 𑀫𑀕𑀥𑀸𑀦𑀁,_  
_𑀬𑁂𑀲𑀸𑀬𑀁 𑀧𑀭𑀺𑀪𑀼𑀜𑁆𑀚𑀢𑀺;_  
_𑀘𑀻𑀯𑀭𑀁 𑀧𑀺𑀡𑁆𑀟𑀧𑀸𑀢𑀜𑁆𑀘,_  
_𑀧𑀘𑁆𑀘𑀬𑀁 𑀲𑀬𑀦𑀸𑀲𑀦𑀁;_  
_𑀧𑀘𑁆𑀘𑀼𑀝𑁆𑀞𑀸𑀦𑀜𑁆𑀘 𑀲𑀸𑀫𑀻𑀘𑀺𑀁,_  
_𑀢𑁂𑀲𑀁 𑀮𑀸𑀪𑀸𑀢𑀺 𑀘𑀸𑀩𑁆𑀭𑀯𑀺𑁇_  


(485.)

773. _𑀅𑀚𑁆𑀚𑀢𑀕𑁆𑀕𑁂 𑀫𑀁 𑀲𑁄𑀧𑀸𑀓,_  
_𑀤𑀲𑁆𑀲𑀦𑀸𑀬𑁄𑀧𑀲𑀗𑁆𑀓𑀫;_  
_𑀏𑀲𑀸 𑀘𑁂𑀯 𑀢𑁂 𑀲𑁄𑀧𑀸𑀓,_  
_𑀪𑀯𑀢𑀼 𑀉𑀧𑀲𑀫𑁆𑀧𑀤𑀸’𑁇_  


(486.)

774. _𑀚𑀸𑀢𑀺𑀬𑀸 𑀲𑀢𑁆𑀢𑀯𑀲𑁆𑀲𑁄𑀳𑀁,_  
_𑀮𑀤𑁆𑀥𑀸𑀦 𑀉𑀧𑀲𑀫𑁆𑀧𑀤𑀁;_  
_𑀥𑀸𑀭𑁂𑀫𑀺 𑀅𑀦𑁆𑀢𑀺𑀫𑀁 𑀤𑁂𑀳𑀁,_  
_𑀅𑀳𑁄 𑀥𑀫𑁆𑀫𑀲𑀼𑀥𑀫𑁆𑀫𑀢𑀸”𑀢𑀺𑁇_  


---

775. …  𑀲𑁄𑀧𑀸𑀓𑁄 𑀣𑁂𑀭𑁄… 𑁇



[Go to previous page (7.1.3 Bhaddattheragāthā)](/tipitaka/19Th1/7/7.1/7.1.3.md) / [Go to parent page (7.1 Paṭhamavagga)](/tipitaka/19Th1/7/7.1.md) / [Go to next page (7.1.5 Sarabhaṅgattheragāthā)](/tipitaka/19Th1/7/7.1/7.1.5.md)


