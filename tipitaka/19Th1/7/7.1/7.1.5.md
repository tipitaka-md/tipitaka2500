
[Home](/) / [19Th1 Theragāthāpāḷi](../...md) / [7 Sattakanipāta](...md) / [7.1 Paṭhamavagga](../19Th1/7/7.1.md)

# 𑁭𑁇𑁧𑁇𑁫 𑀲𑀭𑀪𑀗𑁆𑀕𑀢𑁆𑀣𑁂𑀭𑀕𑀸𑀣𑀸

* 𑀲𑀢𑁆𑀢𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀲𑀭𑀪𑀗𑁆𑀕𑀢𑁆𑀣𑁂𑀭𑀕𑀸𑀣𑀸

(487.)

776\. _“𑀲𑀭𑁂 𑀳𑀢𑁆𑀣𑁂𑀳𑀺 𑀪𑀜𑁆𑀚𑀺𑀢𑁆𑀯𑀸,_  
_𑀓𑀢𑁆𑀯𑀸𑀦 𑀓𑀼𑀝𑀺𑀫𑀘𑁆𑀙𑀺𑀲𑀁;_  
_𑀢𑁂𑀦 𑀫𑁂 𑀲𑀭𑀪𑀗𑁆𑀕𑁄𑀢𑀺,_  
_𑀦𑀸𑀫𑀁 𑀲𑀫𑁆𑀫𑀼𑀢𑀺𑀬𑀸 𑀅𑀳𑀼𑁇_  


(488.)

777\. _𑀦 𑀫𑀬𑁆𑀳𑀁 𑀓𑀧𑁆𑀧𑀢𑁂 𑀅𑀚𑁆𑀚,_  
_𑀲𑀭𑁂 𑀳𑀢𑁆𑀣𑁂𑀳𑀺 𑀪𑀜𑁆𑀚𑀺𑀢𑀼𑀁;_  
_𑀲𑀺𑀓𑁆𑀔𑀸𑀧𑀤𑀸 𑀦𑁄 𑀧𑀜𑁆𑀜𑀢𑁆𑀢𑀸,_  
_𑀕𑁄𑀢𑀫𑁂𑀦 𑀬𑀲𑀲𑁆𑀲𑀺𑀦𑀸𑁇_  


(489.)

778\. _𑀲𑀓𑀮𑀁 𑀲𑀫𑀢𑁆𑀢𑀁 𑀭𑁄𑀕𑀁,_  
_𑀲𑀭𑀪𑀗𑁆𑀕𑁄 𑀦𑀸𑀤𑁆𑀤𑀲𑀁 𑀧𑀼𑀩𑁆𑀩𑁂;_  
_𑀲𑁄𑀬𑀁 𑀭𑁄𑀕𑁄 𑀤𑀺𑀝𑁆𑀞𑁄,_  
_𑀯𑀘𑀦𑀓𑀭𑁂𑀦𑀸𑀢𑀺𑀤𑁂𑀯𑀲𑁆𑀲𑁇_  


(490.)

779\. _𑀬𑁂𑀦𑁂𑀯 𑀫𑀕𑁆𑀕𑁂𑀦 𑀕𑀢𑁄 𑀯𑀺𑀧𑀲𑁆𑀲𑀻,_  
_𑀬𑁂𑀦𑁂𑀯 𑀫𑀕𑁆𑀕𑁂𑀦 𑀲𑀺𑀔𑀻 𑀘 𑀯𑁂𑀲𑁆𑀲𑀪𑀽;_  
_𑀓𑀓𑀼𑀲𑀦𑁆𑀥𑀓𑁄𑀡𑀸𑀕𑀫𑀦𑁄 𑀘 𑀓𑀲𑁆𑀲𑀧𑁄,_  
_𑀢𑁂𑀦𑀜𑁆𑀚𑀲𑁂𑀦 𑀅𑀕𑀫𑀸𑀲𑀺 𑀕𑁄𑀢𑀫𑁄𑁇_  


(491.)

780\. _𑀯𑀻𑀢𑀢𑀡𑁆𑀳𑀸 𑀅𑀦𑀸𑀤𑀸𑀦𑀸,_  
_𑀲𑀢𑁆𑀢 𑀩𑀼𑀤𑁆𑀥𑀸 𑀔𑀬𑁄𑀕𑀥𑀸;_  
_𑀬𑁂𑀳𑀸𑀬𑀁 𑀤𑁂𑀲𑀺𑀢𑁄 𑀥𑀫𑁆𑀫𑁄,_  
_𑀥𑀫𑁆𑀫𑀪𑀽𑀢𑁂𑀳𑀺 𑀢𑀸𑀤𑀺𑀪𑀺𑁇_  


(492.)

781\. _𑀘𑀢𑁆𑀢𑀸𑀭𑀺 𑀅𑀭𑀺𑀬𑀲𑀘𑁆𑀘𑀸𑀦𑀺,_  
_𑀅𑀦𑀼𑀓𑀫𑁆𑀧𑀸𑀬 𑀧𑀸𑀡𑀺𑀦𑀁;_  
_𑀤𑀼𑀓𑁆𑀔𑀁 𑀲𑀫𑀼𑀤𑀬𑁄 𑀫𑀕𑁆𑀕𑁄,_  
_𑀦𑀺𑀭𑁄𑀥𑁄 𑀤𑀼𑀓𑁆𑀔𑀲𑀗𑁆𑀔𑀬𑁄𑁇_  


(493.)

782\. _𑀬𑀲𑁆𑀫𑀺𑀁 𑀦𑀺𑀯𑀢𑁆𑀢𑀢𑁂 𑀤𑀼𑀓𑁆𑀔𑀁,_  
_𑀲𑀁𑀲𑀸𑀭𑀲𑁆𑀫𑀺𑀁 𑀅𑀦𑀦𑁆𑀢𑀓𑀁;_  
_𑀪𑁂𑀤𑀸 𑀇𑀫𑀲𑁆𑀲 𑀓𑀸𑀬𑀲𑁆𑀲,_  
_𑀚𑀻𑀯𑀺𑀢𑀲𑁆𑀲 𑀘 𑀲𑀗𑁆𑀔𑀬𑀸;_  
_𑀅𑀜𑁆𑀜𑁄 𑀧𑀼𑀦𑀩𑁆𑀪𑀯𑁄 𑀦𑀢𑁆𑀣𑀺,_  
_𑀲𑀼𑀯𑀺𑀫𑀼𑀢𑁆𑀢𑁄𑀫𑁆𑀳𑀺 𑀲𑀩𑁆𑀩𑀥𑀻”𑀢𑀺𑁇_  


---

783\. …  𑀲𑀭𑀪𑀗𑁆𑀕𑁄 𑀣𑁂𑀭𑁄… 𑁇



---

784\. 𑀲𑀢𑁆𑀢𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

785\. 𑀢𑀢𑁆𑀭𑀼𑀤𑁆𑀤𑀸𑀦𑀁



786\. _𑀲𑀼𑀦𑁆𑀤𑀭𑀲𑀫𑀼𑀤𑁆𑀤𑁄 𑀣𑁂𑀭𑁄,_  
_𑀣𑁂𑀭𑁄 𑀮𑀓𑀼𑀡𑁆𑀟𑀪𑀤𑁆𑀤𑀺𑀬𑁄;_  
_𑀪𑀤𑁆𑀤𑁄 𑀣𑁂𑀭𑁄 𑀘 𑀲𑁄𑀧𑀸𑀓𑁄,_  
_𑀲𑀭𑀪𑀗𑁆𑀕𑁄 𑀫𑀳𑀸𑀇𑀲𑀺;_  
_𑀲𑀢𑁆𑀢𑀓𑁂 𑀧𑀜𑁆𑀘𑀓𑀸 𑀣𑁂𑀭𑀸,_  
_𑀕𑀸𑀣𑀸𑀬𑁄 𑀧𑀜𑁆𑀘𑀢𑀺𑀁𑀲𑀢𑀻𑀢𑀺𑁇_  


[Go to previous page (7.1.4 Sopākattheragāthā)](7.1.4.md) / [Go to parent page (7.1 Paṭhamavagga)](../19Th1/7/7.1.md) / [Go to next page (8 Aṭṭhakanipāta)](../../8.md)


