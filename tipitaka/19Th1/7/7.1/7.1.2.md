
[Home](/) / [19Th1 Theragāthāpāḷi](/tipitaka/19Th1.md) / [7 Sattakanipāta](/tipitaka/19Th1/7.md) / [7.1 Paṭhamavagga](/tipitaka/19Th1/7/7.1.md)

# 𑁭𑁇𑁧𑁇𑁨 𑀮𑀓𑀼𑀡𑁆𑀟𑀓𑀪𑀤𑁆𑀤𑀺𑀬𑀢𑁆𑀣𑁂𑀭𑀕𑀸𑀣𑀸

### 𑀲𑀢𑁆𑀢𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀮𑀓𑀼𑀡𑁆𑀟𑀓𑀪𑀤𑁆𑀤𑀺𑀬𑀢𑁆𑀣𑁂𑀭𑀕𑀸𑀣𑀸

(466.)

752. _“𑀧𑀭𑁂 𑀅𑀫𑁆𑀩𑀸𑀝𑀓𑀸𑀭𑀸𑀫𑁂,_  
_𑀯𑀦𑀲𑀡𑁆𑀟𑀫𑁆𑀳𑀺 𑀪𑀤𑁆𑀤𑀺𑀬𑁄;_  
_𑀲𑀫𑀽𑀮𑀁 𑀢𑀡𑁆𑀳𑀫𑀩𑁆𑀩𑀼𑀬𑁆𑀳,_  
_𑀢𑀢𑁆𑀣 𑀪𑀤𑁆𑀤𑁄𑀯 𑀛𑀸𑀬𑀢𑀺𑁇_  


(467.)

753. _𑀭𑀫𑀦𑁆𑀢𑁂𑀓𑁂 𑀫𑀼𑀤𑀺𑀗𑁆𑀕𑁂𑀳𑀺,_  
_𑀯𑀻𑀡𑀸𑀳𑀺 𑀧𑀡𑀯𑁂𑀳𑀺 𑀘;_  
_𑀅𑀳𑀜𑁆𑀘 𑀭𑀼𑀓𑁆𑀔𑀫𑀽𑀮𑀲𑁆𑀫𑀺𑀁,_  
_𑀭𑀢𑁄 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑁂𑁇_  


(468.)

754. _𑀩𑀼𑀤𑁆𑀥𑁄 𑀘𑁂 𑀫𑁂 𑀯𑀭𑀁 𑀤𑀚𑁆𑀚𑀸,_  
_𑀲𑁄 𑀘 𑀮𑀩𑁆𑀪𑁂𑀣 𑀫𑁂 𑀯𑀭𑁄;_  
_𑀕𑀡𑁆𑀳𑁂𑀳𑀁 𑀲𑀩𑁆𑀩𑀮𑁄𑀓𑀲𑁆𑀲,_  
_𑀦𑀺𑀘𑁆𑀘𑀁 𑀓𑀸𑀬𑀕𑀢𑀁 𑀲𑀢𑀺𑀁𑁇_  


(469.)

755. _𑀬𑁂 𑀫𑀁 𑀭𑀽𑀧𑁂𑀦 𑀧𑀸𑀫𑀺𑀁𑀲𑀼,_  
_𑀬𑁂 𑀘 𑀖𑁄𑀲𑁂𑀦 𑀅𑀦𑁆𑀯𑀕𑀽;_  
_𑀙𑀦𑁆𑀤𑀭𑀸𑀕𑀯𑀲𑀽𑀧𑁂𑀢𑀸,_  
_𑀦 𑀫𑀁 𑀚𑀸𑀦𑀦𑁆𑀢𑀺 𑀢𑁂 𑀚𑀦𑀸𑁇_  


(470.)

756. _𑀅𑀚𑁆𑀛𑀢𑁆𑀢𑀜𑁆𑀘 𑀦 𑀚𑀸𑀦𑀸𑀢𑀺,_  
_𑀩𑀳𑀺𑀤𑁆𑀥𑀸 𑀘 𑀦 𑀧𑀲𑁆𑀲𑀢𑀺;_  
_𑀲𑀫𑀦𑁆𑀢𑀸𑀯𑀭𑀡𑁄 𑀩𑀸𑀮𑁄,_  
_𑀲 𑀯𑁂 𑀖𑁄𑀲𑁂𑀦 𑀯𑀼𑀬𑁆𑀳𑀢𑀺𑁇_  


(471.)

757. _𑀅𑀚𑁆𑀛𑀢𑁆𑀢𑀜𑁆𑀘 𑀦 𑀚𑀸𑀦𑀸𑀢𑀺,_  
_𑀩𑀳𑀺𑀤𑁆𑀥𑀸 𑀘 𑀯𑀺𑀧𑀲𑁆𑀲𑀢𑀺;_  
_𑀩𑀳𑀺𑀤𑁆𑀥𑀸 𑀨𑀮𑀤𑀲𑁆𑀲𑀸𑀯𑀻,_  
_𑀲𑁄𑀧𑀺 𑀖𑁄𑀲𑁂𑀦 𑀯𑀼𑀬𑁆𑀳𑀢𑀺𑁇_  


(472.)

758. _𑀅𑀚𑁆𑀛𑀢𑁆𑀢𑀜𑁆𑀘 𑀧𑀚𑀸𑀦𑀸𑀢𑀺,_  
_𑀩𑀳𑀺𑀤𑁆𑀥𑀸 𑀘 𑀯𑀺𑀧𑀲𑁆𑀲𑀢𑀺;_  
_𑀅𑀦𑀸𑀯𑀭𑀡𑀤𑀲𑁆𑀲𑀸𑀯𑀻,_  
_𑀦 𑀲𑁄 𑀖𑁄𑀲𑁂𑀦 𑀯𑀼𑀬𑁆𑀳𑀢𑀻”𑀢𑀺𑁇_  


---

759. …  𑀮𑀓𑀼𑀡𑁆𑀟𑀓𑀪𑀤𑁆𑀤𑀺𑀬𑁄 𑀣𑁂𑀭𑁄… 𑁇



[Go to previous page (7.1.1 Sundarasamuddattheragāthā)](/tipitaka/19Th1/7/7.1/7.1.1.md) / [Go to parent page (7.1 Paṭhamavagga)](/tipitaka/19Th1/7/7.1.md) / [Go to next page (7.1.3 Bhaddattheragāthā)](/tipitaka/19Th1/7/7.1/7.1.3.md)


