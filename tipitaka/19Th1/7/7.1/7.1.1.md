
[Home](/) / [19Th1 Theragāthāpāḷi](/tipitaka/19Th1.md) / [7 Sattakanipāta](/tipitaka/19Th1/7.md) / [7.1 Paṭhamavagga](/tipitaka/19Th1/7/7.1.md)

# 𑁭𑁇𑁧𑁇𑁧 𑀲𑀼𑀦𑁆𑀤𑀭𑀲𑀫𑀼𑀤𑁆𑀤𑀢𑁆𑀣𑁂𑀭𑀕𑀸𑀣𑀸

### 𑀲𑀢𑁆𑀢𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑀼𑀦𑁆𑀤𑀭𑀲𑀫𑀼𑀤𑁆𑀤𑀢𑁆𑀣𑁂𑀭𑀕𑀸𑀣𑀸

(459.)

744\. _“𑀅𑀮𑀗𑁆𑀓𑀢𑀸 𑀲𑀼𑀯𑀲𑀦𑀸,_  
_𑀫𑀸𑀮𑀥𑀸𑀭𑀻 𑀯𑀺𑀪𑀽𑀲𑀺𑀢𑀸;_  
_𑀅𑀮𑀢𑁆𑀢𑀓𑀓𑀢𑀸𑀧𑀸𑀤𑀸,_  
_𑀧𑀸𑀤𑀼𑀓𑀸𑀭𑀼𑀬𑁆𑀳 𑀯𑁂𑀲𑀺𑀓𑀸𑁇_  


(460.)

745\. _𑀧𑀸𑀤𑀼𑀓𑀸 𑀑𑀭𑀼𑀳𑀺𑀢𑁆𑀯𑀸𑀦,_  
_𑀧𑀼𑀭𑀢𑁄 𑀧𑀜𑁆𑀚𑀮𑀻𑀓𑀢𑀸;_  
_𑀲𑀸 𑀫𑀁 𑀲𑀡𑁆𑀳𑁂𑀦 𑀫𑀼𑀤𑀼𑀦𑀸,_  
_𑀫𑁆𑀳𑀺𑀢𑀧𑀼𑀩𑁆𑀩𑀁 𑀅𑀪𑀸𑀲𑀣𑁇_  


(461.)

746\. _𑀬𑀼𑀯𑀸𑀲𑀺 𑀢𑁆𑀯𑀁 𑀧𑀩𑁆𑀩𑀚𑀺𑀢𑁄,_  
_𑀢𑀺𑀝𑁆𑀞𑀸𑀳𑀺 𑀫𑀫 𑀲𑀸𑀲𑀦𑁂;_  
_𑀪𑀼𑀜𑁆𑀚 𑀫𑀸𑀦𑀼𑀲𑀓𑁂 𑀓𑀸𑀫𑁂,_  
_𑀅𑀳𑀁 𑀯𑀺𑀢𑁆𑀢𑀁 𑀤𑀤𑀸𑀫𑀺 𑀢𑁂;_  
_𑀲𑀘𑁆𑀘𑀁 𑀢𑁂 𑀧𑀝𑀺𑀚𑀸𑀦𑀸𑀫𑀺,_  
_𑀅𑀕𑁆𑀕𑀺𑀁 𑀯𑀸 𑀢𑁂 𑀳𑀭𑀸𑀫𑀳𑀁𑁇_  


(462.)

747\. _𑀬𑀤𑀸 𑀚𑀺𑀡𑁆𑀡𑀸 𑀪𑀯𑀺𑀲𑁆𑀲𑀸𑀫,_  
_𑀉𑀪𑁄 𑀤𑀡𑁆𑀟𑀧𑀭𑀸𑀬𑀦𑀸;_  
_𑀉𑀪𑁄𑀧𑀺 𑀧𑀩𑁆𑀩𑀚𑀺𑀲𑁆𑀲𑀸𑀫,_  
_𑀉𑀪𑀬𑀢𑁆𑀣 𑀓𑀝𑀕𑁆𑀕𑀳𑁄𑁇_  


(463.)

748\. _𑀢𑀜𑁆𑀘 𑀤𑀺𑀲𑁆𑀯𑀸𑀦 𑀬𑀸𑀘𑀦𑁆𑀢𑀺𑀁,_  
_𑀯𑁂𑀲𑀺𑀓𑀁 𑀧𑀜𑁆𑀚𑀮𑀻𑀓𑀢𑀁;_  
_𑀅𑀮𑀗𑁆𑀓𑀢𑀁 𑀲𑀼𑀯𑀲𑀦𑀁,_  
_𑀫𑀘𑁆𑀘𑀼𑀧𑀸𑀲𑀁𑀯 𑀑𑀟𑁆𑀟𑀺𑀢𑀁𑁇_  


(464.)

749\. _𑀢𑀢𑁄 𑀫𑁂 𑀫𑀦𑀲𑀻𑀓𑀸𑀭𑁄,_  
_…𑀧𑁂…_  
_𑀦𑀺𑀩𑁆𑀩𑀺𑀤𑀸 𑀲𑀫𑀢𑀺𑀝𑁆𑀞𑀣𑁇_  


(465.)

750\. _𑀢𑀢𑁄 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺 𑀫𑁂,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀦𑁆”𑀢𑀺𑁇_  


---

751\. …  𑀲𑀼𑀦𑁆𑀤𑀭𑀲𑀫𑀼𑀤𑁆𑀤𑁄 𑀣𑁂𑀭𑁄… 𑁇



[Go to previous page (7.1 Paṭhamavagga)](/tipitaka/19Th1/7/7.1.md) / [Go to parent page (7.1 Paṭhamavagga)](/tipitaka/19Th1/7/7.1.md) / [Go to next page (7.1.2 Lakuṇḍakabhaddiyattheragāthā)](/tipitaka/19Th1/7/7.1/7.1.2.md)


