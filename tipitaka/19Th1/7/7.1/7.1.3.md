
[Home](/) / [19Th1 Theragāthāpāḷi](../../../19Th1.md) / [7 Sattakanipāta](../../7.md) / [7.1 Paṭhamavagga](../7.1.md)

# 𑁭𑁇𑁧𑁇𑁩 𑀪𑀤𑁆𑀤𑀢𑁆𑀣𑁂𑀭𑀕𑀸𑀣𑀸

### 𑀲𑀢𑁆𑀢𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀪𑀤𑁆𑀤𑀢𑁆𑀣𑁂𑀭𑀕𑀸𑀣𑀸

(473.)

760\. _“𑀏𑀓𑀧𑀼𑀢𑁆𑀢𑁄 𑀅𑀳𑀁 𑀆𑀲𑀺𑀁,_  
_𑀧𑀺𑀬𑁄 𑀫𑀸𑀢𑀼 𑀧𑀺𑀬𑁄 𑀧𑀺𑀢𑀼;_  
_𑀩𑀳𑀽𑀳𑀺 𑀯𑀢𑀘𑀭𑀺𑀬𑀸𑀳𑀺,_  
_𑀮𑀤𑁆𑀥𑁄 𑀆𑀬𑀸𑀘𑀦𑀸𑀳𑀺 𑀘𑁇_  


(474.)

761\. _𑀢𑁂 𑀘 𑀫𑀁 𑀅𑀦𑀼𑀓𑀫𑁆𑀧𑀸𑀬,_  
_𑀅𑀢𑁆𑀣𑀓𑀸𑀫𑀸 𑀳𑀺𑀢𑁂𑀲𑀺𑀦𑁄;_  
_𑀉𑀪𑁄 𑀧𑀺𑀢𑀸 𑀘 𑀫𑀸𑀢𑀸 𑀘,_  
_𑀩𑀼𑀤𑁆𑀥𑀲𑁆𑀲 𑀉𑀧𑀦𑀸𑀫𑀬𑀼𑀁𑁇_  


(475.)

762\. _‘𑀓𑀺𑀘𑁆𑀙𑀸 𑀮𑀤𑁆𑀥𑁄 𑀅𑀬𑀁 𑀧𑀼𑀢𑁆𑀢𑁄,_  
_𑀲𑀼𑀔𑀼𑀫𑀸𑀮𑁄 𑀲𑀼𑀔𑁂𑀥𑀺𑀢𑁄;_  
_𑀇𑀫𑀁 𑀤𑀤𑀸𑀫 𑀢𑁂 𑀦𑀸𑀣,_  
_𑀚𑀺𑀦𑀲𑁆𑀲 𑀧𑀭𑀺𑀘𑀸𑀭𑀓𑀁’𑁇_  


(476.)

763\. _𑀲𑀢𑁆𑀣𑀸 𑀘 𑀫𑀁 𑀧𑀝𑀺𑀕𑁆𑀕𑀬𑁆𑀳,_  
_𑀆𑀦𑀦𑁆𑀤𑀁 𑀏𑀢𑀤𑀩𑁆𑀭𑀯𑀺;_  
_‘𑀧𑀩𑁆𑀩𑀸𑀚𑁂𑀳𑀺 𑀇𑀫𑀁 𑀔𑀺𑀧𑁆𑀧𑀁,_  
_𑀳𑁂𑀲𑁆𑀲𑀢𑁆𑀬𑀸𑀚𑀸𑀦𑀺𑀬𑁄 𑀅𑀬𑀁’𑁇_  


(477.)

764\. _𑀧𑀩𑁆𑀩𑀸𑀚𑁂𑀢𑁆𑀯𑀸𑀦 𑀫𑀁 𑀲𑀢𑁆𑀣𑀸,_  
_𑀯𑀺𑀳𑀸𑀭𑀁 𑀧𑀸𑀯𑀺𑀲𑀻 𑀚𑀺𑀦𑁄;_  
_𑀅𑀦𑁄𑀕𑁆𑀕𑀢𑀲𑁆𑀫𑀺𑀁 𑀲𑀽𑀭𑀺𑀬𑀲𑁆𑀫𑀺𑀁,_  
_𑀢𑀢𑁄 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺 𑀫𑁂𑁇_  


(478.)

765\. _𑀢𑀢𑁄 𑀲𑀢𑁆𑀣𑀸 𑀦𑀺𑀭𑀸𑀓𑀢𑁆𑀯𑀸,_  
_𑀧𑀝𑀺𑀲𑀮𑁆𑀮𑀸𑀦𑀯𑀼𑀝𑁆𑀞𑀺𑀢𑁄;_  
_‘𑀏𑀳𑀺 𑀪𑀤𑁆𑀤𑀸’𑀢𑀺 𑀫𑀁 𑀆𑀳,_  
_𑀲𑀸 𑀫𑁂 𑀆𑀲𑀽𑀧𑀲𑀫𑁆𑀧𑀤𑀸𑁇_  


(479.)

766\. _𑀚𑀸𑀢𑀺𑀬𑀸 𑀲𑀢𑁆𑀢𑀯𑀲𑁆𑀲𑁂𑀦,_  
_𑀮𑀤𑁆𑀥𑀸 𑀫𑁂 𑀉𑀧𑀲𑀫𑁆𑀧𑀤𑀸;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀅𑀳𑁄 𑀥𑀫𑁆𑀫𑀲𑀼𑀥𑀫𑁆𑀫𑀢𑀸”𑀢𑀺𑁇_  


---

767\. …  𑀪𑀤𑁆𑀤𑁄 𑀣𑁂𑀭𑁄… 𑁇



[Go to previous page (7.1.2 Lakuṇḍakabhaddiyattheragāthā)](7.1.2.md) / [Go to parent page (7.1 Paṭhamavagga)](../7.1.md) / [Go to next page (7.1.4 Sopākattheragāthā)](7.1.4.md)


