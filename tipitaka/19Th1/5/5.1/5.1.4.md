
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 𑁫𑁇𑁧𑁇𑁪 𑀲𑀼𑀫𑀦𑀢𑁆𑀣𑁂𑀭𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀲𑀼𑀫𑀦𑀢𑁆𑀣𑁂𑀭𑀕𑀸𑀣𑀸

(330.)

585\. _“𑀬𑀁 𑀧𑀢𑁆𑀣𑀬𑀸𑀦𑁄 𑀥𑀫𑁆𑀫𑁂𑀲𑀼,_  
_𑀉𑀧𑀚𑁆𑀛𑀸𑀬𑁄 𑀅𑀦𑀼𑀕𑁆𑀕𑀳𑀺;_  
_𑀅𑀫𑀢𑀁 𑀅𑀪𑀺𑀓𑀗𑁆𑀔𑀦𑁆𑀢𑀁,_  
_𑀓𑀢𑀁 𑀓𑀢𑁆𑀢𑀩𑁆𑀩𑀓𑀁 𑀫𑀬𑀸𑁇_  


(331.)

586\. _𑀅𑀦𑀼𑀧𑁆𑀧𑀢𑁆𑀢𑁄 𑀲𑀘𑁆𑀙𑀺𑀓𑀢𑁄,_  
_𑀲𑀬𑀁 𑀥𑀫𑁆𑀫𑁄 𑀅𑀦𑀻𑀢𑀺𑀳𑁄;_  
_𑀯𑀺𑀲𑀼𑀤𑁆𑀥𑀜𑀸𑀡𑁄 𑀦𑀺𑀓𑁆𑀓𑀗𑁆𑀔𑁄,_  
_𑀩𑁆𑀬𑀸𑀓𑀭𑁄𑀫𑀺 𑀢𑀯𑀦𑁆𑀢𑀺𑀓𑁂𑁇_  


(332.)

587\. _𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀚𑀸𑀦𑀸𑀫𑀺,_  
_𑀤𑀺𑀩𑁆𑀩𑀘𑀓𑁆𑀔𑀼 𑀯𑀺𑀲𑁄𑀥𑀺𑀢𑀁;_  
_𑀲𑀤𑀢𑁆𑀣𑁄 𑀫𑁂 𑀅𑀦𑀼𑀧𑁆𑀧𑀢𑁆𑀢𑁄,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(333.)

588\. _𑀅𑀧𑁆𑀧𑀫𑀢𑁆𑀢𑀲𑁆𑀲 𑀫𑁂 𑀲𑀺𑀓𑁆𑀔𑀸,_  
_𑀲𑀼𑀲𑁆𑀲𑀼𑀢𑀸 𑀢𑀯 𑀲𑀸𑀲𑀦𑁂;_  
_𑀲𑀩𑁆𑀩𑁂 𑀫𑁂 𑀆𑀲𑀯𑀸 𑀔𑀻𑀡𑀸,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄𑁇_  


(334.)

589\. _𑀅𑀦𑀼𑀲𑀸𑀲𑀺 𑀫𑀁 𑀅𑀭𑀺𑀬𑀯𑀢𑀸,_  
_𑀅𑀦𑀼𑀓𑀫𑁆𑀧𑀺 𑀅𑀦𑀼𑀕𑁆𑀕𑀳𑀺;_  
_𑀅𑀫𑁄𑀖𑁄 𑀢𑀼𑀬𑁆𑀳𑀫𑁄𑀯𑀸𑀤𑁄,_  
_𑀅𑀦𑁆𑀢𑁂𑀯𑀸𑀲𑀺𑀫𑁆𑀳𑀺 𑀲𑀺𑀓𑁆𑀔𑀺𑀢𑁄”𑀢𑀺𑁇_  


---

590\. …  𑀲𑀼𑀫𑀦𑁄 𑀣𑁂𑀭𑁄… 𑁇



[Go to previous page (5.1.3 Girimānandattheragāthā)](5.1.3.md) / [Go to parent page (5.1 Paṭhamavagga)](../5.1.md) / [Go to next page (5.1.5 Vaḍḍhattheragāthā)](5.1.5.md)


