
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 5.1.5 Vaḍḍhattheragāthā

* Pañcakanipāta

* Paṭhamavagga

* Vaḍḍhattheragāthā

(335.)

591\. _“Sādhū hi kira me mātā,_  
_Patodaṃ upadaṃsayi;_  
_Yassāhaṃ vacanaṃ sutvā,_  
_Anusiṭṭho janettiyā;_  
_Āraddhavīriyo pahitatto,_  
_Patto sambodhimuttamaṃ._  


(336.)

592\. _Arahā dakkhiṇeyyomhi,_  
_tevijjo amataddaso;_  
_Jetvā namucino senaṃ,_  
_viharāmi anāsavo._  


(337.)

593\. _Ajjhattañca bahiddhā ca,_  
_ye me vijjiṃsu āsavā;_  
_Sabbe asesā ucchinnā,_  
_na ca uppajjare puna._  


(338.)

594\. _Visāradā kho bhaginī,_  
_etamatthaṃ abhāsayi;_  
_‘Apihā nūna mayipi,_  
_vanatho te na vijjati’._  


(339.)

595\. _Pariyantakataṃ dukkhaṃ,_  
_antimoyaṃ samussayo;_  
_Jātimaraṇasaṃsāro,_  
_natthi dāni punabbhavo”ti._  


---

596\. …  Vaḍḍho thero… .



[Go to previous page (5.1.4 Sumanattheragāthā)](5.1.4.md) / [Go to parent page (5.1 Paṭhamavagga)](../5.1.md) / [Go to next page (5.1.6 Nadīkassapattheragāthā)](5.1.6.md)


