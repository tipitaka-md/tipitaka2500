
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 𑁫𑁇𑁧𑁇𑁫 𑀯𑀟𑁆𑀠𑀢𑁆𑀣𑁂𑀭𑀕𑀸𑀣𑀸

* 𑀧𑀜𑁆𑀘𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀯𑀟𑁆𑀠𑀢𑁆𑀣𑁂𑀭𑀕𑀸𑀣𑀸

(335.)

591\. _“𑀲𑀸𑀥𑀽 𑀳𑀺 𑀓𑀺𑀭 𑀫𑁂 𑀫𑀸𑀢𑀸,_  
_𑀧𑀢𑁄𑀤𑀁 𑀉𑀧𑀤𑀁𑀲𑀬𑀺;_  
_𑀬𑀲𑁆𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀅𑀦𑀼𑀲𑀺𑀝𑁆𑀞𑁄 𑀚𑀦𑁂𑀢𑁆𑀢𑀺𑀬𑀸;_  
_𑀆𑀭𑀤𑁆𑀥𑀯𑀻𑀭𑀺𑀬𑁄 𑀧𑀳𑀺𑀢𑀢𑁆𑀢𑁄,_  
_𑀧𑀢𑁆𑀢𑁄 𑀲𑀫𑁆𑀩𑁄𑀥𑀺𑀫𑀼𑀢𑁆𑀢𑀫𑀁𑁇_  


(336.)

592\. _𑀅𑀭𑀳𑀸 𑀤𑀓𑁆𑀔𑀺𑀡𑁂𑀬𑁆𑀬𑁄𑀫𑁆𑀳𑀺,_  
_𑀢𑁂𑀯𑀺𑀚𑁆𑀚𑁄 𑀅𑀫𑀢𑀤𑁆𑀤𑀲𑁄;_  
_𑀚𑁂𑀢𑁆𑀯𑀸 𑀦𑀫𑀼𑀘𑀺𑀦𑁄 𑀲𑁂𑀦𑀁,_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(337.)

593\. _𑀅𑀚𑁆𑀛𑀢𑁆𑀢𑀜𑁆𑀘 𑀩𑀳𑀺𑀤𑁆𑀥𑀸 𑀘,_  
_𑀬𑁂 𑀫𑁂 𑀯𑀺𑀚𑁆𑀚𑀺𑀁𑀲𑀼 𑀆𑀲𑀯𑀸;_  
_𑀲𑀩𑁆𑀩𑁂 𑀅𑀲𑁂𑀲𑀸 𑀉𑀘𑁆𑀙𑀺𑀦𑁆𑀦𑀸,_  
_𑀦 𑀘 𑀉𑀧𑁆𑀧𑀚𑁆𑀚𑀭𑁂 𑀧𑀼𑀦𑁇_  


(338.)

594\. _𑀯𑀺𑀲𑀸𑀭𑀤𑀸 𑀔𑁄 𑀪𑀕𑀺𑀦𑀻,_  
_𑀏𑀢𑀫𑀢𑁆𑀣𑀁 𑀅𑀪𑀸𑀲𑀬𑀺;_  
_‘𑀅𑀧𑀺𑀳𑀸 𑀦𑀽𑀦 𑀫𑀬𑀺𑀧𑀺,_  
_𑀯𑀦𑀣𑁄 𑀢𑁂 𑀦 𑀯𑀺𑀚𑁆𑀚𑀢𑀺’𑁇_  


(339.)

595\. _𑀧𑀭𑀺𑀬𑀦𑁆𑀢𑀓𑀢𑀁 𑀤𑀼𑀓𑁆𑀔𑀁,_  
_𑀅𑀦𑁆𑀢𑀺𑀫𑁄𑀬𑀁 𑀲𑀫𑀼𑀲𑁆𑀲𑀬𑁄;_  
_𑀚𑀸𑀢𑀺𑀫𑀭𑀡𑀲𑀁𑀲𑀸𑀭𑁄,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄”𑀢𑀺𑁇_  


---

596\. …  𑀯𑀟𑁆𑀠𑁄 𑀣𑁂𑀭𑁄… 𑁇



[Go to previous page (5.1.4 Sumanattheragāthā)](5.1.4.md) / [Go to parent page (5.1 Paṭhamavagga)](../5.1.md) / [Go to next page (5.1.6 Nadīkassapattheragāthā)](5.1.6.md)


