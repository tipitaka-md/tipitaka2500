
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 5.1.9 Vijitasenattheragāthā

* Pañcakanipāta

* Paṭhamavagga

* Vijitasenattheragāthā

(355.)

615\. _“Olaggessāmi te citta,_  
_āṇidvāreva hatthinaṃ;_  
_Na taṃ pāpe niyojessaṃ,_  
_kāmajāla sarīraja._  


(356.)

616\. _Tvaṃ olaggo na gacchasi,_  
_Dvāravivaraṃ gajova alabhanto;_  
_Na ca cittakali punappunaṃ,_  
_Pasakka pāparato carissasi._  


(357.)

617\. _Yathā kuñjaraṃ adantaṃ,_  
_Navaggahamaṅkusaggaho;_  
_Balavā āvatteti akāmaṃ,_  
_Evaṃ āvattayissaṃ taṃ._  


(358.)

618\. _Yathā varahayadamakusalo,_  
_Sārathi pavaro dameti ājaññaṃ;_  
_Evaṃ damayissaṃ taṃ,_  
_Patiṭṭhito pañcasu balesu._  


(359.)

619\. _Satiyā taṃ nibandhissaṃ,_  
_Payutto te damessāmi;_  
_Vīriyadhuraniggahito,_  
_Na yito dūraṃ gamissase cittā”ti._  


---

620\. …  Vijitaseno thero… .



[Go to previous page (5.1.8 Vakkalittheragāthā)](5.1.8.md) / [Go to parent page (5.1 Paṭhamavagga)](../5.1.md) / [Go to next page (5.1.10 Yasadattattheragāthā)](5.1.10.md)


