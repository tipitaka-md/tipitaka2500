---
title: 5.1.2 Subhūtattheragāthā
path: /tipitaka/19Th1/5/5.1/5.1.2
ref: 268771
breadcrumbs:
  - name: Home
    link: /
  - name: 19Th1 Theragāthāpāḷi
    link: /tipitaka/19Th1
  - name: 5 Pañcakanipāta
    link: /tipitaka/19Th1/5
  - name: 5.1 Paṭhamavagga
    link: /tipitaka/19Th1/5/5.1
prevL: /tipitaka/19Th1/5/5.1/5.1.1
upL: /tipitaka/19Th1/5/5.1
nextL: /tipitaka/19Th1/5/5.1/5.1.3
---

# 5.1.2 Subhūtattheragāthā

### Pañcakanipāta

### Paṭhamavagga

### Subhūtattheragāthā

(320.)

573. _“Ayoge yuñjamattānaṃ,_  
_puriso kiccamicchako;_  
_Carañce nādhigaccheyya,_  
_‘taṃ me dubbhagalakkhaṇaṃ’._  


(321.)

574. _Abbūḷhaṃ aghagataṃ vijitaṃ,_  
_Ekañce ossajeyya kalīva siyā;_  
_Sabbānipi ce ossajeyya andhova siyā,_  
_Samavisamassa adassanato._  


(322.)

575. _Yañhi kayirā tañhi vade,_  
_yaṃ na kayirā na taṃ vade;_  
_Akarontaṃ bhāsamānaṃ,_  
_parijānanti paṇḍitā._  


(323.)

576. _Yathāpi ruciraṃ pupphaṃ,_  
_vaṇṇavantaṃ agandhakaṃ;_  
_Evaṃ subhāsitā vācā,_  
_aphalā hoti akubbato._  


(324.)

577. _Yathāpi ruciraṃ pupphaṃ,_  
_Vaṇṇavantaṃ sugandhakaṃ;_  
_Evaṃ subhāsitā vācā,_  
_Saphalā hoti kubbato”ti._  


===

578. …  Subhūto thero… .




