
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 5.1.1 Rājadattattheragāthā

* Pañcakanipāta

* Paṭhamavagga

* Rājadattattheragāthā

(315.)

567\. _“Bhikkhu sivathikaṃ gantvā,_  
_Addasa itthimujjhitaṃ;_  
_Apaviddhaṃ susānasmiṃ,_  
_Khajjantiṃ kimihī phuṭaṃ._  


(316.)

568\. _Yañhi eke jigucchanti,_  
_mataṃ disvāna pāpakaṃ;_  
_Kāmarāgo pāturahu,_  
_andhova savatī ahuṃ._  


(317.)

569\. _Oraṃ odanapākamhā,_  
_tamhā ṭhānā apakkamiṃ;_  
_Satimā sampajānohaṃ,_  
_ekamantaṃ upāvisiṃ._  


(318.)

570\. _Tato me manasīkāro,_  
_yoniso udapajjatha;_  
_Ādīnavo pāturahu,_  
_nibbidā samatiṭṭhatha._  


(319.)

571\. _Tato cittaṃ vimucci me,_  
_passa dhammasudhammataṃ;_  
_Tisso vijjā anuppattā,_  
_kataṃ buddhassa sāsanan”ti._  


---

572\. …  Rājadatto thero… .



[Go to previous page (5.1 Paṭhamavagga)](../5.1.md) / [Go to parent page (5.1 Paṭhamavagga)](../5.1.md) / [Go to next page (5.1.2 Subhūtattheragāthā)](5.1.2.md)


