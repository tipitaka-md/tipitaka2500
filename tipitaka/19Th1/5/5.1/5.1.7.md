
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 𑁫𑁇𑁧𑁇𑁭 𑀕𑀬𑀸𑀓𑀲𑁆𑀲𑀧𑀢𑁆𑀣𑁂𑀭𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀧𑀞𑀫𑀯𑀕𑁆𑀕

### 𑀕𑀬𑀸𑀓𑀲𑁆𑀲𑀧𑀢𑁆𑀣𑁂𑀭𑀕𑀸𑀣𑀸

(345.)

603\. _“𑀧𑀸𑀢𑁄 𑀫𑀚𑁆𑀛𑀦𑁆𑀳𑀺𑀓𑀁 𑀲𑀸𑀬𑀁,_  
_𑀢𑀺𑀓𑁆𑀔𑀢𑁆𑀢𑀼𑀁 𑀤𑀺𑀯𑀲𑀲𑁆𑀲𑀳𑀁;_  
_𑀑𑀢𑀭𑀺𑀁 𑀉𑀤𑀓𑀁 𑀲𑁄𑀳𑀁,_  
_𑀕𑀬𑀸𑀬 𑀕𑀬𑀨𑀕𑁆𑀕𑀼𑀬𑀸𑁇_  


(346.)

604\. _‘𑀬𑀁 𑀫𑀬𑀸 𑀧𑀓𑀢𑀁 𑀧𑀸𑀧𑀁,_  
_𑀧𑀼𑀩𑁆𑀩𑁂 𑀅𑀜𑁆𑀜𑀸𑀲𑀼 𑀚𑀸𑀢𑀺𑀲𑀼;_  
_𑀢𑀁 𑀤𑀸𑀦𑀻𑀥 𑀧𑀯𑀸𑀳𑁂𑀫𑀺’,_  
_𑀏𑀯𑀁𑀤𑀺𑀝𑁆𑀞𑀺 𑀧𑀼𑀭𑁂 𑀅𑀳𑀼𑀁𑁇_  


(347.)

605\. _𑀲𑀼𑀢𑁆𑀯𑀸 𑀲𑀼𑀪𑀸𑀲𑀺𑀢𑀁 𑀯𑀸𑀘𑀁,_  
_𑀥𑀫𑁆𑀫𑀢𑁆𑀣𑀲𑀳𑀺𑀢𑀁 𑀧𑀤𑀁;_  
_𑀢𑀣𑀁 𑀬𑀸𑀣𑀸𑀯𑀓𑀁 𑀅𑀢𑁆𑀣𑀁,_  
_𑀬𑁄𑀦𑀺𑀲𑁄 𑀧𑀘𑁆𑀘𑀯𑁂𑀓𑁆𑀔𑀺𑀲𑀁𑁇_  


(348.)

606\. _𑀦𑀺𑀦𑁆𑀳𑀸𑀢𑀲𑀩𑁆𑀩𑀧𑀸𑀧𑁄𑀫𑁆𑀳𑀺,_  
_𑀦𑀺𑀫𑁆𑀫𑀮𑁄 𑀧𑀬𑀢𑁄 𑀲𑀼𑀘𑀺;_  
_𑀲𑀼𑀤𑁆𑀥𑁄 𑀲𑀼𑀤𑁆𑀥𑀲𑁆𑀲 𑀤𑀸𑀬𑀸𑀤𑁄,_  
_𑀧𑀼𑀢𑁆𑀢𑁄 𑀩𑀼𑀤𑁆𑀥𑀲𑁆𑀲 𑀑𑀭𑀲𑁄𑁇_  


(349.)

607\. _𑀑𑀕𑀬𑁆𑀳𑀝𑁆𑀞𑀗𑁆𑀕𑀺𑀓𑀁 𑀲𑁄𑀢𑀁,_  
_𑀲𑀩𑁆𑀩𑀧𑀸𑀧𑀁 𑀧𑀯𑀸𑀳𑀬𑀺𑀁;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀚𑁆𑀛𑀕𑀫𑀺𑀁,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀦𑁆”𑀢𑀺𑁇_  


---

608\. …  𑀕𑀬𑀸𑀓𑀲𑁆𑀲𑀧𑁄 𑀣𑁂𑀭𑁄… 𑁇



[Go to previous page (5.1.6 Nadīkassapattheragāthā)](5.1.6.md) / [Go to parent page (5.1 Paṭhamavagga)](../5.1.md) / [Go to next page (5.1.8 Vakkalittheragāthā)](5.1.8.md)


