
[Home](/) / [19Th1 Theragāthāpāḷi](../../../19Th1.md) / [5 Pañcakanipāta](../../5.md) / [5.1 Paṭhamavagga](../5.1.md)

# 5.1.6 Nadīkassapattheragāthā

* Pañcakanipāta

* Paṭhamavagga

* Nadīkassapattheragāthā

(340.)

597\. _“Atthāya vata me buddho,_  
_nadiṃ nerañjaraṃ agā;_  
_Yassāhaṃ dhammaṃ sutvāna,_  
_micchādiṭṭhiṃ vivajjayiṃ._  


(341.)

598\. _Yajiṃ uccāvace yaññe,_  
_aggihuttaṃ juhiṃ ahaṃ;_  
_‘Esā suddhī’ti maññanto,_  
_andhabhūto puthujjano._  


(342.)

599\. _Diṭṭhigahanapakkhando,_  
_parāmāsena mohito;_  
_Asuddhiṃ maññisaṃ suddhiṃ,_  
_andhabhūto aviddasu._  


(343.)

600\. _Micchādiṭṭhi pahīnā me,_  
_bhavā sabbe padālitā;_  
_Juhāmi dakkhiṇeyyaggiṃ,_  
_namassāmi tathāgataṃ._  


(344.)

601\. _Mohā sabbe pahīnā me,_  
_bhavataṇhā padālitā;_  
_Vikkhīṇo jātisaṃsāro,_  
_natthi dāni punabbhavo”ti._  


---

602\. …  Nadīkassapo thero… .



[Go to previous page (5.1.5 Vaḍḍhattheragāthā)](5.1.5.md) / [Go to parent page (5.1 Paṭhamavagga)](../5.1.md) / [Go to next page (5.1.7 Gayākassapattheragāthā)](5.1.7.md)


