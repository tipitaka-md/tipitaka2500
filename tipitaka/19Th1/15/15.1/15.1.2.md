
[Home](/) / [19Th1 Theragāthāpāḷi](../...md) / [15 Soḷasakanipāta](...md) / [15.1 Paṭhamavagga](../19Th1/15/15.1.md)

# 𑁧𑁫𑁇𑁧𑁇𑁨 𑀉𑀤𑀸𑀬𑀺𑀢𑁆𑀣𑁂𑀭𑀕𑀸𑀣𑀸

* 𑀲𑁄𑀍𑀅𑀲𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀉𑀤𑀸𑀬𑀺𑀢𑁆𑀣𑁂𑀭𑀕𑀸𑀣𑀸

(689.)

1021\. _“𑀫𑀦𑀼𑀲𑁆𑀲𑀪𑀽𑀢𑀁 𑀲𑀫𑁆𑀩𑀼𑀤𑁆𑀥𑀁,_  
_𑀅𑀢𑁆𑀢𑀤𑀦𑁆𑀢𑀁 𑀲𑀫𑀸𑀳𑀺𑀢𑀁;_  
_𑀇𑀭𑀺𑀬𑀫𑀸𑀦𑀁 𑀩𑁆𑀭𑀳𑁆𑀫𑀧𑀣𑁂,_  
_𑀘𑀺𑀢𑁆𑀢𑀲𑁆𑀲𑀽𑀧𑀲𑀫𑁂 𑀭𑀢𑀁𑁇_  


(690.)

1022\. _𑀬𑀁 𑀫𑀦𑀼𑀲𑁆𑀲𑀸 𑀦𑀫𑀲𑁆𑀲𑀦𑁆𑀢𑀺,_  
_𑀲𑀩𑁆𑀩𑀥𑀫𑁆𑀫𑀸𑀦 𑀧𑀸𑀭𑀕𑀼𑀁;_  
_𑀤𑁂𑀯𑀸𑀧𑀺 𑀢𑀁 𑀦𑀫𑀲𑁆𑀲𑀦𑁆𑀢𑀺,_  
_𑀇𑀢𑀺 𑀫𑁂 𑀅𑀭𑀳𑀢𑁄 𑀲𑀼𑀢𑀁𑁇_  


(691.)

1023\. _𑀲𑀩𑁆𑀩𑀲𑀁𑀬𑁄𑀚𑀦𑀸𑀢𑀻𑀢𑀁,_  
_𑀯𑀦𑀸 𑀦𑀺𑀩𑁆𑀩𑀦𑀫𑀸𑀕𑀢𑀁;_  
_𑀓𑀸𑀫𑁂𑀳𑀺 𑀦𑁂𑀓𑁆𑀔𑀫𑁆𑀫𑀭𑀢𑀁,_  
_𑀫𑀼𑀢𑁆𑀢𑀁 𑀲𑁂𑀮𑀸𑀯 𑀓𑀜𑁆𑀘𑀦𑀁𑁇_  


(692.)

1024\. _𑀲 𑀯𑁂 𑀅𑀘𑁆𑀘𑀭𑀼𑀘𑀺 𑀦𑀸𑀕𑁄,_  
_𑀳𑀺𑀫𑀯𑀸𑀯𑀜𑁆𑀜𑁂 𑀲𑀺𑀮𑀼𑀘𑁆𑀘𑀬𑁂;_  
_𑀲𑀩𑁆𑀩𑁂𑀲𑀁 𑀦𑀸𑀕𑀦𑀸𑀫𑀸𑀦𑀁,_  
_𑀲𑀘𑁆𑀘𑀦𑀸𑀫𑁄 𑀅𑀦𑀼𑀢𑁆𑀢𑀭𑁄𑁇_  


(693.)

1025\. _𑀦𑀸𑀕𑀁 𑀯𑁄 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀦 𑀳𑀺 𑀆𑀕𑀼𑀁 𑀓𑀭𑁄𑀢𑀺 𑀲𑁄;_  
_𑀲𑁄𑀭𑀘𑁆𑀘𑀁 𑀅𑀯𑀺𑀳𑀺𑀁𑀲𑀸 𑀘,_  
_𑀧𑀸𑀤𑀸 𑀦𑀸𑀕𑀲𑁆𑀲 𑀢𑁂 𑀤𑀼𑀯𑁂𑁇_  


(694.)

1026\. _𑀲𑀢𑀺 𑀘 𑀲𑀫𑁆𑀧𑀚𑀜𑁆𑀜𑀜𑁆𑀘,_  
_𑀘𑀭𑀡𑀸 𑀦𑀸𑀕𑀲𑁆𑀲 𑀢𑁂𑀧𑀭𑁂;_  
_𑀲𑀤𑁆𑀥𑀸𑀳𑀢𑁆𑀣𑁄 𑀫𑀳𑀸𑀦𑀸𑀕𑁄,_  
_𑀉𑀧𑁂𑀓𑁆𑀔𑀸𑀲𑁂𑀢𑀤𑀦𑁆𑀢𑀯𑀸𑁇_  


(695.)

1027\. _𑀲𑀢𑀺 𑀕𑀻𑀯𑀸 𑀲𑀺𑀭𑁄 𑀧𑀜𑁆𑀜𑀸,_  
_𑀯𑀻𑀫𑀁𑀲𑀸 𑀥𑀫𑁆𑀫𑀘𑀺𑀦𑁆𑀢𑀦𑀸;_  
_𑀥𑀫𑁆𑀫𑀓𑀼𑀘𑁆𑀙𑀺𑀲𑀫𑀸𑀯𑀸𑀲𑁄,_  
_𑀯𑀺𑀯𑁂𑀓𑁄 𑀢𑀲𑁆𑀲 𑀯𑀸𑀮𑀥𑀺𑁇_  


(696.)

1028\. _𑀲𑁄 𑀛𑀸𑀬𑀻 𑀅𑀲𑁆𑀲𑀸𑀲𑀭𑀢𑁄,_  
_𑀅𑀚𑁆𑀛𑀢𑁆𑀢𑀁 𑀲𑀼𑀲𑀫𑀸𑀳𑀺𑀢𑁄;_  
_𑀕𑀘𑁆𑀙𑀁 𑀲𑀫𑀸𑀳𑀺𑀢𑁄 𑀦𑀸𑀕𑁄,_  
_𑀞𑀺𑀢𑁄 𑀦𑀸𑀕𑁄 𑀲𑀫𑀸𑀳𑀺𑀢𑁄𑁇_  


(697.)

1029\. _𑀲𑀬𑀁 𑀲𑀫𑀸𑀳𑀺𑀢𑁄 𑀦𑀸𑀕𑁄,_  
_𑀦𑀺𑀲𑀺𑀦𑁆𑀦𑁄𑀧𑀺 𑀲𑀫𑀸𑀳𑀺𑀢𑁄;_  
_𑀲𑀩𑁆𑀩𑀢𑁆𑀣 𑀲𑀁𑀯𑀼𑀢𑁄 𑀦𑀸𑀕𑁄,_  
_𑀏𑀲𑀸 𑀦𑀸𑀕𑀲𑁆𑀲 𑀲𑀫𑁆𑀧𑀤𑀸𑁇_  


(698.)

1030\. _𑀪𑀼𑀜𑁆𑀚𑀢𑀺 𑀅𑀦𑀯𑀚𑁆𑀚𑀸𑀦𑀺,_  
_𑀲𑀸𑀯𑀚𑁆𑀚𑀸𑀦𑀺 𑀦 𑀪𑀼𑀜𑁆𑀚𑀢𑀺;_  
_𑀖𑀸𑀲𑀫𑀘𑁆𑀙𑀸𑀤𑀦𑀁 𑀮𑀤𑁆𑀥𑀸,_  
_𑀲𑀦𑁆𑀦𑀺𑀥𑀺𑀁 𑀧𑀭𑀺𑀯𑀚𑁆𑀚𑀬𑀁𑁇_  


(699.)

1031\. _𑀲𑀁𑀬𑁄𑀚𑀦𑀁 𑀅𑀡𑀼𑀁 𑀣𑀽𑀮𑀁,_  
_𑀲𑀩𑁆𑀩𑀁 𑀙𑁂𑀢𑁆𑀯𑀸𑀦 𑀩𑀦𑁆𑀥𑀦𑀁;_  
_𑀬𑁂𑀦 𑀬𑁂𑀦𑁂𑀯 𑀕𑀘𑁆𑀙𑀢𑀺,_  
_𑀅𑀦𑀧𑁂𑀓𑁆𑀔𑁄𑀯 𑀕𑀘𑁆𑀙𑀢𑀺𑁇_  


(700.)

1032\. _𑀬𑀣𑀸𑀧𑀺 𑀉𑀤𑀓𑁂 𑀚𑀸𑀢𑀁,_  
_𑀧𑀼𑀡𑁆𑀟𑀭𑀻𑀓𑀁 𑀧𑀯𑀟𑁆𑀠𑀢𑀺;_  
_𑀦𑁄𑀧𑀮𑀺𑀧𑁆𑀧𑀢𑀺 𑀢𑁄𑀬𑁂𑀦,_  
_𑀲𑀼𑀘𑀺𑀕𑀦𑁆𑀥𑀁 𑀫𑀦𑁄𑀭𑀫𑀁𑁇_  


(701.)

1033\. _𑀢𑀣𑁂𑀯 𑀘 𑀮𑁄𑀓𑁂 𑀚𑀸𑀢𑁄,_  
_𑀩𑀼𑀤𑁆𑀥𑁄 𑀮𑁄𑀓𑁂 𑀯𑀺𑀳𑀭𑀢𑀺;_  
_𑀦𑁄𑀧𑀮𑀺𑀧𑁆𑀧𑀢𑀺 𑀮𑁄𑀓𑁂𑀦,_  
_𑀢𑁄𑀬𑁂𑀦 𑀧𑀤𑀼𑀫𑀁 𑀬𑀣𑀸𑁇_  


(702.)

1034\. _𑀫𑀳𑀸𑀕𑀺𑀦𑀺 𑀧𑀚𑁆𑀚𑀮𑀺𑀢𑁄,_  
_𑀅𑀦𑀸𑀳𑀸𑀭𑁄𑀧𑀲𑀫𑁆𑀫𑀢𑀺;_  
_𑀅𑀗𑁆𑀕𑀸𑀭𑁂𑀲𑀼 𑀘 𑀲𑀦𑁆𑀢𑁂𑀲𑀼,_  
_𑀦𑀺𑀩𑁆𑀩𑀼𑀢𑁄𑀢𑀺 𑀧𑀯𑀼𑀘𑁆𑀘𑀢𑀺𑁇_  


(703.)

1035\. _𑀅𑀢𑁆𑀣𑀲𑁆𑀲𑀸𑀬𑀁 𑀯𑀺𑀜𑁆𑀜𑀸𑀧𑀦𑀻,_  
_𑀉𑀧𑀫𑀸 𑀯𑀺𑀜𑁆𑀜𑀽𑀳𑀺 𑀤𑁂𑀲𑀺𑀢𑀸;_  
_𑀯𑀺𑀜𑁆𑀜𑀺𑀲𑁆𑀲𑀦𑁆𑀢𑀺 𑀫𑀳𑀸𑀦𑀸𑀕𑀸,_  
_𑀦𑀸𑀕𑀁 𑀦𑀸𑀕𑁂𑀦 𑀤𑁂𑀲𑀺𑀢𑀁𑁇_  


(704.)

1036\. _𑀯𑀻𑀢𑀭𑀸𑀕𑁄 𑀯𑀻𑀢𑀤𑁄𑀲𑁄,_  
_𑀯𑀻𑀢𑀫𑁄𑀳𑁄 𑀅𑀦𑀸𑀲𑀯𑁄;_  
_𑀲𑀭𑀻𑀭𑀁 𑀯𑀺𑀚𑀳𑀁 𑀦𑀸𑀕𑁄,_  
_𑀧𑀭𑀺𑀦𑀺𑀩𑁆𑀩𑀺𑀲𑁆𑀲𑀢𑁆𑀬𑀦𑀸𑀲𑀯𑁄”𑀢𑀺𑁇_  


---

1037\. …  𑀉𑀤𑀸𑀬𑀻 𑀣𑁂𑀭𑁄… 𑁇



---

1038\. 𑀲𑁄𑀍𑀅𑀲𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

1039\. 𑀢𑀢𑁆𑀭𑀼𑀤𑁆𑀤𑀸𑀦𑀁



1040\. _𑀓𑁄𑀡𑁆𑀟𑀜𑁆𑀜𑁄 𑀘 𑀉𑀤𑀸𑀬𑀻 𑀘,_  
_𑀣𑁂𑀭𑀸 𑀤𑁆𑀯𑁂 𑀢𑁂 𑀫𑀳𑀺𑀤𑁆𑀥𑀺𑀓𑀸;_  
_𑀲𑁄𑀍𑀅𑀲𑀫𑁆𑀳𑀺 𑀦𑀺𑀧𑀸𑀢𑀫𑁆𑀳𑀺,_  
_𑀕𑀸𑀣𑀸𑀬𑁄 𑀤𑁆𑀯𑁂 𑀘 𑀢𑀺𑀁𑀲 𑀘𑀸𑀢𑀺𑁇_  


[Go to previous page (15.1.1 Aññāsikoṇḍaññattheragāthā)](15.1.1.md) / [Go to parent page (15.1 Paṭhamavagga)](../19Th1/15/15.1.md) / [Go to next page (16 Vīsatinipāta)](../../16.md)


