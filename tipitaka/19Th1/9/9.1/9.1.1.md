
[Home](/) / [19Th1 Theragāthāpāḷi](../...md) / [9 Navakanipāta](...md) / [9.1 Paṭhamavagga](../19Th1/9/9.1.md)

# 𑁯𑁇𑁧𑁇𑁧 𑀪𑀽𑀢𑀢𑁆𑀣𑁂𑀭𑀕𑀸𑀣𑀸

* 𑀦𑀯𑀓𑀦𑀺𑀧𑀸𑀢

* 𑀧𑀞𑀫𑀯𑀕𑁆𑀕

* 𑀪𑀽𑀢𑀢𑁆𑀣𑁂𑀭𑀕𑀸𑀣𑀸

(518.)

817\. _“𑀬𑀤𑀸 𑀤𑀼𑀓𑁆𑀔𑀁 𑀚𑀭𑀸𑀫𑀭𑀡𑀦𑁆𑀢𑀺 𑀧𑀡𑁆𑀟𑀺𑀢𑁄,_  
_𑀅𑀯𑀺𑀤𑁆𑀤𑀲𑀽 𑀬𑀢𑁆𑀣 𑀲𑀺𑀢𑀸 𑀧𑀼𑀣𑀼𑀚𑁆𑀚𑀦𑀸;_  
_𑀤𑀼𑀓𑁆𑀔𑀁 𑀧𑀭𑀺𑀜𑁆𑀜𑀸𑀬 𑀲𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(519.)

818\. _𑀬𑀤𑀸 𑀤𑀼𑀓𑁆𑀔𑀲𑁆𑀲𑀸𑀯𑀳𑀦𑀺𑀁 𑀯𑀺𑀲𑀢𑁆𑀢𑀺𑀓𑀁,_  
_𑀧𑀧𑀜𑁆𑀘𑀲𑀗𑁆𑀖𑀸𑀢𑀤𑀼𑀔𑀸𑀥𑀺𑀯𑀸𑀳𑀺𑀦𑀺𑀁;_  
_𑀢𑀡𑁆𑀳𑀁 𑀧𑀳𑀦𑁆𑀢𑁆𑀯𑀸𑀦 𑀲𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(520.)

819\. _𑀬𑀤𑀸 𑀲𑀺𑀯𑀁 𑀤𑁆𑀯𑁂𑀘𑀢𑀼𑀭𑀗𑁆𑀕𑀕𑀸𑀫𑀺𑀦𑀁,_  
_𑀫𑀕𑁆𑀕𑀼𑀢𑁆𑀢𑀫𑀁 𑀲𑀩𑁆𑀩𑀓𑀺𑀮𑁂𑀲𑀲𑁄𑀥𑀦𑀁;_  
_𑀧𑀜𑁆𑀜𑀸𑀬 𑀧𑀲𑁆𑀲𑀺𑀢𑁆𑀯 𑀲𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(521.)

820\. _𑀬𑀤𑀸 𑀅𑀲𑁄𑀓𑀁 𑀯𑀺𑀭𑀚𑀁 𑀅𑀲𑀗𑁆𑀔𑀢𑀁,_  
_𑀲𑀦𑁆𑀢𑀁 𑀧𑀤𑀁 𑀲𑀩𑁆𑀩𑀓𑀺𑀮𑁂𑀲𑀲𑁄𑀥𑀦𑀁;_  
_𑀪𑀸𑀯𑁂𑀢𑀺 𑀲𑀁𑀬𑁄𑀚𑀦𑀩𑀦𑁆𑀥𑀦𑀘𑁆𑀙𑀺𑀤𑀁,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(522.)

821\. _𑀬𑀤𑀸 𑀦𑀪𑁂 𑀕𑀚𑁆𑀚𑀢𑀺 𑀫𑁂𑀖𑀤𑀼𑀦𑁆𑀤𑀼𑀪𑀺,_  
_𑀥𑀸𑀭𑀸𑀓𑀼𑀮𑀸 𑀯𑀺𑀳𑀕𑀧𑀣𑁂 𑀲𑀫𑀦𑁆𑀢𑀢𑁄;_  
_𑀪𑀺𑀓𑁆𑀔𑀽 𑀘 𑀧𑀩𑁆𑀪𑀸𑀭𑀕𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(523.)

822\. _𑀬𑀤𑀸 𑀦𑀤𑀻𑀦𑀁 𑀓𑀼𑀲𑀼𑀫𑀸𑀓𑀼𑀮𑀸𑀦𑀁,_  
_𑀯𑀺𑀘𑀺𑀢𑁆𑀢-𑀯𑀸𑀦𑁂𑀬𑁆𑀬-𑀯𑀝𑀁𑀲𑀓𑀸𑀦𑀁;_  
_𑀢𑀻𑀭𑁂 𑀦𑀺𑀲𑀺𑀦𑁆𑀦𑁄 𑀲𑀼𑀫𑀦𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(524.)

823\. _𑀬𑀤𑀸 𑀦𑀺𑀲𑀻𑀣𑁂 𑀭𑀳𑀺𑀢𑀫𑁆𑀳𑀺 𑀓𑀸𑀦𑀦𑁂,_  
_𑀤𑁂𑀯𑁂 𑀕𑀍𑀅𑀦𑁆𑀢𑀫𑁆𑀳𑀺 𑀦𑀤𑀦𑁆𑀢𑀺 𑀤𑀸𑀞𑀺𑀦𑁄;_  
_𑀪𑀺𑀓𑁆𑀔𑀽 𑀘 𑀧𑀩𑁆𑀪𑀸𑀭𑀕𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(525.)

824\. _𑀬𑀤𑀸 𑀯𑀺𑀢𑀓𑁆𑀓𑁂 𑀉𑀧𑀭𑀼𑀦𑁆𑀥𑀺𑀬𑀢𑁆𑀢𑀦𑁄,_  
_𑀦𑀕𑀦𑁆𑀢𑀭𑁂 𑀦𑀕𑀯𑀺𑀯𑀭𑀁 𑀲𑀫𑀲𑁆𑀲𑀺𑀢𑁄;_  
_𑀯𑀻𑀢𑀤𑁆𑀤𑀭𑁄 𑀯𑀻𑀢𑀔𑀺𑀮𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀺𑁇_  


(526.)

825\. _𑀬𑀤𑀸 𑀲𑀼𑀔𑀻 𑀫𑀮𑀔𑀺𑀮𑀲𑁄𑀓𑀦𑀸𑀲𑀦𑁄,_  
_𑀦𑀺𑀭𑀕𑁆𑀕𑀍𑀑 𑀦𑀺𑀩𑁆𑀩𑀦𑀣𑁄 𑀯𑀺𑀲𑀮𑁆𑀮𑁄;_  
_𑀲𑀩𑁆𑀩𑀸𑀲𑀯𑁂 𑀩𑁆𑀬𑀦𑁆𑀢𑀺𑀓𑀢𑁄𑀯 𑀛𑀸𑀬𑀢𑀺,_  
_𑀢𑀢𑁄 𑀭𑀢𑀺𑀁 𑀧𑀭𑀫𑀢𑀭𑀁 𑀦 𑀯𑀺𑀦𑁆𑀤𑀢𑀻”𑀢𑀺𑁇_  


---

826\. …  𑀪𑀽𑀢𑁄 𑀣𑁂𑀭𑁄… 𑁇



---

827\. 𑀦𑀯𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



---

828\. 𑀢𑀢𑁆𑀭𑀼𑀤𑁆𑀤𑀸𑀦𑀁



829\. _𑀪𑀽𑀢𑁄 𑀢𑀣𑀤𑁆𑀤𑀲𑁄 𑀣𑁂𑀭𑁄,_  
_𑀏𑀓𑁄 𑀔𑀕𑁆𑀕𑀯𑀺𑀲𑀸𑀡𑀯𑀸;_  
_𑀦𑀯𑀓𑀫𑁆𑀳𑀺 𑀦𑀺𑀧𑀸𑀢𑀫𑁆𑀳𑀺,_  
_𑀕𑀸𑀣𑀸𑀬𑁄𑀧𑀺 𑀇𑀫𑀸 𑀦𑀯𑀸𑀢𑀺𑁇_  


[Go to previous page (9.1 Paṭhamavagga)](../19Th1/9/9.1.md) / [Go to parent page (9.1 Paṭhamavagga)](../19Th1/9/9.1.md) / [Go to next page (10 Dasakanipāta)](../../10.md)


