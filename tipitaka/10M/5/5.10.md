
[Home](/) / [10M Majjhimapaṇṇāsapāḷi](../../10M.md) / [5 Brāhmaṇavagga](../5.md)

# 𑁫𑁇𑁧𑁦 𑀲𑀗𑁆𑀕𑀸𑀭𑀯𑀲𑀼𑀢𑁆𑀢

* 𑀩𑁆𑀭𑀸𑀳𑁆𑀫𑀡𑀯𑀕𑁆𑀕

* 𑀲𑀗𑁆𑀕𑀸𑀭𑀯𑀲𑀼𑀢𑁆𑀢

(473.)

1513\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀓𑁄𑀲𑀮𑁂𑀲𑀼 𑀘𑀸𑀭𑀺𑀓𑀁 𑀘𑀭𑀢𑀺 𑀫𑀳𑀢𑀸 𑀪𑀺𑀓𑁆𑀔𑀼𑀲𑀁𑀖𑁂𑀦 𑀲𑀤𑁆𑀥𑀺𑀁𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀥𑀦𑀜𑁆𑀚𑀸𑀦𑀻 𑀦𑀸𑀫 𑀩𑁆𑀭𑀸𑀳𑁆𑀫𑀡𑀻 𑀘𑀜𑁆𑀘𑀮𑀺𑀓𑀧𑁆𑀧𑁂 𑀧𑀝𑀺𑀯𑀲𑀢𑀺 𑀅𑀪𑀺𑀧𑁆𑀧𑀲𑀦𑁆𑀦𑀸 𑀩𑀼𑀤𑁆𑀥𑁂 𑀘 𑀥𑀫𑁆𑀫𑁂 𑀘 𑀲𑀁𑀖𑁂 𑀘𑁇 𑀅𑀣 𑀔𑁄 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻 𑀉𑀧𑀓𑁆𑀔𑀮𑀺𑀢𑁆𑀯𑀸 𑀢𑀺𑀓𑁆𑀔𑀢𑁆𑀢𑀼𑀁 𑀉𑀤𑀸𑀦𑀁 𑀉𑀤𑀸𑀦𑁂𑀲𑀺—

1514\. “𑀦𑀫𑁄 𑀢𑀲𑁆𑀲 𑀪𑀕𑀯𑀢𑁄 𑀅𑀭𑀳𑀢𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑁆𑀲𑁇

1515\. 𑀦𑀫𑁄 𑀢𑀲𑁆𑀲 𑀪𑀕𑀯𑀢𑁄 𑀅𑀭𑀳𑀢𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑁆𑀲𑁇

1516\. 𑀦𑀫𑁄 𑀢𑀲𑁆𑀲 𑀪𑀕𑀯𑀢𑁄 𑀅𑀭𑀳𑀢𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑁆𑀲𑀸”𑀢𑀺𑁇

1517\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑀗𑁆𑀕𑀸𑀭𑀯𑁄 𑀦𑀸𑀫 𑀫𑀸𑀡𑀯𑁄 𑀘𑀜𑁆𑀘𑀮𑀺𑀓𑀧𑁆𑀧𑁂 𑀧𑀝𑀺𑀯𑀲𑀢𑀺 𑀢𑀺𑀡𑁆𑀡𑀁 𑀯𑁂𑀤𑀸𑀦𑀁 𑀧𑀸𑀭𑀕𑀽 𑀲𑀦𑀺𑀖𑀡𑁆𑀟𑀼𑀓𑁂𑀝𑀼𑀪𑀸𑀦𑀁 𑀲𑀸𑀓𑁆𑀔𑀭𑀧𑁆𑀧𑀪𑁂𑀤𑀸𑀦𑀁 𑀇𑀢𑀺𑀳𑀸𑀲𑀧𑀜𑁆𑀘𑀫𑀸𑀦𑀁, 𑀧𑀤𑀓𑁄, 𑀯𑁂𑀬𑁆𑀬𑀸𑀓𑀭𑀡𑁄, 𑀮𑁄𑀓𑀸𑀬𑀢𑀫𑀳𑀸𑀧𑀼𑀭𑀺𑀲𑀮𑀓𑁆𑀔𑀡𑁂𑀲𑀼 𑀅𑀦𑀯𑀬𑁄𑁇 𑀅𑀲𑁆𑀲𑁄𑀲𑀺 𑀔𑁄 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀥𑀦𑀜𑁆𑀚𑀸𑀦𑀺𑀬𑀸 𑀩𑁆𑀭𑀸𑀳𑁆𑀫𑀡𑀺𑀬𑀸 𑀏𑀯𑀁 𑀯𑀸𑀘𑀁 𑀪𑀸𑀲𑀫𑀸𑀦𑀸𑀬𑁇 𑀲𑀼𑀢𑁆𑀯𑀸 𑀥𑀦𑀜𑁆𑀚𑀸𑀦𑀺𑀁 𑀩𑁆𑀭𑀸𑀳𑁆𑀫𑀡𑀺𑀁 𑀏𑀢𑀤𑀯𑁄𑀘—  “𑀅𑀯𑀪𑀽𑀢𑀸𑀯 𑀅𑀬𑀁 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻, 𑀧𑀭𑀪𑀽𑀢𑀸𑀯 𑀅𑀬𑀁 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻, 𑀯𑀺𑀚𑁆𑀚𑀫𑀸𑀦𑀸𑀦𑀁 𑀢𑁂𑀯𑀺𑀚𑁆𑀚𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁, 𑀅𑀣 𑀘 𑀧𑀦 𑀢𑀲𑁆𑀲 𑀫𑀼𑀡𑁆𑀟𑀓𑀲𑁆𑀲 𑀲𑀫𑀡𑀓𑀲𑁆𑀲 𑀯𑀡𑁆𑀡𑀁 𑀪𑀸𑀲𑀺𑀲𑁆𑀲𑀢𑀻”𑀢𑀺𑁇 “𑀦 𑀳𑀺 𑀧𑀦 𑀢𑁆𑀯𑀁, 𑀢𑀸𑀢 𑀪𑀤𑁆𑀭𑀫𑀼𑀔, 𑀢𑀲𑁆𑀲 𑀪𑀕𑀯𑀢𑁄 𑀲𑀻𑀮𑀧𑀜𑁆𑀜𑀸𑀡𑀁 𑀚𑀸𑀦𑀸𑀲𑀺𑁇 𑀲𑀘𑁂 𑀢𑁆𑀯𑀁, 𑀢𑀸𑀢 𑀪𑀤𑁆𑀭𑀫𑀼𑀔, 𑀢𑀲𑁆𑀲 𑀪𑀕𑀯𑀢𑁄 𑀲𑀻𑀮𑀧𑀜𑁆𑀜𑀸𑀡𑀁 𑀚𑀸𑀦𑁂𑀬𑁆𑀬𑀸𑀲𑀺, 𑀦 𑀢𑁆𑀯𑀁, 𑀢𑀸𑀢 𑀪𑀤𑁆𑀭𑀫𑀼𑀔, 𑀢𑀁 𑀪𑀕𑀯𑀦𑁆𑀢𑀁 𑀅𑀓𑁆𑀓𑁄𑀲𑀺𑀢𑀩𑁆𑀩𑀁 𑀧𑀭𑀺𑀪𑀸𑀲𑀺𑀢𑀩𑁆𑀩𑀁 𑀫𑀜𑁆𑀜𑁂𑀬𑁆𑀬𑀸𑀲𑀻”𑀢𑀺𑁇 “𑀢𑁂𑀦 𑀳𑀺, 𑀪𑁄𑀢𑀺, 𑀬𑀤𑀸 𑀲𑀫𑀡𑁄 𑀕𑁄𑀢𑀫𑁄 𑀘𑀜𑁆𑀘𑀮𑀺𑀓𑀧𑁆𑀧𑀁 𑀅𑀦𑀼𑀧𑁆𑀧𑀢𑁆𑀢𑁄 𑀳𑁄𑀢𑀺 𑀅𑀣 𑀫𑁂 𑀆𑀭𑁄𑀘𑁂𑀬𑁆𑀬𑀸𑀲𑀻”𑀢𑀺𑁇 “𑀏𑀯𑀁, 𑀪𑀤𑁆𑀭𑀫𑀼𑀔𑀸”𑀢𑀺 𑀔𑁄 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻 𑀲𑀗𑁆𑀕𑀸𑀭𑀯𑀲𑁆𑀲 𑀫𑀸𑀡𑀯𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀺𑁇

1518\. 𑀅𑀣 𑀔𑁄 𑀪𑀕𑀯𑀸 𑀓𑁄𑀲𑀮𑁂𑀲𑀼 𑀅𑀦𑀼𑀧𑀼𑀩𑁆𑀩𑁂𑀦 𑀘𑀸𑀭𑀺𑀓𑀁 𑀘𑀭𑀫𑀸𑀦𑁄 𑀬𑁂𑀦 𑀘𑀜𑁆𑀘𑀮𑀺𑀓𑀧𑁆𑀧𑀁 𑀢𑀤𑀯𑀲𑀭𑀺𑁇 𑀢𑀢𑁆𑀭 𑀲𑀼𑀤𑀁 𑀪𑀕𑀯𑀸 𑀘𑀜𑁆𑀘𑀮𑀺𑀓𑀧𑁆𑀧𑁂 𑀯𑀺𑀳𑀭𑀢𑀺 𑀢𑁄𑀤𑁂𑀬𑁆𑀬𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀫𑁆𑀩𑀯𑀦𑁂𑁇 𑀅𑀲𑁆𑀲𑁄𑀲𑀺 𑀔𑁄 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻—  “𑀪𑀕𑀯𑀸 𑀓𑀺𑀭 𑀘𑀜𑁆𑀘𑀮𑀺𑀓𑀧𑁆𑀧𑀁 𑀅𑀦𑀼𑀧𑁆𑀧𑀢𑁆𑀢𑁄, 𑀘𑀜𑁆𑀘𑀮𑀺𑀓𑀧𑁆𑀧𑁂 𑀯𑀺𑀳𑀭𑀢𑀺 𑀢𑁄𑀤𑁂𑀬𑁆𑀬𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀫𑁆𑀩𑀯𑀦𑁂”𑀢𑀺𑁇 𑀅𑀣 𑀔𑁄 𑀥𑀦𑀜𑁆𑀚𑀸𑀦𑀻 𑀩𑁆𑀭𑀸𑀳𑁆𑀫𑀡𑀻 𑀬𑁂𑀦 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀲𑀗𑁆𑀕𑀸𑀭𑀯𑀁 𑀫𑀸𑀡𑀯𑀁 𑀏𑀢𑀤𑀯𑁄𑀘—  “𑀅𑀬𑀁, 𑀢𑀸𑀢 𑀪𑀤𑁆𑀭𑀫𑀼𑀔, 𑀲𑁄 𑀪𑀕𑀯𑀸 𑀘𑀜𑁆𑀘𑀮𑀺𑀓𑀧𑁆𑀧𑀁 𑀅𑀦𑀼𑀧𑁆𑀧𑀢𑁆𑀢𑁄, 𑀘𑀜𑁆𑀘𑀮𑀺𑀓𑀧𑁆𑀧𑁂 𑀯𑀺𑀳𑀭𑀢𑀺 𑀢𑁄𑀤𑁂𑀬𑁆𑀬𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀅𑀫𑁆𑀩𑀯𑀦𑁂𑁇 𑀬𑀲𑁆𑀲𑀤𑀸𑀦𑀺, 𑀢𑀸𑀢 𑀪𑀤𑁆𑀭𑀫𑀼𑀔, 𑀓𑀸𑀮𑀁 𑀫𑀜𑁆𑀜𑀲𑀻”𑀢𑀺𑁇

(474.)

1519\. “𑀏𑀯𑀁, 𑀪𑁄”𑀢𑀺 𑀔𑁄 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀥𑀦𑀜𑁆𑀚𑀸𑀦𑀺𑀬𑀸 𑀩𑁆𑀭𑀸𑀳𑁆𑀫𑀡𑀺𑀬𑀸 𑀧𑀝𑀺𑀲𑁆𑀲𑀼𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—

1520\. “𑀲𑀦𑁆𑀢𑀺 𑀔𑁄, 𑀪𑁄 𑀕𑁄𑀢𑀫, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺𑁇 𑀢𑀢𑁆𑀭, 𑀪𑁄 𑀕𑁄𑀢𑀫, 𑀬𑁂 𑀢𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺, 𑀢𑁂𑀲𑀁 𑀪𑀯𑀁 𑀕𑁄𑀢𑀫𑁄 𑀓𑀢𑀫𑁄”𑀢𑀺?

1521\. “𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸𑀦𑀁, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀸𑀦𑀫𑁆𑀧𑀺 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀯𑁂𑀫𑀢𑁆𑀢𑀁 𑀯𑀤𑀸𑀫𑀺𑁇 𑀲𑀦𑁆𑀢𑀺, 𑀪𑀸𑀭𑀤𑁆𑀯𑀸𑀚, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀅𑀦𑀼𑀲𑁆𑀲𑀯𑀺𑀓𑀸𑁇 𑀢𑁂 𑀅𑀦𑀼𑀲𑁆𑀲𑀯𑁂𑀦 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺; 𑀲𑁂𑀬𑁆𑀬𑀣𑀸𑀧𑀺 𑀩𑁆𑀭𑀸𑀳𑁆𑀫𑀡𑀸 𑀢𑁂𑀯𑀺𑀚𑁆𑀚𑀸𑁇 𑀲𑀦𑁆𑀢𑀺 𑀧𑀦, 𑀪𑀸𑀭𑀤𑁆𑀯𑀸𑀚, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀓𑁂𑀯𑀮𑀁 𑀲𑀤𑁆𑀥𑀸𑀫𑀢𑁆𑀢𑀓𑁂𑀦 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺; 𑀲𑁂𑀬𑁆𑀬𑀣𑀸𑀧𑀺 𑀢𑀓𑁆𑀓𑀻 𑀯𑀻𑀫𑀁𑀲𑀻𑁇 𑀲𑀦𑁆𑀢𑀺, 𑀪𑀸𑀭𑀤𑁆𑀯𑀸𑀚, 𑀏𑀓𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀲𑀸𑀫𑀁𑀬𑁂𑀯 𑀥𑀫𑁆𑀫𑀁 𑀅𑀪𑀺𑀜𑁆𑀜𑀸𑀬 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺𑁇 𑀢𑀢𑁆𑀭, 𑀪𑀸𑀭𑀤𑁆𑀯𑀸𑀚, 𑀬𑁂 𑀢𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀲𑀸𑀫𑀁𑀬𑁂𑀯 𑀥𑀫𑁆𑀫𑀁 𑀅𑀪𑀺𑀜𑁆𑀜𑀸𑀬 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺, 𑀢𑁂𑀲𑀸𑀳𑀫𑀲𑁆𑀫𑀺𑁇 𑀢𑀤𑀫𑀺𑀦𑀸𑀧𑁂𑀢𑀁, 𑀪𑀸𑀭𑀤𑁆𑀯𑀸𑀚, 𑀧𑀭𑀺𑀬𑀸𑀬𑁂𑀦 𑀯𑁂𑀤𑀺𑀢𑀩𑁆𑀩𑀁, 𑀬𑀣𑀸 𑀬𑁂 𑀢𑁂 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀧𑀼𑀩𑁆𑀩𑁂 𑀅𑀦𑀦𑀼𑀲𑁆𑀲𑀼𑀢𑁂𑀲𑀼 𑀥𑀫𑁆𑀫𑁂𑀲𑀼 𑀲𑀸𑀫𑀁𑀬𑁂𑀯 𑀥𑀫𑁆𑀫𑀁 𑀅𑀪𑀺𑀜𑁆𑀜𑀸𑀬 𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀜𑁆𑀜𑀸𑀯𑁄𑀲𑀸𑀦𑀧𑀸𑀭𑀫𑀺𑀧𑁆𑀧𑀢𑁆𑀢𑀸, 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀁 𑀧𑀝𑀺𑀚𑀸𑀦𑀦𑁆𑀢𑀺, 𑀢𑁂𑀲𑀸𑀳𑀫𑀲𑁆𑀫𑀺𑁇

(475.)

1522\. 𑀇𑀥 𑀫𑁂, 𑀪𑀸𑀭𑀤𑁆𑀯𑀸𑀚, 𑀧𑀼𑀩𑁆𑀩𑁂𑀯 𑀲𑀫𑁆𑀩𑁄𑀥𑀸 𑀅𑀦𑀪𑀺𑀲𑀫𑁆𑀩𑀼𑀤𑁆𑀥𑀲𑁆𑀲 𑀩𑁄𑀥𑀺𑀲𑀢𑁆𑀢𑀲𑁆𑀲𑁂𑀯 𑀲𑀢𑁄 𑀏𑀢𑀤𑀳𑁄𑀲𑀺—  ‘𑀲𑀫𑁆𑀩𑀸𑀥𑁄 𑀖𑀭𑀸𑀯𑀸𑀲𑁄 𑀭𑀚𑀸𑀧𑀣𑁄, 𑀅𑀩𑁆𑀪𑁄𑀓𑀸𑀲𑁄 𑀧𑀩𑁆𑀩𑀚𑁆𑀚𑀸𑁇 𑀦𑀬𑀺𑀤𑀁 𑀲𑀼𑀓𑀭𑀁 𑀅𑀕𑀸𑀭𑀁 𑀅𑀚𑁆𑀛𑀸𑀯𑀲𑀢𑀸 𑀏𑀓𑀦𑁆𑀢𑀧𑀭𑀺𑀧𑀼𑀡𑁆𑀡𑀁 𑀏𑀓𑀦𑁆𑀢𑀧𑀭𑀺𑀲𑀼𑀤𑁆𑀥𑀁 𑀲𑀗𑁆𑀔𑀮𑀺𑀔𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀺𑀢𑀼𑀁𑁇 𑀬𑀦𑁆𑀦𑀽𑀦𑀸𑀳𑀁 𑀓𑁂𑀲𑀫𑀲𑁆𑀲𑀼𑀁 𑀑𑀳𑀸𑀭𑁂𑀢𑁆𑀯𑀸 𑀓𑀸𑀲𑀸𑀬𑀸𑀦𑀺 𑀯𑀢𑁆𑀣𑀸𑀦𑀺 𑀅𑀘𑁆𑀙𑀸𑀤𑁂𑀢𑁆𑀯𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀅𑀧𑀭𑁂𑀦 𑀲𑀫𑀬𑁂𑀦 𑀤𑀳𑀭𑁄𑀯 𑀲𑀫𑀸𑀦𑁄 𑀲𑀼𑀲𑀼𑀓𑀸𑀍𑀅𑀓𑁂𑀲𑁄 𑀪𑀤𑁆𑀭𑁂𑀦 𑀬𑁄𑀩𑁆𑀩𑀦𑁂𑀦 𑀲𑀫𑀦𑁆𑀦𑀸𑀕𑀢𑁄 𑀧𑀞𑀫𑁂𑀦 𑀯𑀬𑀲𑀸 𑀅𑀓𑀸𑀫𑀓𑀸𑀦𑀁 𑀫𑀸𑀢𑀸𑀧𑀺𑀢𑀽𑀦𑀁 𑀅𑀲𑁆𑀲𑀼𑀫𑀼𑀔𑀸𑀦𑀁 𑀭𑀼𑀤𑀦𑁆𑀢𑀸𑀦𑀁 𑀓𑁂𑀲𑀫𑀲𑁆𑀲𑀼𑀁 𑀑𑀳𑀸𑀭𑁂𑀢𑁆𑀯𑀸 𑀓𑀸𑀲𑀸𑀬𑀸𑀦𑀺 𑀯𑀢𑁆𑀣𑀸𑀦𑀺 𑀅𑀘𑁆𑀙𑀸𑀤𑁂𑀢𑁆𑀯𑀸 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀺𑀁𑁇 𑀲𑁄 𑀏𑀯𑀁 𑀧𑀩𑁆𑀩𑀚𑀺𑀢𑁄 𑀲𑀫𑀸𑀦𑁄 𑀓𑀺𑀁𑀓𑀼𑀲𑀮𑀕𑀯𑁂𑀲𑀻 𑀅𑀦𑀼𑀢𑁆𑀢𑀭𑀁 𑀲𑀦𑁆𑀢𑀺𑀯𑀭𑀧𑀤𑀁 𑀧𑀭𑀺𑀬𑁂𑀲𑀫𑀸𑀦𑁄 𑀬𑁂𑀦 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀍𑀆𑀭𑀁 𑀓𑀸𑀮𑀸𑀫𑀁 𑀏𑀢𑀤𑀯𑁄𑀘𑀁—  ‘𑀇𑀘𑁆𑀙𑀸𑀫𑀳𑀁, 𑀆𑀯𑀼𑀲𑁄 𑀓𑀸𑀮𑀸𑀫, 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀺𑀢𑀼𑀦𑁆’𑀢𑀺𑁇 𑀏𑀯𑀁 𑀯𑀼𑀢𑁆𑀢𑁂, 𑀪𑀸𑀭𑀤𑁆𑀯𑀸𑀚, 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀫𑀁 𑀏𑀢𑀤𑀯𑁄𑀘—  ‘𑀯𑀺𑀳𑀭𑀢𑀸𑀬𑀲𑁆𑀫𑀸𑁇 𑀢𑀸𑀤𑀺𑀲𑁄 𑀅𑀬𑀁 𑀥𑀫𑁆𑀫𑁄 𑀬𑀢𑁆𑀣 𑀯𑀺𑀜𑁆𑀜𑀽 𑀧𑀼𑀭𑀺𑀲𑁄 𑀦𑀘𑀺𑀭𑀲𑁆𑀲𑁂𑀯 𑀲𑀓𑀁 𑀆𑀘𑀭𑀺𑀬𑀓𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑁂𑀬𑁆𑀬𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀦𑀘𑀺𑀭𑀲𑁆𑀲𑁂𑀯 𑀔𑀺𑀧𑁆𑀧𑀫𑁂𑀯 𑀢𑀁 𑀥𑀫𑁆𑀫𑀁 𑀧𑀭𑀺𑀬𑀸𑀧𑀼𑀡𑀺𑀁𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀸𑀯𑀢𑀓𑁂𑀦𑁂𑀯 𑀑𑀝𑁆𑀞𑀧𑀳𑀢𑀫𑀢𑁆𑀢𑁂𑀦 𑀮𑀧𑀺𑀢𑀮𑀸𑀧𑀦𑀫𑀢𑁆𑀢𑁂𑀦 ‘𑀜𑀸𑀡𑀯𑀸𑀤𑀜𑁆𑀘 𑀯𑀤𑀸𑀫𑀺, 𑀣𑁂𑀭𑀯𑀸𑀤𑀜𑁆𑀘 𑀚𑀸𑀦𑀸𑀫𑀺, 𑀧𑀲𑁆𑀲𑀸𑀫𑀻’𑀢𑀺 𑀘 𑀧𑀝𑀺𑀚𑀸𑀦𑀸𑀫𑀺, 𑀅𑀳𑀜𑁆𑀘𑁂𑀯 𑀅𑀜𑁆𑀜𑁂 𑀘𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀓𑁂𑀯𑀮𑀁 𑀲𑀤𑁆𑀥𑀸𑀫𑀢𑁆𑀢𑀓𑁂𑀦 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀢𑀺; 𑀅𑀤𑁆𑀥𑀸 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀚𑀸𑀦𑀁 𑀧𑀲𑁆𑀲𑀁 𑀯𑀺𑀳𑀭𑀢𑀻’𑀢𑀺𑁇

1523\. 𑀅𑀣 𑀔𑁆𑀯𑀸𑀳𑀁, 𑀪𑀸𑀭𑀤𑁆𑀯𑀸𑀚, 𑀬𑁂𑀦 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀍𑀆𑀭𑀁 𑀓𑀸𑀮𑀸𑀫𑀁 𑀏𑀢𑀤𑀯𑁄𑀘𑀁—  ‘𑀓𑀺𑀢𑁆𑀢𑀸𑀯𑀢𑀸 𑀦𑁄, 𑀆𑀯𑀼𑀲𑁄 𑀓𑀸𑀮𑀸𑀫, 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀲𑀻’𑀢𑀺? 𑀏𑀯𑀁 𑀯𑀼𑀢𑁆𑀢𑁂, 𑀪𑀸𑀭𑀤𑁆𑀯𑀸𑀚, 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀆𑀓𑀺𑀜𑁆𑀘𑀜𑁆𑀜𑀸𑀬𑀢𑀦𑀁 𑀧𑀯𑁂𑀤𑁂𑀲𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀆𑀍𑀆𑀭𑀲𑁆𑀲𑁂𑀯 𑀓𑀸𑀮𑀸𑀫𑀲𑁆𑀲 𑀅𑀢𑁆𑀣𑀺 𑀲𑀤𑁆𑀥𑀸, 𑀫𑀬𑁆𑀳𑀫𑁆𑀧𑀢𑁆𑀣𑀺 𑀲𑀤𑁆𑀥𑀸; 𑀦 𑀔𑁄 𑀆𑀍𑀆𑀭𑀲𑁆𑀲𑁂𑀯 𑀓𑀸𑀮𑀸𑀫𑀲𑁆𑀲 𑀅𑀢𑁆𑀣𑀺 𑀯𑀻𑀭𑀺𑀬𑀁…𑀧𑁂…  𑀲𑀢𑀺…  𑀲𑀫𑀸𑀥𑀺…  𑀧𑀜𑁆𑀜𑀸, 𑀫𑀬𑁆𑀳𑀫𑁆𑀧𑀢𑁆𑀣𑀺 𑀧𑀜𑁆𑀜𑀸𑁇 𑀬𑀦𑁆𑀦𑀽𑀦𑀸𑀳𑀁 𑀬𑀁 𑀥𑀫𑁆𑀫𑀁 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀢𑀺 𑀢𑀲𑁆𑀲 𑀥𑀫𑁆𑀫𑀲𑁆𑀲 𑀲𑀘𑁆𑀙𑀺𑀓𑀺𑀭𑀺𑀬𑀸𑀬 𑀧𑀤𑀳𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀦𑀘𑀺𑀭𑀲𑁆𑀲𑁂𑀯 𑀔𑀺𑀧𑁆𑀧𑀫𑁂𑀯 𑀢𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀸𑀲𑀺𑀁𑁇 𑀅𑀣 𑀔𑁆𑀯𑀸𑀳𑀁, 𑀪𑀸𑀭𑀤𑁆𑀯𑀸𑀚, 𑀬𑁂𑀦 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀍𑀆𑀭𑀁 𑀓𑀸𑀮𑀸𑀫𑀁 𑀏𑀢𑀤𑀯𑁄𑀘𑀁—  ‘𑀏𑀢𑁆𑀢𑀸𑀯𑀢𑀸 𑀦𑁄, 𑀆𑀯𑀼𑀲𑁄 𑀓𑀸𑀮𑀸𑀫, 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀲𑀻’𑀢𑀺? ‘𑀏𑀢𑁆𑀢𑀸𑀯𑀢𑀸 𑀔𑁄 𑀅𑀳𑀁, 𑀆𑀯𑀼𑀲𑁄, 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀫𑀻’𑀢𑀺𑁇 ‘𑀅𑀳𑀫𑁆𑀧𑀺 𑀔𑁄, 𑀆𑀯𑀼𑀲𑁄, 𑀏𑀢𑁆𑀢𑀸𑀯𑀢𑀸 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻’𑀢𑀺𑁇 ‘𑀮𑀸𑀪𑀸 𑀦𑁄, 𑀆𑀯𑀼𑀲𑁄, 𑀲𑀼𑀮𑀤𑁆𑀥𑀁 𑀦𑁄, 𑀆𑀯𑀼𑀲𑁄, 𑀬𑁂 𑀫𑀬𑀁 𑀆𑀬𑀲𑁆𑀫𑀦𑁆𑀢𑀁 𑀢𑀸𑀤𑀺𑀲𑀁 𑀲𑀩𑁆𑀭𑀳𑁆𑀫𑀘𑀸𑀭𑀺𑀁 𑀧𑀲𑁆𑀲𑀸𑀫𑁇 𑀇𑀢𑀺 𑀬𑀸𑀳𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀫𑀺 𑀢𑀁 𑀢𑁆𑀯𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀲𑀺; 𑀬𑀁 𑀢𑁆𑀯𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀲𑀺 𑀢𑀫𑀳𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀫𑀺𑁇 𑀇𑀢𑀺 𑀬𑀸𑀳𑀁 𑀥𑀫𑁆𑀫𑀁 𑀚𑀸𑀦𑀸𑀫𑀺 𑀢𑀁 𑀢𑁆𑀯𑀁 𑀥𑀫𑁆𑀫𑀁 𑀚𑀸𑀦𑀸𑀲𑀺, 𑀬𑀁 𑀢𑁆𑀯𑀁 𑀥𑀫𑁆𑀫𑀁 𑀚𑀸𑀦𑀸𑀲𑀺 𑀢𑀫𑀳𑀁 𑀥𑀫𑁆𑀫𑀁 𑀚𑀸𑀦𑀸𑀫𑀺𑁇 𑀇𑀢𑀺 𑀬𑀸𑀤𑀺𑀲𑁄 𑀅𑀳𑀁 𑀢𑀸𑀤𑀺𑀲𑁄 𑀢𑀼𑀯𑀁, 𑀬𑀸𑀤𑀺𑀲𑁄 𑀢𑀼𑀯𑀁 𑀢𑀸𑀤𑀺𑀲𑁄 𑀅𑀳𑀁𑁇 𑀏𑀳𑀺 𑀤𑀸𑀦𑀺, 𑀆𑀯𑀼𑀲𑁄, 𑀉𑀪𑁄𑀯 𑀲𑀦𑁆𑀢𑀸 𑀇𑀫𑀁 𑀕𑀡𑀁 𑀧𑀭𑀺𑀳𑀭𑀸𑀫𑀸’𑀢𑀺𑁇 𑀇𑀢𑀺 𑀔𑁄, 𑀪𑀸𑀭𑀤𑁆𑀯𑀸𑀚, 𑀆𑀍𑀆𑀭𑁄 𑀓𑀸𑀮𑀸𑀫𑁄 𑀆𑀘𑀭𑀺𑀬𑁄 𑀫𑁂 𑀲𑀫𑀸𑀦𑁄 𑀅𑀢𑁆𑀢𑀦𑁄 𑀅𑀦𑁆𑀢𑁂𑀯𑀸𑀲𑀺𑀁 𑀫𑀁 𑀲𑀫𑀸𑀦𑀁 𑀅𑀢𑁆𑀢𑀦𑀸 𑀲𑀫𑀲𑀫𑀁 𑀞𑀧𑁂𑀲𑀺, 𑀉𑀍𑀆𑀭𑀸𑀬 𑀘 𑀫𑀁 𑀧𑀽𑀚𑀸𑀬 𑀧𑀽𑀚𑁂𑀲𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦𑀸𑀬𑀁 𑀥𑀫𑁆𑀫𑁄 𑀦𑀺𑀩𑁆𑀩𑀺𑀤𑀸𑀬 𑀦 𑀯𑀺𑀭𑀸𑀕𑀸𑀬 𑀦 𑀦𑀺𑀭𑁄𑀥𑀸𑀬 𑀦 𑀉𑀧𑀲𑀫𑀸𑀬 𑀦 𑀅𑀪𑀺𑀜𑁆𑀜𑀸𑀬 𑀦 𑀲𑀫𑁆𑀩𑁄𑀥𑀸𑀬 𑀦 𑀦𑀺𑀩𑁆𑀩𑀸𑀦𑀸𑀬 𑀲𑀁𑀯𑀢𑁆𑀢𑀢𑀺, 𑀬𑀸𑀯𑀤𑁂𑀯 𑀆𑀓𑀺𑀜𑁆𑀘𑀜𑁆𑀜𑀸𑀬𑀢𑀦𑀽𑀧𑀧𑀢𑁆𑀢𑀺𑀬𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀁 𑀥𑀫𑁆𑀫𑀁 𑀅𑀦𑀮𑀗𑁆𑀓𑀭𑀺𑀢𑁆𑀯𑀸 𑀢𑀲𑁆𑀫𑀸 𑀥𑀫𑁆𑀫𑀸 𑀦𑀺𑀩𑁆𑀩𑀺𑀚𑁆𑀚 𑀅𑀧𑀓𑁆𑀓𑀫𑀺𑀁𑁇

(476.)

1524\. 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀓𑀺𑀁𑀓𑀼𑀲𑀮𑀕𑀯𑁂𑀲𑀻 𑀅𑀦𑀼𑀢𑁆𑀢𑀭𑀁 𑀲𑀦𑁆𑀢𑀺𑀯𑀭𑀧𑀤𑀁 𑀧𑀭𑀺𑀬𑁂𑀲𑀫𑀸𑀦𑁄 𑀬𑁂𑀦 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀉𑀤𑀓𑀁 𑀭𑀸𑀫𑀧𑀼𑀢𑁆𑀢𑀁 𑀏𑀢𑀤𑀯𑁄𑀘𑀁—  ‘𑀇𑀘𑁆𑀙𑀸𑀫𑀳𑀁, 𑀆𑀯𑀼𑀲𑁄, 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀩𑁆𑀭𑀳𑁆𑀫𑀘𑀭𑀺𑀬𑀁 𑀘𑀭𑀺𑀢𑀼𑀦𑁆’𑀢𑀺𑁇 𑀏𑀯𑀁 𑀯𑀼𑀢𑁆𑀢𑁂, 𑀪𑀸𑀭𑀤𑁆𑀯𑀸𑀚, 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀫𑀁 𑀏𑀢𑀤𑀯𑁄𑀘—  ‘𑀯𑀺𑀳𑀭𑀢𑀸𑀬𑀲𑁆𑀫𑀸𑁇 𑀢𑀸𑀤𑀺𑀲𑁄 𑀅𑀬𑀁 𑀥𑀫𑁆𑀫𑁄 𑀬𑀢𑁆𑀣 𑀯𑀺𑀜𑁆𑀜𑀽 𑀧𑀼𑀭𑀺𑀲𑁄 𑀦𑀘𑀺𑀭𑀲𑁆𑀲𑁂𑀯 𑀲𑀓𑀁 𑀆𑀘𑀭𑀺𑀬𑀓𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑁂𑀬𑁆𑀬𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀦𑀘𑀺𑀭𑀲𑁆𑀲𑁂𑀯 𑀔𑀺𑀧𑁆𑀧𑀫𑁂𑀯 𑀢𑀁 𑀥𑀫𑁆𑀫𑀁 𑀧𑀭𑀺𑀬𑀸𑀧𑀼𑀡𑀺𑀁𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀸𑀯𑀢𑀓𑁂𑀦𑁂𑀯 𑀑𑀝𑁆𑀞𑀧𑀳𑀢𑀫𑀢𑁆𑀢𑁂𑀦 𑀮𑀧𑀺𑀢𑀮𑀸𑀧𑀦𑀫𑀢𑁆𑀢𑁂𑀦 ‘𑀜𑀸𑀡𑀯𑀸𑀤𑀜𑁆𑀘 𑀯𑀤𑀸𑀫𑀺, 𑀣𑁂𑀭𑀯𑀸𑀤𑀜𑁆𑀘 𑀚𑀸𑀦𑀸𑀫𑀺, 𑀧𑀲𑁆𑀲𑀸𑀫𑀻’𑀢𑀺 𑀘 𑀧𑀝𑀺𑀚𑀸𑀦𑀸𑀫𑀺, 𑀅𑀳𑀜𑁆𑀘𑁂𑀯 𑀅𑀜𑁆𑀜𑁂 𑀘𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀭𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀓𑁂𑀯𑀮𑀁 𑀲𑀤𑁆𑀥𑀸𑀫𑀢𑁆𑀢𑀓𑁂𑀦 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀲𑀺; 𑀅𑀤𑁆𑀥𑀸 𑀭𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀚𑀸𑀦𑀁 𑀧𑀲𑁆𑀲𑀁 𑀯𑀺𑀳𑀸𑀲𑀻’𑀢𑀺𑁇 𑀅𑀣 𑀔𑁆𑀯𑀸𑀳𑀁, 𑀪𑀸𑀭𑀤𑁆𑀯𑀸𑀚, 𑀬𑁂𑀦 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀉𑀤𑀓𑀁 𑀭𑀸𑀫𑀧𑀼𑀢𑁆𑀢𑀁 𑀏𑀢𑀤𑀯𑁄𑀘𑀁—  ‘𑀓𑀺𑀢𑁆𑀢𑀸𑀯𑀢𑀸 𑀦𑁄, 𑀆𑀯𑀼𑀲𑁄, 𑀭𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀲𑀻’𑀢𑀺? 𑀏𑀯𑀁 𑀯𑀼𑀢𑁆𑀢𑁂, 𑀪𑀸𑀭𑀤𑁆𑀯𑀸𑀚, 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀦𑁂𑀯𑀲𑀜𑁆𑀜𑀸𑀦𑀸𑀲𑀜𑁆𑀜𑀸𑀬𑀢𑀦𑀁 𑀧𑀯𑁂𑀤𑁂𑀲𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀭𑀸𑀫𑀲𑁆𑀲𑁂𑀯 𑀅𑀳𑁄𑀲𑀺 𑀲𑀤𑁆𑀥𑀸, 𑀫𑀬𑁆𑀳𑀫𑁆𑀧𑀢𑁆𑀣𑀺 𑀲𑀤𑁆𑀥𑀸; 𑀦 𑀔𑁄 𑀭𑀸𑀫𑀲𑁆𑀲𑁂𑀯 𑀅𑀳𑁄𑀲𑀺 𑀯𑀻𑀭𑀺𑀬𑀁…𑀧𑁂…  𑀲𑀢𑀺…  𑀲𑀫𑀸𑀥𑀺…  𑀧𑀜𑁆𑀜𑀸, 𑀫𑀬𑁆𑀳𑀫𑁆𑀧𑀢𑁆𑀣𑀺 𑀧𑀜𑁆𑀜𑀸𑁇 𑀬𑀦𑁆𑀦𑀽𑀦𑀸𑀳𑀁 𑀬𑀁 𑀥𑀫𑁆𑀫𑀁 𑀭𑀸𑀫𑁄 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻𑀢𑀺 𑀧𑀯𑁂𑀤𑁂𑀲𑀺 𑀢𑀲𑁆𑀲 𑀥𑀫𑁆𑀫𑀲𑁆𑀲 𑀲𑀘𑁆𑀙𑀺𑀓𑀺𑀭𑀺𑀬𑀸𑀬 𑀧𑀤𑀳𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀦𑀘𑀺𑀭𑀲𑁆𑀲𑁂𑀯 𑀔𑀺𑀧𑁆𑀧𑀫𑁂𑀯 𑀢𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀸𑀲𑀺𑀁𑁇

1525\. 𑀅𑀣 𑀔𑁆𑀯𑀸𑀳𑀁, 𑀪𑀸𑀭𑀤𑁆𑀯𑀸𑀚, 𑀬𑁂𑀦 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀉𑀤𑀓𑀁 𑀭𑀸𑀫𑀧𑀼𑀢𑁆𑀢𑀁 𑀏𑀢𑀤𑀯𑁄𑀘𑀁—  ‘𑀏𑀢𑁆𑀢𑀸𑀯𑀢𑀸 𑀦𑁄, 𑀆𑀯𑀼𑀲𑁄, 𑀭𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀲𑀻’𑀢𑀺? ‘𑀏𑀢𑁆𑀢𑀸𑀯𑀢𑀸 𑀔𑁄, 𑀆𑀯𑀼𑀲𑁄, 𑀭𑀸𑀫𑁄 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀲𑀻’𑀢𑀺𑁇 ‘𑀅𑀳𑀫𑁆𑀧𑀺 𑀔𑁄, 𑀆𑀯𑀼𑀲𑁄, 𑀏𑀢𑁆𑀢𑀸𑀯𑀢𑀸 𑀇𑀫𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀸𑀫𑀻’𑀢𑀺𑁇 ‘𑀮𑀸𑀪𑀸 𑀦𑁄, 𑀆𑀯𑀼𑀲𑁄, 𑀲𑀼𑀮𑀤𑁆𑀥𑀁 𑀦𑁄, 𑀆𑀯𑀼𑀲𑁄, 𑀬𑁂 𑀫𑀬𑀁 𑀆𑀬𑀲𑁆𑀫𑀦𑁆𑀢𑀁 𑀢𑀸𑀤𑀺𑀲𑀁 𑀲𑀩𑁆𑀭𑀳𑁆𑀫𑀘𑀸𑀭𑀺𑀁 𑀧𑀲𑁆𑀲𑀸𑀫𑁇 𑀇𑀢𑀺 𑀬𑀁 𑀥𑀫𑁆𑀫𑀁 𑀭𑀸𑀫𑁄 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀲𑀺 𑀢𑀁 𑀢𑁆𑀯𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀲𑀺; 𑀬𑀁 𑀢𑁆𑀯𑀁 𑀥𑀫𑁆𑀫𑀁 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀲𑀺 𑀢𑀁 𑀥𑀫𑁆𑀫𑀁 𑀭𑀸𑀫𑁄 𑀲𑀬𑀁 𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑁆𑀯𑀸 𑀉𑀧𑀲𑀫𑁆𑀧𑀚𑁆𑀚 𑀧𑀯𑁂𑀤𑁂𑀲𑀺𑁇 𑀇𑀢𑀺 𑀬𑀁 𑀥𑀫𑁆𑀫𑀁 𑀭𑀸𑀫𑁄 𑀅𑀪𑀺𑀜𑁆𑀜𑀸𑀲𑀺 𑀢𑀁 𑀢𑁆𑀯𑀁 𑀥𑀫𑁆𑀫𑀁 𑀚𑀸𑀦𑀸𑀲𑀺, 𑀬𑀁 𑀢𑁆𑀯𑀁 𑀥𑀫𑁆𑀫𑀁 𑀚𑀸𑀦𑀸𑀲𑀺 𑀢𑀁 𑀥𑀫𑁆𑀫𑀁 𑀭𑀸𑀫𑁄 𑀅𑀪𑀺𑀜𑁆𑀜𑀸𑀲𑀺𑁇 𑀇𑀢𑀺 𑀬𑀸𑀤𑀺𑀲𑁄 𑀭𑀸𑀫𑁄 𑀅𑀳𑁄𑀲𑀺 𑀢𑀸𑀤𑀺𑀲𑁄 𑀢𑀼𑀯𑀁, 𑀬𑀸𑀤𑀺𑀲𑁄 𑀢𑀼𑀯𑀁 𑀢𑀸𑀤𑀺𑀲𑁄 𑀭𑀸𑀫𑁄 𑀅𑀳𑁄𑀲𑀺𑁇 𑀏𑀳𑀺 𑀤𑀸𑀦𑀺, 𑀆𑀯𑀼𑀲𑁄, 𑀢𑀼𑀯𑀁 𑀇𑀫𑀁 𑀕𑀡𑀁 𑀧𑀭𑀺𑀳𑀭𑀸’𑀢𑀺𑁇 𑀇𑀢𑀺 𑀔𑁄, 𑀪𑀸𑀭𑀤𑁆𑀯𑀸𑀚, 𑀉𑀤𑀓𑁄 𑀭𑀸𑀫𑀧𑀼𑀢𑁆𑀢𑁄 𑀲𑀩𑁆𑀭𑀳𑁆𑀫𑀘𑀸𑀭𑀻 𑀫𑁂 𑀲𑀫𑀸𑀦𑁄 𑀆𑀘𑀭𑀺𑀬𑀝𑁆𑀞𑀸𑀦𑁂 𑀫𑀁 𑀞𑀧𑁂𑀲𑀺, 𑀉𑀍𑀆𑀭𑀸𑀬 𑀘 𑀫𑀁 𑀧𑀽𑀚𑀸𑀬 𑀧𑀽𑀚𑁂𑀲𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦𑀸𑀬𑀁 𑀥𑀫𑁆𑀫𑁄 𑀦𑀺𑀩𑁆𑀩𑀺𑀤𑀸𑀬 𑀦 𑀯𑀺𑀭𑀸𑀕𑀸𑀬 𑀦 𑀦𑀺𑀭𑁄𑀥𑀸𑀬 𑀦 𑀉𑀧𑀲𑀫𑀸𑀬 𑀦 𑀅𑀪𑀺𑀜𑁆𑀜𑀸𑀬 𑀦 𑀲𑀫𑁆𑀩𑁄𑀥𑀸𑀬 𑀦 𑀦𑀺𑀩𑁆𑀩𑀸𑀦𑀸𑀬 𑀲𑀁𑀯𑀢𑁆𑀢𑀢𑀺, 𑀬𑀸𑀯𑀤𑁂𑀯 𑀦𑁂𑀯𑀲𑀜𑁆𑀜𑀸𑀦𑀸𑀲𑀜𑁆𑀜𑀸𑀬𑀢𑀦𑀽𑀧𑀧𑀢𑁆𑀢𑀺𑀬𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀁 𑀥𑀫𑁆𑀫𑀁 𑀅𑀦𑀮𑀗𑁆𑀓𑀭𑀺𑀢𑁆𑀯𑀸 𑀢𑀲𑁆𑀫𑀸 𑀥𑀫𑁆𑀫𑀸 𑀦𑀺𑀩𑁆𑀩𑀺𑀚𑁆𑀚 𑀅𑀧𑀓𑁆𑀓𑀫𑀺𑀁𑁇

(477.)

1526\. 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀓𑀺𑀁𑀓𑀼𑀲𑀮𑀕𑀯𑁂𑀲𑀻 𑀅𑀦𑀼𑀢𑁆𑀢𑀭𑀁 𑀲𑀦𑁆𑀢𑀺𑀯𑀭𑀧𑀤𑀁 𑀧𑀭𑀺𑀬𑁂𑀲𑀫𑀸𑀦𑁄 𑀫𑀕𑀥𑁂𑀲𑀼 𑀅𑀦𑀼𑀧𑀼𑀩𑁆𑀩𑁂𑀦 𑀘𑀸𑀭𑀺𑀓𑀁 𑀘𑀭𑀫𑀸𑀦𑁄 𑀬𑁂𑀦 𑀉𑀭𑀼𑀯𑁂𑀮𑀸 𑀲𑁂𑀦𑀸𑀦𑀺𑀕𑀫𑁄 𑀢𑀤𑀯𑀲𑀭𑀺𑀁𑁇 𑀢𑀢𑁆𑀣𑀤𑁆𑀤𑀲𑀁 𑀭𑀫𑀡𑀻𑀬𑀁 𑀪𑀽𑀫𑀺𑀪𑀸𑀕𑀁, 𑀧𑀸𑀲𑀸𑀤𑀺𑀓𑀜𑁆𑀘 𑀯𑀦𑀲𑀡𑁆𑀟𑀁, 𑀦𑀤𑀺𑀜𑁆𑀘 𑀲𑀦𑁆𑀤𑀦𑁆𑀢𑀺𑀁 𑀲𑁂𑀢𑀓𑀁 𑀲𑀼𑀧𑀢𑀺𑀢𑁆𑀣𑀁 𑀭𑀫𑀡𑀻𑀬𑀁, 𑀲𑀫𑀦𑁆𑀢𑀸 𑀘 𑀕𑁄𑀘𑀭𑀕𑀸𑀫𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀭𑀫𑀡𑀻𑀬𑁄 𑀯𑀢 𑀪𑁄 𑀪𑀽𑀫𑀺𑀪𑀸𑀕𑁄, 𑀧𑀸𑀲𑀸𑀤𑀺𑀓𑁄 𑀘 𑀯𑀦𑀲𑀡𑁆𑀟𑁄, 𑀦𑀤𑀻 𑀘 𑀲𑀦𑁆𑀤𑀢𑀺 𑀲𑁂𑀢𑀓𑀸 𑀲𑀼𑀧𑀢𑀺𑀢𑁆𑀣𑀸 𑀭𑀫𑀡𑀻𑀬𑀸, 𑀲𑀫𑀦𑁆𑀢𑀸 𑀘 𑀕𑁄𑀘𑀭𑀕𑀸𑀫𑁄𑁇 𑀅𑀮𑀁 𑀯𑀢𑀺𑀤𑀁 𑀓𑀼𑀮𑀧𑀼𑀢𑁆𑀢𑀲𑁆𑀲 𑀧𑀥𑀸𑀦𑀢𑁆𑀣𑀺𑀓𑀲𑁆𑀲 𑀧𑀥𑀸𑀦𑀸𑀬𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀢𑁆𑀣𑁂𑀯 𑀦𑀺𑀲𑀻𑀤𑀺𑀁—  ‘𑀅𑀮𑀫𑀺𑀤𑀁 𑀧𑀥𑀸𑀦𑀸𑀬𑀸’𑀢𑀺𑁇 𑀅𑀧𑀺𑀲𑁆𑀲𑀼 𑀫𑀁, 𑀪𑀸𑀭𑀤𑁆𑀯𑀸𑀚, 𑀢𑀺𑀲𑁆𑀲𑁄 𑀉𑀧𑀫𑀸 𑀧𑀝𑀺𑀪𑀁𑀲𑀼 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇

1527\. 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁 𑀉𑀤𑀓𑁂 𑀦𑀺𑀓𑁆𑀔𑀺𑀢𑁆𑀢𑀁𑁇 𑀅𑀣 𑀧𑀼𑀭𑀺𑀲𑁄 𑀆𑀕𑀘𑁆𑀙𑁂𑀬𑁆𑀬 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬—  ‘𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀲𑁆𑀲𑀸𑀫𑀺, 𑀢𑁂𑀚𑁄 𑀧𑀸𑀢𑀼𑀓𑀭𑀺𑀲𑁆𑀲𑀸𑀫𑀻’𑀢𑀺𑁇 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀪𑀸𑀭𑀤𑁆𑀯𑀸𑀚, 𑀅𑀧𑀺 𑀦𑀼 𑀲𑁄 𑀧𑀼𑀭𑀺𑀲𑁄 𑀅𑀫𑀼𑀁 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁 𑀉𑀤𑀓𑁂 𑀦𑀺𑀓𑁆𑀔𑀺𑀢𑁆𑀢𑀁 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬 𑀅𑀪𑀺𑀫𑀦𑁆𑀣𑁂𑀦𑁆𑀢𑁄 𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀬𑁆𑀬, 𑀢𑁂𑀚𑁄 𑀧𑀸𑀢𑀼𑀓𑀭𑁂𑀬𑁆𑀬𑀸”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀅𑀤𑀼𑀜𑁆𑀳𑀺, 𑀪𑁄 𑀕𑁄𑀢𑀫, 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁, 𑀢𑀜𑁆𑀘 𑀧𑀦 𑀉𑀤𑀓𑁂 𑀦𑀺𑀓𑁆𑀔𑀺𑀢𑁆𑀢𑀁; 𑀬𑀸𑀯𑀤𑁂𑀯 𑀘 𑀧𑀦 𑀲𑁄 𑀧𑀼𑀭𑀺𑀲𑁄 𑀓𑀺𑀮𑀫𑀣𑀲𑁆𑀲 𑀯𑀺𑀖𑀸𑀢𑀲𑁆𑀲 𑀪𑀸𑀕𑀻 𑀅𑀲𑁆𑀲𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀪𑀸𑀭𑀤𑁆𑀯𑀸𑀚, 𑀬𑁂 𑀳𑀺 𑀓𑁂𑀘𑀺 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀓𑀸𑀬𑁂𑀦 𑀘𑁂𑀯 𑀘𑀺𑀢𑁆𑀢𑁂𑀦 𑀘 𑀓𑀸𑀫𑁂𑀳𑀺 𑀅𑀯𑀽𑀧𑀓𑀝𑁆𑀞𑀸 𑀯𑀺𑀳𑀭𑀦𑁆𑀢𑀺, 𑀬𑁄 𑀘 𑀦𑁂𑀲𑀁 𑀓𑀸𑀫𑁂𑀲𑀼 𑀓𑀸𑀫𑀘𑁆𑀙𑀦𑁆𑀤𑁄 𑀓𑀸𑀫𑀲𑁆𑀦𑁂𑀳𑁄 𑀓𑀸𑀫𑀫𑀼𑀘𑁆𑀙𑀸 𑀓𑀸𑀫𑀧𑀺𑀧𑀸𑀲𑀸 𑀓𑀸𑀫𑀧𑀭𑀺𑀍𑀆𑀳𑁄 𑀲𑁄 𑀘 𑀅𑀚𑁆𑀛𑀢𑁆𑀢𑀁 𑀦 𑀲𑀼𑀧𑁆𑀧𑀳𑀻𑀦𑁄 𑀳𑁄𑀢𑀺 𑀦 𑀲𑀼𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀑𑀧𑀓𑁆𑀓𑀫𑀺𑀓𑀸 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀅𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀦𑁄 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺 𑀅𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀅𑀬𑀁 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀧𑀞𑀫𑀸 𑀉𑀧𑀫𑀸 𑀧𑀝𑀺𑀪𑀸𑀲𑀺 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇

(478.)

1528\. 𑀅𑀧𑀭𑀸𑀧𑀺 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀤𑀼𑀢𑀺𑀬𑀸 𑀉𑀧𑀫𑀸 𑀧𑀝𑀺𑀪𑀸𑀲𑀺 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀁𑁇 𑀅𑀣 𑀧𑀼𑀭𑀺𑀲𑁄 𑀆𑀕𑀘𑁆𑀙𑁂𑀬𑁆𑀬 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬—  ‘𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀲𑁆𑀲𑀸𑀫𑀺, 𑀢𑁂𑀚𑁄 𑀧𑀸𑀢𑀼𑀓𑀭𑀺𑀲𑁆𑀲𑀸𑀫𑀻’𑀢𑀺𑁇 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀪𑀸𑀭𑀤𑁆𑀯𑀸𑀚, 𑀅𑀧𑀺 𑀦𑀼 𑀲𑁄 𑀧𑀼𑀭𑀺𑀲𑁄 𑀅𑀫𑀼𑀁 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀁 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬 𑀅𑀪𑀺𑀫𑀦𑁆𑀣𑁂𑀦𑁆𑀢𑁄 𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀬𑁆𑀬 𑀢𑁂𑀚𑁄 𑀧𑀸𑀢𑀼𑀓𑀭𑁂𑀬𑁆𑀬𑀸”𑀢𑀺? “𑀦𑁄 𑀳𑀺𑀤𑀁, 𑀪𑁄 𑀕𑁄𑀢𑀫𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀅𑀤𑀼𑀜𑁆𑀳𑀺, 𑀪𑁄 𑀕𑁄𑀢𑀫, 𑀅𑀮𑁆𑀮𑀁 𑀓𑀝𑁆𑀞𑀁 𑀲𑀲𑁆𑀦𑁂𑀳𑀁, 𑀓𑀺𑀜𑁆𑀘𑀸𑀧𑀺 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀁; 𑀬𑀸𑀯𑀤𑁂𑀯 𑀘 𑀧𑀦 𑀲𑁄 𑀧𑀼𑀭𑀺𑀲𑁄 𑀓𑀺𑀮𑀫𑀣𑀲𑁆𑀲 𑀯𑀺𑀖𑀸𑀢𑀲𑁆𑀲 𑀪𑀸𑀕𑀻 𑀅𑀲𑁆𑀲𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀪𑀸𑀭𑀤𑁆𑀯𑀸𑀚, 𑀬𑁂 𑀳𑀺 𑀓𑁂𑀘𑀺 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀓𑀸𑀬𑁂𑀦 𑀘𑁂𑀯 𑀘𑀺𑀢𑁆𑀢𑁂𑀦 𑀘 𑀓𑀸𑀫𑁂𑀳𑀺 𑀯𑀽𑀧𑀓𑀝𑁆𑀞𑀸 𑀯𑀺𑀳𑀭𑀦𑁆𑀢𑀺, 𑀬𑁄 𑀘 𑀦𑁂𑀲𑀁 𑀓𑀸𑀫𑁂𑀲𑀼 𑀓𑀸𑀫𑀘𑁆𑀙𑀦𑁆𑀤𑁄 𑀓𑀸𑀫𑀲𑁆𑀦𑁂𑀳𑁄 𑀓𑀸𑀫𑀫𑀼𑀘𑁆𑀙𑀸 𑀓𑀸𑀫𑀧𑀺𑀧𑀸𑀲𑀸 𑀓𑀸𑀫𑀧𑀭𑀺𑀍𑀆𑀳𑁄 𑀲𑁄 𑀘 𑀅𑀚𑁆𑀛𑀢𑁆𑀢𑀁 𑀦 𑀲𑀼𑀧𑁆𑀧𑀳𑀻𑀦𑁄 𑀳𑁄𑀢𑀺 𑀦 𑀲𑀼𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀑𑀧𑀓𑁆𑀓𑀫𑀺𑀓𑀸 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀅𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀦𑁄 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀅𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀅𑀬𑀁 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀤𑀼𑀢𑀺𑀬𑀸 𑀉𑀧𑀫𑀸 𑀧𑀝𑀺𑀪𑀸𑀲𑀺 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇

(479.)

1529\. 𑀅𑀧𑀭𑀸𑀧𑀺 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀢𑀢𑀺𑀬𑀸 𑀉𑀧𑀫𑀸 𑀧𑀝𑀺𑀪𑀸𑀲𑀺 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀲𑀼𑀓𑁆𑀔𑀁 𑀓𑀝𑁆𑀞𑀁 𑀓𑁄𑀍𑀆𑀧𑀁 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀁𑁇 𑀅𑀣 𑀧𑀼𑀭𑀺𑀲𑁄 𑀆𑀕𑀘𑁆𑀙𑁂𑀬𑁆𑀬 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬—  ‘𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀲𑁆𑀲𑀸𑀫𑀺, 𑀢𑁂𑀚𑁄 𑀧𑀸𑀢𑀼𑀓𑀭𑀺𑀲𑁆𑀲𑀸𑀫𑀻’𑀢𑀺𑁇 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀪𑀸𑀭𑀤𑁆𑀯𑀸𑀚, 𑀅𑀧𑀺 𑀦𑀼 𑀲𑁄 𑀧𑀼𑀭𑀺𑀲𑁄 𑀅𑀫𑀼𑀁 𑀲𑀼𑀓𑁆𑀔𑀁 𑀓𑀝𑁆𑀞𑀁 𑀓𑁄𑀍𑀆𑀧𑀁 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀁 𑀉𑀢𑁆𑀢𑀭𑀸𑀭𑀡𑀺𑀁 𑀆𑀤𑀸𑀬 𑀅𑀪𑀺𑀫𑀦𑁆𑀣𑁂𑀦𑁆𑀢𑁄 𑀅𑀕𑁆𑀕𑀺𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀬𑁆𑀬, 𑀢𑁂𑀚𑁄 𑀧𑀸𑀢𑀼𑀓𑀭𑁂𑀬𑁆𑀬𑀸”𑀢𑀺? “𑀏𑀯𑀁, 𑀪𑁄 𑀕𑁄𑀢𑀫𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀅𑀤𑀼𑀜𑁆𑀳𑀺, 𑀪𑁄 𑀕𑁄𑀢𑀫, 𑀲𑀼𑀓𑁆𑀔𑀁 𑀓𑀝𑁆𑀞𑀁 𑀓𑁄𑀍𑀆𑀧𑀁, 𑀢𑀜𑁆𑀘 𑀧𑀦 𑀆𑀭𑀓𑀸 𑀉𑀤𑀓𑀸 𑀣𑀮𑁂 𑀦𑀺𑀓𑁆𑀔𑀺𑀢𑁆𑀢𑀦𑁆”𑀢𑀺𑁇 “𑀏𑀯𑀫𑁂𑀯 𑀔𑁄, 𑀪𑀸𑀭𑀤𑁆𑀯𑀸𑀚, 𑀬𑁂 𑀳𑀺 𑀓𑁂𑀘𑀺 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀓𑀸𑀬𑁂𑀦 𑀘𑁂𑀯 𑀘𑀺𑀢𑁆𑀢𑁂𑀦 𑀘 𑀓𑀸𑀫𑁂𑀳𑀺 𑀯𑀽𑀧𑀓𑀝𑁆𑀞𑀸 𑀯𑀺𑀳𑀭𑀦𑁆𑀢𑀺, 𑀬𑁄 𑀘 𑀦𑁂𑀲𑀁 𑀓𑀸𑀫𑁂𑀲𑀼 𑀓𑀸𑀫𑀘𑁆𑀙𑀦𑁆𑀤𑁄 𑀓𑀸𑀫𑀲𑁆𑀦𑁂𑀳𑁄 𑀓𑀸𑀫𑀫𑀼𑀘𑁆𑀙𑀸 𑀓𑀸𑀫𑀧𑀺𑀧𑀸𑀲𑀸 𑀓𑀸𑀫𑀧𑀭𑀺𑀍𑀆𑀳𑁄 𑀲𑁄 𑀘 𑀅𑀚𑁆𑀛𑀢𑁆𑀢𑀁 𑀲𑀼𑀧𑁆𑀧𑀳𑀻𑀦𑁄 𑀳𑁄𑀢𑀺 𑀲𑀼𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀑𑀧𑀓𑁆𑀓𑀫𑀺𑀓𑀸 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀦𑁄 𑀘𑁂𑀧𑀺 𑀢𑁂 𑀪𑁄𑀦𑁆𑀢𑁄 𑀲𑀫𑀡𑀩𑁆𑀭𑀸𑀳𑁆𑀫𑀡𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀪𑀩𑁆𑀩𑀸𑀯 𑀢𑁂 𑀜𑀸𑀡𑀸𑀬 𑀤𑀲𑁆𑀲𑀦𑀸𑀬 𑀅𑀦𑀼𑀢𑁆𑀢𑀭𑀸𑀬 𑀲𑀫𑁆𑀩𑁄𑀥𑀸𑀬𑁇 𑀅𑀬𑀁 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀢𑀢𑀺𑀬𑀸 𑀉𑀧𑀫𑀸 𑀧𑀝𑀺𑀪𑀸𑀲𑀺 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇 𑀇𑀫𑀸 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀢𑀺𑀲𑁆𑀲𑁄 𑀉𑀧𑀫𑀸 𑀧𑀝𑀺𑀪𑀁𑀲𑀼 𑀅𑀦𑀘𑁆𑀙𑀭𑀺𑀬𑀸 𑀧𑀼𑀩𑁆𑀩𑁂 𑀅𑀲𑁆𑀲𑀼𑀢𑀧𑀼𑀩𑁆𑀩𑀸𑁇

(480.)

1530\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀤𑀦𑁆𑀢𑁂𑀪𑀺𑀤𑀦𑁆𑀢𑀫𑀸𑀥𑀸𑀬, 𑀚𑀺𑀯𑁆𑀳𑀸𑀬 𑀢𑀸𑀮𑀼𑀁 𑀆𑀳𑀘𑁆𑀘, 𑀘𑁂𑀢𑀲𑀸 𑀘𑀺𑀢𑁆𑀢𑀁 𑀅𑀪𑀺𑀦𑀺𑀕𑁆𑀕𑀡𑁆𑀳𑁂𑀬𑁆𑀬𑀁 𑀅𑀪𑀺𑀦𑀺𑀧𑁆𑀧𑀻𑀍𑀏𑀬𑁆𑀬𑀁 𑀅𑀪𑀺𑀲𑀦𑁆𑀢𑀸𑀧𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀤𑀦𑁆𑀢𑁂𑀪𑀺𑀤𑀦𑁆𑀢𑀫𑀸𑀥𑀸𑀬, 𑀚𑀺𑀯𑁆𑀳𑀸𑀬 𑀢𑀸𑀮𑀼𑀁 𑀆𑀳𑀘𑁆𑀘, 𑀘𑁂𑀢𑀲𑀸 𑀘𑀺𑀢𑁆𑀢𑀁 𑀅𑀪𑀺𑀦𑀺𑀕𑁆𑀕𑀡𑁆𑀳𑀸𑀫𑀺 𑀅𑀪𑀺𑀦𑀺𑀧𑁆𑀧𑀻𑀍𑀏𑀫𑀺 𑀅𑀪𑀺𑀲𑀦𑁆𑀢𑀸𑀧𑁂𑀫𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀤𑀦𑁆𑀢𑁂𑀪𑀺𑀤𑀦𑁆𑀢𑀫𑀸𑀥𑀸𑀬, 𑀚𑀺𑀯𑁆𑀳𑀸𑀬 𑀢𑀸𑀮𑀼𑀁 𑀆𑀳𑀘𑁆𑀘, 𑀘𑁂𑀢𑀲𑀸 𑀘𑀺𑀢𑁆𑀢𑀁 𑀅𑀪𑀺𑀦𑀺𑀕𑁆𑀕𑀡𑁆𑀳𑀢𑁄 𑀅𑀪𑀺𑀦𑀺𑀧𑁆𑀧𑀻𑀍𑀅𑀬𑀢𑁄 𑀅𑀪𑀺𑀲𑀦𑁆𑀢𑀸𑀧𑀬𑀢𑁄 𑀓𑀘𑁆𑀙𑁂𑀳𑀺 𑀲𑁂𑀤𑀸 𑀫𑀼𑀘𑁆𑀘𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀩𑀮𑀯𑀸 𑀧𑀼𑀭𑀺𑀲𑁄 𑀤𑀼𑀩𑁆𑀩𑀮𑀢𑀭𑀁 𑀧𑀼𑀭𑀺𑀲𑀁 𑀲𑀻𑀲𑁂 𑀯𑀸 𑀕𑀳𑁂𑀢𑁆𑀯𑀸 𑀔𑀦𑁆𑀥𑁂 𑀯𑀸 𑀕𑀳𑁂𑀢𑁆𑀯𑀸 𑀅𑀪𑀺𑀦𑀺𑀕𑁆𑀕𑀡𑁆𑀳𑁂𑀬𑁆𑀬 𑀅𑀪𑀺𑀦𑀺𑀧𑁆𑀧𑀻𑀍𑀏𑀬𑁆𑀬 𑀅𑀪𑀺𑀲𑀦𑁆𑀢𑀸𑀧𑁂𑀬𑁆𑀬; 𑀏𑀯𑀫𑁂𑀯 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀤𑀦𑁆𑀢𑁂𑀪𑀺𑀤𑀦𑁆𑀢𑀫𑀸𑀥𑀸𑀬, 𑀚𑀺𑀯𑁆𑀳𑀸𑀬 𑀢𑀸𑀮𑀼𑀁 𑀆𑀳𑀘𑁆𑀘, 𑀘𑁂𑀢𑀲𑀸 𑀘𑀺𑀢𑁆𑀢𑀁 𑀅𑀪𑀺𑀦𑀺𑀕𑁆𑀕𑀡𑁆𑀳𑀢𑁄 𑀅𑀪𑀺𑀦𑀺𑀧𑁆𑀧𑀻𑀍𑀅𑀬𑀢𑁄 𑀅𑀪𑀺𑀲𑀦𑁆𑀢𑀸𑀧𑀬𑀢𑁄 𑀓𑀘𑁆𑀙𑁂𑀳𑀺 𑀲𑁂𑀤𑀸 𑀫𑀼𑀘𑁆𑀘𑀦𑁆𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁, 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸; 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇

(481.)

1531\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀅𑀧𑁆𑀧𑀸𑀡𑀓𑀁𑀬𑁂𑀯 𑀛𑀸𑀦𑀁 𑀛𑀸𑀬𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀉𑀧𑀭𑀼𑀦𑁆𑀥𑀺𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀓𑀡𑁆𑀡𑀲𑁄𑀢𑁂𑀳𑀺 𑀯𑀸𑀢𑀸𑀦𑀁 𑀦𑀺𑀓𑁆𑀔𑀫𑀦𑁆𑀢𑀸𑀦𑀁 𑀅𑀥𑀺𑀫𑀢𑁆𑀢𑁄 𑀲𑀤𑁆𑀤𑁄 𑀳𑁄𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀓𑀫𑁆𑀫𑀸𑀭𑀕𑀕𑁆𑀕𑀭𑀺𑀬𑀸 𑀥𑀫𑀫𑀸𑀦𑀸𑀬 𑀅𑀥𑀺𑀫𑀢𑁆𑀢𑁄 𑀲𑀤𑁆𑀤𑁄 𑀳𑁄𑀢𑀺; 𑀏𑀯𑀫𑁂𑀯 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀓𑀡𑁆𑀡𑀲𑁄𑀢𑁂𑀳𑀺 𑀯𑀸𑀢𑀸𑀦𑀁 𑀦𑀺𑀓𑁆𑀔𑀫𑀦𑁆𑀢𑀸𑀦𑀁 𑀅𑀥𑀺𑀫𑀢𑁆𑀢𑁄 𑀲𑀤𑁆𑀤𑁄 𑀳𑁄𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁, 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸; 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇

1532\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀅𑀧𑁆𑀧𑀸𑀡𑀓𑀁𑀬𑁂𑀯 𑀛𑀸𑀦𑀁 𑀛𑀸𑀬𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀉𑀧𑀭𑀼𑀦𑁆𑀥𑀺𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀯𑀸𑀢𑀸 𑀫𑀼𑀤𑁆𑀥𑀦𑀺 𑀊𑀳𑀦𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀩𑀮𑀯𑀸 𑀧𑀼𑀭𑀺𑀲𑁄, 𑀢𑀺𑀡𑁆𑀳𑁂𑀦 𑀲𑀺𑀔𑀭𑁂𑀦 𑀫𑀼𑀤𑁆𑀥𑀦𑀺 𑀅𑀪𑀺𑀫𑀢𑁆𑀣𑁂𑀬𑁆𑀬; 𑀏𑀯𑀫𑁂𑀯 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀯𑀸𑀢𑀸 𑀫𑀼𑀤𑁆𑀥𑀦𑀺 𑀊𑀳𑀦𑀦𑁆𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁, 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸; 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇

1533\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀅𑀧𑁆𑀧𑀸𑀡𑀓𑀁𑀬𑁂𑀯 𑀛𑀸𑀦𑀁 𑀛𑀸𑀬𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀉𑀧𑀭𑀼𑀦𑁆𑀥𑀺𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀲𑀻𑀲𑁂 𑀲𑀻𑀲𑀯𑁂𑀤𑀦𑀸 𑀳𑁄𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀩𑀮𑀯𑀸 𑀧𑀼𑀭𑀺𑀲𑁄 𑀤𑀍𑀳𑁂𑀦 𑀯𑀭𑀢𑁆𑀢𑀓𑁆𑀔𑀡𑁆𑀟𑁂𑀦 𑀲𑀻𑀲𑁂 𑀲𑀻𑀲𑀯𑁂𑀞𑀁 𑀤𑀤𑁂𑀬𑁆𑀬; 𑀏𑀯𑀫𑁂𑀯 𑀔𑁄, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀲𑀻𑀲𑁂 𑀲𑀻𑀲𑀯𑁂𑀤𑀦𑀸 𑀳𑁄𑀦𑁆𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁, 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸; 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇

1534\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀅𑀧𑁆𑀧𑀸𑀡𑀓𑀁𑀬𑁂𑀯 𑀛𑀸𑀦𑀁 𑀛𑀸𑀬𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀉𑀧𑀭𑀼𑀦𑁆𑀥𑀺𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀯𑀸𑀢𑀸 𑀓𑀼𑀘𑁆𑀙𑀺𑀁 𑀧𑀭𑀺𑀓𑀦𑁆𑀢𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀤𑀓𑁆𑀔𑁄 𑀕𑁄𑀖𑀸𑀢𑀓𑁄 𑀯𑀸 𑀕𑁄𑀖𑀸𑀢𑀓𑀦𑁆𑀢𑁂𑀯𑀸𑀲𑀻 𑀯𑀸 𑀢𑀺𑀡𑁆𑀳𑁂𑀦 𑀕𑁄𑀯𑀺𑀓𑀦𑁆𑀢𑀦𑁂𑀦 𑀓𑀼𑀘𑁆𑀙𑀺𑀁 𑀧𑀭𑀺𑀓𑀦𑁆𑀢𑁂𑀬𑁆𑀬; 𑀏𑀯𑀫𑁂𑀯 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑀸 𑀯𑀸𑀢𑀸 𑀓𑀼𑀘𑁆𑀙𑀺𑀁 𑀧𑀭𑀺𑀓𑀦𑁆𑀢𑀦𑁆𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸; 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇

1535\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀅𑀧𑁆𑀧𑀸𑀡𑀓𑀁𑀬𑁂𑀯 𑀛𑀸𑀦𑀁 𑀛𑀸𑀬𑁂𑀬𑁆𑀬𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀉𑀧𑀭𑀼𑀦𑁆𑀥𑀺𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑁄 𑀓𑀸𑀬𑀲𑁆𑀫𑀺𑀁 𑀟𑀸𑀳𑁄 𑀳𑁄𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀸𑀭𑀤𑁆𑀯𑀸𑀚, 𑀤𑁆𑀯𑁂 𑀩𑀮𑀯𑀦𑁆𑀢𑁄 𑀧𑀼𑀭𑀺𑀲𑀸 𑀤𑀼𑀩𑁆𑀩𑀮𑀢𑀭𑀁 𑀧𑀼𑀭𑀺𑀲𑀁 𑀦𑀸𑀦𑀸𑀩𑀸𑀳𑀸𑀲𑀼 𑀕𑀳𑁂𑀢𑁆𑀯𑀸 𑀅𑀗𑁆𑀕𑀸𑀭𑀓𑀸𑀲𑀼𑀬𑀸 𑀲𑀦𑁆𑀢𑀸𑀧𑁂𑀬𑁆𑀬𑀼𑀁 𑀲𑀫𑁆𑀧𑀭𑀺𑀢𑀸𑀧𑁂𑀬𑁆𑀬𑀼𑀁; 𑀏𑀯𑀫𑁂𑀯 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀫𑀼𑀔𑀢𑁄 𑀘 𑀦𑀸𑀲𑀢𑁄 𑀘 𑀓𑀡𑁆𑀡𑀢𑁄 𑀘 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂𑀲𑀼 𑀉𑀧𑀭𑀼𑀤𑁆𑀥𑁂𑀲𑀼 𑀅𑀥𑀺𑀫𑀢𑁆𑀢𑁄 𑀓𑀸𑀬𑀲𑁆𑀫𑀺𑀁 𑀟𑀸𑀳𑁄 𑀳𑁄𑀢𑀺𑁇 𑀆𑀭𑀤𑁆𑀥𑀁 𑀔𑁄 𑀧𑀦 𑀫𑁂, 𑀪𑀸𑀭𑀤𑁆𑀯𑀸𑀚, 𑀯𑀻𑀭𑀺𑀬𑀁 𑀳𑁄𑀢𑀺 𑀅𑀲𑀮𑁆𑀮𑀻𑀦𑀁, 𑀉𑀧𑀝𑁆𑀞𑀺𑀢𑀸 𑀲𑀢𑀺 𑀅𑀲𑀫𑁆𑀫𑀼𑀝𑁆𑀞𑀸, 𑀲𑀸𑀭𑀤𑁆𑀥𑁄 𑀘 𑀧𑀦 𑀫𑁂 𑀓𑀸𑀬𑁄 𑀳𑁄𑀢𑀺 𑀅𑀧𑁆𑀧𑀝𑀺𑀧𑁆𑀧𑀲𑁆𑀲𑀤𑁆𑀥𑁄, 𑀢𑁂𑀦𑁂𑀯 𑀤𑀼𑀓𑁆𑀔𑀧𑁆𑀧𑀥𑀸𑀦𑁂𑀦 𑀧𑀥𑀸𑀦𑀸𑀪𑀺𑀢𑀼𑀦𑁆𑀦𑀲𑁆𑀲 𑀲𑀢𑁄𑁇 𑀅𑀧𑀺𑀲𑁆𑀲𑀼 𑀫𑀁, 𑀪𑀸𑀭𑀤𑁆𑀯𑀸𑀚, 𑀤𑁂𑀯𑀢𑀸 𑀤𑀺𑀲𑁆𑀯𑀸 𑀏𑀯𑀫𑀸𑀳𑀁𑀲𑀼—  ‘𑀓𑀸𑀮𑀗𑁆𑀓𑀢𑁄 𑀲𑀫𑀡𑁄 𑀕𑁄𑀢𑀫𑁄’𑀢𑀺𑁇 𑀏𑀓𑀘𑁆𑀘𑀸 𑀤𑁂𑀯𑀢𑀸 𑀏𑀯𑀫𑀸𑀳𑀁𑀲𑀼—  ‘𑀦 𑀓𑀸𑀮𑀗𑁆𑀓𑀢𑁄 𑀲𑀫𑀡𑁄 𑀕𑁄𑀢𑀫𑁄, 𑀅𑀧𑀺 𑀘 𑀓𑀸𑀮𑀁 𑀓𑀭𑁄𑀢𑀻’𑀢𑀺𑁇 𑀏𑀓𑀘𑁆𑀘𑀸 𑀤𑁂𑀯𑀢𑀸 𑀏𑀯𑀫𑀸𑀳𑀁𑀲𑀼—  ‘𑀦 𑀓𑀸𑀮𑀗𑁆𑀓𑀢𑁄 𑀲𑀫𑀡𑁄 𑀕𑁄𑀢𑀫𑁄, 𑀦𑀸𑀧𑀺 𑀓𑀸𑀮𑀁 𑀓𑀭𑁄𑀢𑀺; 𑀅𑀭𑀳𑀁 𑀲𑀫𑀡𑁄 𑀕𑁄𑀢𑀫𑁄, 𑀯𑀺𑀳𑀸𑀭𑁄 𑀢𑁆𑀯𑁂𑀯 𑀲𑁄 𑀅𑀭𑀳𑀢𑁄 𑀏𑀯𑀭𑀽𑀧𑁄 𑀳𑁄𑀢𑀻’𑀢𑀺𑁇

1536\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀲𑀩𑁆𑀩𑀲𑁄 𑀆𑀳𑀸𑀭𑀼𑀧𑀘𑁆𑀙𑁂𑀤𑀸𑀬 𑀧𑀝𑀺𑀧𑀚𑁆𑀚𑁂𑀬𑁆𑀬𑀦𑁆’𑀢𑀺𑁇 𑀅𑀣 𑀔𑁄 𑀫𑀁, 𑀪𑀸𑀭𑀤𑁆𑀯𑀸𑀚, 𑀤𑁂𑀯𑀢𑀸 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀢𑀤𑀯𑁄𑀘𑀼𑀁—  ‘𑀫𑀸 𑀔𑁄 𑀢𑁆𑀯𑀁, 𑀫𑀸𑀭𑀺𑀲, 𑀲𑀩𑁆𑀩𑀲𑁄 𑀆𑀳𑀸𑀭𑀼𑀧𑀘𑁆𑀙𑁂𑀤𑀸𑀬 𑀧𑀝𑀺𑀧𑀚𑁆𑀚𑀺𑁇 𑀲𑀘𑁂 𑀔𑁄 𑀢𑁆𑀯𑀁, 𑀫𑀸𑀭𑀺𑀲, 𑀲𑀩𑁆𑀩𑀲𑁄 𑀆𑀳𑀸𑀭𑀼𑀧𑀘𑁆𑀙𑁂𑀤𑀸𑀬 𑀧𑀝𑀺𑀧𑀚𑁆𑀚𑀺𑀲𑁆𑀲𑀲𑀺, 𑀢𑀲𑁆𑀲 𑀢𑁂 𑀫𑀬𑀁 𑀤𑀺𑀩𑁆𑀩𑀁 𑀑𑀚𑀁 𑀮𑁄𑀫𑀓𑀽𑀧𑁂𑀳𑀺 𑀅𑀚𑁆𑀛𑁄𑀳𑀸𑀭𑁂𑀲𑁆𑀲𑀸𑀫𑁇 𑀢𑀸𑀬 𑀢𑁆𑀯𑀁 𑀬𑀸𑀧𑁂𑀲𑁆𑀲𑀲𑀻’𑀢𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀲𑀩𑁆𑀩𑀲𑁄 𑀅𑀚𑀚𑁆𑀚𑀺𑀢𑀁 𑀧𑀝𑀺𑀚𑀸𑀦𑁂𑀬𑁆𑀬𑀁, 𑀇𑀫𑀸 𑀘 𑀫𑁂 𑀤𑁂𑀯𑀢𑀸 𑀤𑀺𑀩𑁆𑀩𑀁 𑀑𑀚𑀁 𑀮𑁄𑀫𑀓𑀽𑀧𑁂𑀳𑀺 𑀅𑀚𑁆𑀛𑁄𑀳𑀸𑀭𑁂𑀬𑁆𑀬𑀼𑀁, 𑀢𑀸𑀬 𑀘𑀸𑀳𑀁 𑀬𑀸𑀧𑁂𑀬𑁆𑀬𑀁𑁇 𑀢𑀁 𑀫𑀫𑀲𑁆𑀲 𑀫𑀼𑀲𑀸’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀢𑀸 𑀤𑁂𑀯𑀢𑀸 𑀧𑀘𑁆𑀘𑀸𑀘𑀺𑀓𑁆𑀔𑀸𑀫𑀺, ‘𑀳𑀮𑀦𑁆’𑀢𑀺 𑀯𑀤𑀸𑀫𑀺𑁇

1537\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑀦𑁆𑀦𑀽𑀦𑀸𑀳𑀁 𑀣𑁄𑀓𑀁 𑀣𑁄𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀬𑁆𑀬𑀁 𑀧𑀲𑀢𑀁 𑀧𑀲𑀢𑀁, 𑀬𑀤𑀺 𑀯𑀸 𑀫𑀼𑀕𑁆𑀕𑀬𑀽𑀲𑀁, 𑀬𑀤𑀺 𑀯𑀸 𑀓𑀼𑀮𑀢𑁆𑀣𑀬𑀽𑀲𑀁, 𑀬𑀤𑀺 𑀯𑀸 𑀓𑀍𑀆𑀬𑀬𑀽𑀲𑀁, 𑀬𑀤𑀺 𑀯𑀸 𑀳𑀭𑁂𑀡𑀼𑀓𑀬𑀽𑀲𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀣𑁄𑀓𑀁 𑀣𑁄𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀲𑀺𑀁 𑀧𑀲𑀢𑀁 𑀧𑀲𑀢𑀁, 𑀬𑀤𑀺 𑀯𑀸 𑀫𑀼𑀕𑁆𑀕𑀬𑀽𑀲𑀁, 𑀬𑀤𑀺 𑀯𑀸 𑀓𑀼𑀮𑀢𑁆𑀣𑀬𑀽𑀲𑀁, 𑀬𑀤𑀺 𑀯𑀸 𑀓𑀍𑀆𑀬𑀬𑀽𑀲𑀁, 𑀬𑀤𑀺 𑀯𑀸 𑀳𑀭𑁂𑀡𑀼𑀓𑀬𑀽𑀲𑀁𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀣𑁄𑀓𑀁 𑀣𑁄𑀓𑀁 𑀆𑀳𑀸𑀭𑀁 𑀆𑀳𑀸𑀭𑀬𑀢𑁄 𑀧𑀲𑀢𑀁 𑀧𑀲𑀢𑀁, 𑀬𑀤𑀺 𑀯𑀸 𑀫𑀼𑀕𑁆𑀕𑀬𑀽𑀲𑀁, 𑀬𑀤𑀺 𑀯𑀸 𑀓𑀼𑀮𑀢𑁆𑀣𑀬𑀽𑀲𑀁, 𑀬𑀤𑀺 𑀯𑀸 𑀓𑀍𑀆𑀬𑀬𑀽𑀲𑀁, 𑀬𑀤𑀺 𑀯𑀸 𑀳𑀭𑁂𑀡𑀼𑀓𑀬𑀽𑀲𑀁, 𑀅𑀥𑀺𑀫𑀢𑁆𑀢𑀓𑀲𑀺𑀫𑀸𑀦𑀁 𑀧𑀢𑁆𑀢𑁄 𑀓𑀸𑀬𑁄 𑀳𑁄𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀆𑀲𑀻𑀢𑀺𑀓𑀧𑀩𑁆𑀩𑀸𑀦𑀺 𑀯𑀸 𑀓𑀸𑀍𑀅𑀧𑀩𑁆𑀩𑀸𑀦𑀺 𑀯𑀸; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀅𑀗𑁆𑀕𑀧𑀘𑁆𑀘𑀗𑁆𑀕𑀸𑀦𑀺 𑀪𑀯𑀦𑁆𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀑𑀝𑁆𑀞𑀧𑀤𑀁; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀆𑀦𑀺𑀲𑀤𑀁 𑀳𑁄𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬; 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀯𑀝𑁆𑀝𑀦𑀸𑀯𑀍𑀈; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀧𑀺𑀝𑁆𑀞𑀺𑀓𑀡𑁆𑀝𑀓𑁄 𑀉𑀡𑁆𑀡𑀢𑀸𑀯𑀦𑀢𑁄 𑀳𑁄𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀚𑀭𑀲𑀸𑀮𑀸𑀬 𑀕𑁄𑀧𑀸𑀦𑀲𑀺𑀬𑁄 𑀑𑀮𑀼𑀕𑁆𑀕𑀯𑀺𑀮𑀼𑀕𑁆𑀕𑀸 𑀪𑀯𑀦𑁆𑀢𑀺; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀨𑀸𑀲𑀼𑀍𑀇𑀬𑁄 𑀑𑀮𑀼𑀕𑁆𑀕𑀯𑀺𑀮𑀼𑀕𑁆𑀕𑀸 𑀪𑀯𑀦𑁆𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀕𑀫𑁆𑀪𑀻𑀭𑁂 𑀉𑀤𑀧𑀸𑀦𑁂 𑀉𑀤𑀓𑀢𑀸𑀭𑀓𑀸 𑀕𑀫𑁆𑀪𑀻𑀭𑀕𑀢𑀸 𑀑𑀓𑁆𑀔𑀸𑀬𑀺𑀓𑀸 𑀤𑀺𑀲𑁆𑀲𑀦𑁆𑀢𑀺; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀅𑀓𑁆𑀔𑀺𑀓𑀽𑀧𑁂𑀲𑀼 𑀅𑀓𑁆𑀔𑀺𑀢𑀸𑀭𑀓𑀸 𑀕𑀫𑁆𑀪𑀻𑀭𑀕𑀢𑀸 𑀑𑀓𑁆𑀔𑀸𑀬𑀺𑀓𑀸 𑀤𑀺𑀲𑁆𑀲𑀦𑁆𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀢𑀺𑀢𑁆𑀢𑀓𑀸𑀮𑀸𑀩𑀼 𑀆𑀫𑀓𑀘𑁆𑀙𑀺𑀦𑁆𑀦𑁄 𑀯𑀸𑀢𑀸𑀢𑀧𑁂𑀦 𑀲𑀫𑁆𑀨𑀼𑀝𑀺𑀢𑁄 𑀳𑁄𑀢𑀺 𑀲𑀫𑁆𑀫𑀺𑀮𑀸𑀢𑁄; 𑀏𑀯𑀫𑁂𑀯𑀲𑁆𑀲𑀼 𑀫𑁂 𑀲𑀻𑀲𑀘𑁆𑀙𑀯𑀺 𑀲𑀫𑁆𑀨𑀼𑀝𑀺𑀢𑀸 𑀳𑁄𑀢𑀺 𑀲𑀫𑁆𑀫𑀺𑀮𑀸𑀢𑀸 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, ‘𑀉𑀤𑀭𑀘𑁆𑀙𑀯𑀺𑀁 𑀧𑀭𑀺𑀫𑀲𑀺𑀲𑁆𑀲𑀸𑀫𑀻’𑀢𑀺 𑀧𑀺𑀝𑁆𑀞𑀺𑀓𑀡𑁆𑀝𑀓𑀁𑀬𑁂𑀯 𑀧𑀭𑀺𑀕𑁆𑀕𑀡𑁆𑀳𑀸𑀫𑀺, ‘𑀧𑀺𑀝𑁆𑀞𑀺𑀓𑀡𑁆𑀝𑀓𑀁 𑀧𑀭𑀺𑀫𑀲𑀺𑀲𑁆𑀲𑀸𑀫𑀻’𑀢𑀺 𑀉𑀤𑀭𑀘𑁆𑀙𑀯𑀺𑀁𑀬𑁂𑀯 𑀧𑀭𑀺𑀕𑁆𑀕𑀡𑁆𑀳𑀸𑀫𑀺; 𑀬𑀸𑀯𑀲𑁆𑀲𑀼 𑀫𑁂, 𑀪𑀸𑀭𑀤𑁆𑀯𑀸𑀚, 𑀉𑀤𑀭𑀘𑁆𑀙𑀯𑀺 𑀧𑀺𑀝𑁆𑀞𑀺𑀓𑀡𑁆𑀝𑀓𑀁 𑀅𑀮𑁆𑀮𑀻𑀦𑀸 𑀳𑁄𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, ‘𑀯𑀘𑁆𑀘𑀁 𑀯𑀸 𑀫𑀼𑀢𑁆𑀢𑀁 𑀯𑀸 𑀓𑀭𑀺𑀲𑁆𑀲𑀸𑀫𑀻’𑀢𑀺 𑀢𑀢𑁆𑀣𑁂𑀯 𑀅𑀯𑀓𑀼𑀚𑁆𑀚𑁄 𑀧𑀧𑀢𑀸𑀫𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀇𑀫𑀫𑁂𑀯 𑀓𑀸𑀬𑀁 𑀅𑀲𑁆𑀲𑀸𑀲𑁂𑀦𑁆𑀢𑁄 𑀧𑀸𑀡𑀺𑀦𑀸 𑀕𑀢𑁆𑀢𑀸𑀦𑀺 𑀅𑀦𑀼𑀫𑀚𑁆𑀚𑀸𑀫𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀧𑀸𑀡𑀺𑀦𑀸 𑀕𑀢𑁆𑀢𑀸𑀦𑀺 𑀅𑀦𑀼𑀫𑀚𑁆𑀚𑀢𑁄 𑀧𑀽𑀢𑀺𑀫𑀽𑀮𑀸𑀦𑀺 𑀮𑁄𑀫𑀸𑀦𑀺 𑀓𑀸𑀬𑀲𑁆𑀫𑀸 𑀧𑀧𑀢𑀦𑁆𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇 𑀅𑀧𑀺𑀲𑁆𑀲𑀼 𑀫𑀁, 𑀪𑀸𑀭𑀤𑁆𑀯𑀸𑀚, 𑀫𑀦𑀼𑀲𑁆𑀲𑀸 𑀤𑀺𑀲𑁆𑀯𑀸 𑀏𑀯𑀫𑀸𑀳𑀁𑀲𑀼—  ‘𑀓𑀸𑀍𑀑 𑀲𑀫𑀡𑁄 𑀕𑁄𑀢𑀫𑁄’𑀢𑀺𑁇 𑀏𑀓𑀘𑁆𑀘𑁂 𑀫𑀦𑀼𑀲𑁆𑀲𑀸 𑀏𑀯𑀫𑀸𑀳𑀁𑀲𑀼—  ‘𑀦 𑀓𑀸𑀍𑀑 𑀲𑀫𑀡𑁄 𑀕𑁄𑀢𑀫𑁄, 𑀲𑀸𑀫𑁄 𑀲𑀫𑀡𑁄 𑀕𑁄𑀢𑀫𑁄’𑀢𑀺𑁇 𑀏𑀓𑀘𑁆𑀘𑁂 𑀫𑀦𑀼𑀲𑁆𑀲𑀸 𑀏𑀯𑀫𑀸𑀳𑀁𑀲𑀼—  ‘𑀦 𑀓𑀸𑀍𑀑 𑀲𑀫𑀡𑁄 𑀕𑁄𑀢𑀫𑁄 𑀦𑀧𑀺 𑀲𑀸𑀫𑁄, 𑀫𑀗𑁆𑀕𑀼𑀭𑀘𑁆𑀙𑀯𑀺 𑀲𑀫𑀡𑁄 𑀕𑁄𑀢𑀫𑁄’𑀢𑀺; 𑀬𑀸𑀯𑀲𑁆𑀲𑀼 𑀫𑁂, 𑀪𑀸𑀭𑀤𑁆𑀯𑀸𑀚, 𑀢𑀸𑀯 𑀧𑀭𑀺𑀲𑀼𑀤𑁆𑀥𑁄 𑀙𑀯𑀺𑀯𑀡𑁆𑀡𑁄 𑀧𑀭𑀺𑀬𑁄𑀤𑀸𑀢𑁄 𑀉𑀧𑀳𑀢𑁄 𑀳𑁄𑀢𑀺 𑀢𑀸𑀬𑁂𑀯𑀧𑁆𑀧𑀸𑀳𑀸𑀭𑀢𑀸𑀬𑁇

(482.)

1538\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀬𑁂 𑀔𑁄 𑀓𑁂𑀘𑀺 𑀅𑀢𑀻𑀢𑀫𑀤𑁆𑀥𑀸𑀦𑀁 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀺𑀁𑀲𑀼, 𑀏𑀢𑀸𑀯𑀧𑀭𑀫𑀁, 𑀦𑀬𑀺𑀢𑁄 𑀪𑀺𑀬𑁆𑀬𑁄; 𑀬𑁂𑀧𑀺 𑀳𑀺 𑀓𑁂𑀘𑀺 𑀅𑀦𑀸𑀕𑀢𑀫𑀤𑁆𑀥𑀸𑀦𑀁 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀺𑀲𑁆𑀲𑀦𑁆𑀢𑀺, 𑀏𑀢𑀸𑀯𑀧𑀭𑀫𑀁, 𑀦𑀬𑀺𑀢𑁄 𑀪𑀺𑀬𑁆𑀬𑁄; 𑀬𑁂𑀧𑀺 𑀳𑀺 𑀓𑁂𑀘𑀺 𑀏𑀢𑀭𑀳𑀺 𑀲𑀫𑀡𑀸 𑀯𑀸 𑀩𑁆𑀭𑀸𑀳𑁆𑀫𑀡𑀸 𑀯𑀸 𑀑𑀧𑀓𑁆𑀓𑀫𑀺𑀓𑀸 𑀤𑀼𑀓𑁆𑀔𑀸 𑀢𑀺𑀩𑁆𑀩𑀸 𑀔𑀭𑀸 𑀓𑀝𑀼𑀓𑀸 𑀯𑁂𑀤𑀦𑀸 𑀯𑁂𑀤𑀬𑀦𑁆𑀢𑀺, 𑀏𑀢𑀸𑀯𑀧𑀭𑀫𑀁, 𑀦𑀬𑀺𑀢𑁄 𑀪𑀺𑀬𑁆𑀬𑁄𑁇 𑀦 𑀔𑁄 𑀧𑀦𑀸𑀳𑀁 𑀇𑀫𑀸𑀬 𑀓𑀝𑀼𑀓𑀸𑀬 𑀤𑀼𑀓𑁆𑀓𑀭𑀓𑀸𑀭𑀺𑀓𑀸𑀬 𑀅𑀥𑀺𑀕𑀘𑁆𑀙𑀸𑀫𑀺 𑀉𑀢𑁆𑀢𑀭𑀺 𑀫𑀦𑀼𑀲𑁆𑀲𑀥𑀫𑁆𑀫𑀸 𑀅𑀮𑀫𑀭𑀺𑀬𑀜𑀸𑀡𑀤𑀲𑁆𑀲𑀦𑀯𑀺𑀲𑁂𑀲𑀁𑁇 𑀲𑀺𑀬𑀸 𑀦𑀼 𑀔𑁄 𑀅𑀜𑁆𑀜𑁄 𑀫𑀕𑁆𑀕𑁄 𑀩𑁄𑀥𑀸𑀬𑀸’𑀢𑀺? 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀅𑀪𑀺𑀚𑀸𑀦𑀸𑀫𑀺 𑀔𑁄 𑀧𑀦𑀸𑀳𑀁 𑀧𑀺𑀢𑀼 𑀲𑀓𑁆𑀓𑀲𑁆𑀲 𑀓𑀫𑁆𑀫𑀦𑁆𑀢𑁂 𑀲𑀻𑀢𑀸𑀬 𑀚𑀫𑁆𑀩𑀼𑀘𑁆𑀙𑀸𑀬𑀸𑀬 𑀦𑀺𑀲𑀺𑀦𑁆𑀦𑁄 𑀯𑀺𑀯𑀺𑀘𑁆𑀘𑁂𑀯 𑀓𑀸𑀫𑁂𑀳𑀺 𑀯𑀺𑀯𑀺𑀘𑁆𑀘 𑀅𑀓𑀼𑀲𑀮𑁂𑀳𑀺 𑀥𑀫𑁆𑀫𑁂𑀳𑀺 𑀲𑀯𑀺𑀢𑀓𑁆𑀓𑀁 𑀲𑀯𑀺𑀘𑀸𑀭𑀁 𑀯𑀺𑀯𑁂𑀓𑀚𑀁 𑀧𑀻𑀢𑀺𑀲𑀼𑀔𑀁 𑀧𑀞𑀫𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀺𑀢𑀸𑁇 𑀲𑀺𑀬𑀸 𑀦𑀼 𑀔𑁄 𑀏𑀲𑁄 𑀫𑀕𑁆𑀕𑁄 𑀩𑁄𑀥𑀸𑀬𑀸’𑀢𑀺? 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀲𑀢𑀸𑀦𑀼𑀲𑀸𑀭𑀺 𑀯𑀺𑀜𑁆𑀜𑀸𑀡𑀁 𑀅𑀳𑁄𑀲𑀺—  ‘𑀏𑀲𑁂𑀯 𑀫𑀕𑁆𑀕𑁄 𑀩𑁄𑀥𑀸𑀬𑀸’𑀢𑀺𑁇 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀓𑀺𑀁 𑀦𑀼 𑀔𑁄 𑀅𑀳𑀁 𑀢𑀲𑁆𑀲 𑀲𑀼𑀔𑀲𑁆𑀲 𑀪𑀸𑀬𑀸𑀫𑀺 𑀬𑀁 𑀢𑀁 𑀲𑀼𑀔𑀁 𑀅𑀜𑁆𑀜𑀢𑁆𑀭𑁂𑀯 𑀓𑀸𑀫𑁂𑀳𑀺 𑀅𑀜𑁆𑀜𑀢𑁆𑀭 𑀅𑀓𑀼𑀲𑀮𑁂𑀳𑀺 𑀥𑀫𑁆𑀫𑁂𑀳𑀻’𑀢𑀺? 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀅𑀳𑀁 𑀢𑀲𑁆𑀲 𑀲𑀼𑀔𑀲𑁆𑀲 𑀪𑀸𑀬𑀸𑀫𑀺 𑀬𑀁 𑀢𑀁 𑀲𑀼𑀔𑀁 𑀅𑀜𑁆𑀜𑀢𑁆𑀭𑁂𑀯 𑀓𑀸𑀫𑁂𑀳𑀺 𑀅𑀜𑁆𑀜𑀢𑁆𑀭 𑀅𑀓𑀼𑀲𑀮𑁂𑀳𑀺 𑀥𑀫𑁆𑀫𑁂𑀳𑀻’𑀢𑀺𑁇

(483.)

1539\. 𑀢𑀲𑁆𑀲 𑀫𑀬𑁆𑀳𑀁, 𑀪𑀸𑀭𑀤𑁆𑀯𑀸𑀚, 𑀏𑀢𑀤𑀳𑁄𑀲𑀺—  ‘𑀦 𑀔𑁄 𑀢𑀁 𑀲𑀼𑀓𑀭𑀁 𑀲𑀼𑀔𑀁 𑀅𑀥𑀺𑀕𑀦𑁆𑀢𑀼𑀁 𑀏𑀯𑀁 𑀅𑀥𑀺𑀫𑀢𑁆𑀢𑀓𑀲𑀺𑀫𑀸𑀦𑀁 𑀧𑀢𑁆𑀢𑀓𑀸𑀬𑁂𑀦𑁇 𑀬𑀦𑁆𑀦𑀽𑀦𑀸𑀳𑀁 𑀑𑀍𑀆𑀭𑀺𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀬𑁆𑀬𑀁 𑀑𑀤𑀦𑀓𑀼𑀫𑁆𑀫𑀸𑀲𑀦𑁆’𑀢𑀺𑁇 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀑𑀍𑀆𑀭𑀺𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀲𑀺𑀁 𑀑𑀤𑀦𑀓𑀼𑀫𑁆𑀫𑀸𑀲𑀁𑁇 𑀢𑁂𑀦 𑀔𑁄 𑀧𑀦 𑀫𑀁, 𑀪𑀸𑀭𑀤𑁆𑀯𑀸𑀚, 𑀲𑀫𑀬𑁂𑀦 𑀧𑀜𑁆𑀘𑀯𑀕𑁆𑀕𑀺𑀬𑀸 𑀪𑀺𑀓𑁆𑀔𑀽 𑀧𑀘𑁆𑀘𑀼𑀧𑀝𑁆𑀞𑀺𑀢𑀸 𑀳𑁄𑀦𑁆𑀢𑀺—  ‘𑀬𑀁 𑀔𑁄 𑀲𑀫𑀡𑁄 𑀕𑁄𑀢𑀫𑁄 𑀥𑀫𑁆𑀫𑀁 𑀅𑀥𑀺𑀕𑀫𑀺𑀲𑁆𑀲𑀢𑀺 𑀢𑀁 𑀦𑁄 𑀆𑀭𑁄𑀘𑁂𑀲𑁆𑀲𑀢𑀻’𑀢𑀺𑁇 𑀬𑀢𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀑𑀍𑀆𑀭𑀺𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀲𑀺𑀁 𑀑𑀤𑀦𑀓𑀼𑀫𑁆𑀫𑀸𑀲𑀁, 𑀅𑀣 𑀫𑁂 𑀢𑁂 𑀧𑀜𑁆𑀘𑀯𑀕𑁆𑀕𑀺𑀬𑀸 𑀪𑀺𑀓𑁆𑀔𑀽 𑀦𑀺𑀩𑁆𑀩𑀺𑀚𑁆𑀚 𑀧𑀓𑁆𑀓𑀫𑀺𑀁𑀲𑀼—  ‘𑀩𑀸𑀳𑀼𑀮𑁆𑀮𑀺𑀓𑁄 𑀲𑀫𑀡𑁄 𑀕𑁄𑀢𑀫𑁄 𑀧𑀥𑀸𑀦𑀯𑀺𑀩𑁆𑀪𑀦𑁆𑀢𑁄 𑀆𑀯𑀢𑁆𑀢𑁄 𑀩𑀸𑀳𑀼𑀮𑁆𑀮𑀸𑀬𑀸’𑀢𑀺𑁇

1540\. 𑀲𑁄 𑀔𑁄 𑀅𑀳𑀁, 𑀪𑀸𑀭𑀤𑁆𑀯𑀸𑀚, 𑀑𑀍𑀆𑀭𑀺𑀓𑀁 𑀆𑀳𑀸𑀭𑀁 𑀆𑀳𑀸𑀭𑁂𑀢𑁆𑀯𑀸 𑀩𑀮𑀁 𑀕𑀳𑁂𑀢𑁆𑀯𑀸 𑀯𑀺𑀯𑀺𑀘𑁆𑀘𑁂𑀯 𑀓𑀸𑀫𑁂𑀳𑀺…𑀧𑁂…  𑀧𑀞𑀫𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀸𑀲𑀺𑀁𑁇 𑀯𑀺𑀢𑀓𑁆𑀓𑀯𑀺𑀘𑀸𑀭𑀸𑀦𑀁 𑀯𑀽𑀧𑀲𑀫𑀸 𑀅𑀚𑁆𑀛𑀢𑁆𑀢𑀁 𑀲𑀫𑁆𑀧𑀲𑀸𑀤𑀦𑀁 𑀘𑁂𑀢𑀲𑁄 𑀏𑀓𑁄𑀤𑀺𑀪𑀸𑀯𑀁 𑀅𑀯𑀺𑀢𑀓𑁆𑀓𑀁 𑀅𑀯𑀺𑀘𑀸𑀭𑀁 𑀲𑀫𑀸𑀥𑀺𑀚𑀁 𑀧𑀻𑀢𑀺𑀲𑀼𑀔𑀁 𑀤𑀼𑀢𑀺𑀬𑀁 𑀛𑀸𑀦𑀁…  𑀢𑀢𑀺𑀬𑀁 𑀛𑀸𑀦𑀁…  𑀘𑀢𑀼𑀢𑁆𑀣𑀁 𑀛𑀸𑀦𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀸𑀲𑀺𑀁𑁇

1541\. 𑀲𑁄 𑀏𑀯𑀁 𑀲𑀫𑀸𑀳𑀺𑀢𑁂 𑀘𑀺𑀢𑁆𑀢𑁂 𑀧𑀭𑀺𑀲𑀼𑀤𑁆𑀥𑁂 𑀧𑀭𑀺𑀬𑁄𑀤𑀸𑀢𑁂 𑀅𑀦𑀗𑁆𑀕𑀡𑁂 𑀯𑀺𑀕𑀢𑀽𑀧𑀓𑁆𑀓𑀺𑀮𑁂𑀲𑁂 𑀫𑀼𑀤𑀼𑀪𑀽𑀢𑁂 𑀓𑀫𑁆𑀫𑀦𑀺𑀬𑁂 𑀞𑀺𑀢𑁂 𑀆𑀦𑁂𑀜𑁆𑀚𑀧𑁆𑀧𑀢𑁆𑀢𑁂 𑀧𑀼𑀩𑁆𑀩𑁂𑀦𑀺𑀯𑀸𑀲𑀸𑀦𑀼𑀲𑁆𑀲𑀢𑀺𑀜𑀸𑀡𑀸𑀬 𑀘𑀺𑀢𑁆𑀢𑀁 𑀅𑀪𑀺𑀦𑀺𑀦𑁆𑀦𑀸𑀫𑁂𑀲𑀺𑀁𑁇 𑀲𑁄 𑀅𑀦𑁂𑀓𑀯𑀺𑀳𑀺𑀢𑀁 𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀅𑀦𑀼𑀲𑁆𑀲𑀭𑀸𑀫𑀺, 𑀲𑁂𑀬𑁆𑀬𑀣𑀺𑀤𑀁—  𑀏𑀓𑀫𑁆𑀧𑀺 𑀚𑀸𑀢𑀺𑀁 𑀤𑁆𑀯𑁂𑀧𑀺 𑀚𑀸𑀢𑀺𑀬𑁄…𑀧𑁂…  𑀇𑀢𑀺 𑀲𑀸𑀓𑀸𑀭𑀁 𑀲𑁅𑀤𑁆𑀤𑁂𑀲𑀁 𑀅𑀦𑁂𑀓𑀯𑀺𑀳𑀺𑀢𑀁 𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀅𑀦𑀼𑀲𑁆𑀲𑀭𑀸𑀫𑀺𑁇 𑀅𑀬𑀁 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀭𑀢𑁆𑀢𑀺𑀬𑀸 𑀧𑀞𑀫𑁂 𑀬𑀸𑀫𑁂 𑀧𑀞𑀫𑀸 𑀯𑀺𑀚𑁆𑀚𑀸 𑀅𑀥𑀺𑀕𑀢𑀸, 𑀅𑀯𑀺𑀚𑁆𑀚𑀸 𑀯𑀺𑀳𑀢𑀸, 𑀯𑀺𑀚𑁆𑀚𑀸 𑀉𑀧𑁆𑀧𑀦𑁆𑀦𑀸; 𑀢𑀫𑁄 𑀯𑀺𑀳𑀢𑁄, 𑀆𑀮𑁄𑀓𑁄 𑀉𑀧𑁆𑀧𑀦𑁆𑀦𑁄; 𑀬𑀣𑀸 𑀢𑀁 𑀅𑀧𑁆𑀧𑀫𑀢𑁆𑀢𑀲𑁆𑀲 𑀆𑀢𑀸𑀧𑀺𑀦𑁄 𑀧𑀳𑀺𑀢𑀢𑁆𑀢𑀲𑁆𑀲 𑀯𑀺𑀳𑀭𑀢𑁄𑁇

(484.)

1542\. 𑀲𑁄 𑀏𑀯𑀁 𑀲𑀫𑀸𑀳𑀺𑀢𑁂 𑀘𑀺𑀢𑁆𑀢𑁂 𑀧𑀭𑀺𑀲𑀼𑀤𑁆𑀥𑁂 𑀧𑀭𑀺𑀬𑁄𑀤𑀸𑀢𑁂 𑀅𑀦𑀗𑁆𑀕𑀡𑁂 𑀯𑀺𑀕𑀢𑀽𑀧𑀓𑁆𑀓𑀺𑀮𑁂𑀲𑁂 𑀫𑀼𑀤𑀼𑀪𑀽𑀢𑁂 𑀓𑀫𑁆𑀫𑀦𑀺𑀬𑁂 𑀞𑀺𑀢𑁂 𑀆𑀦𑁂𑀜𑁆𑀚𑀧𑁆𑀧𑀢𑁆𑀢𑁂 𑀲𑀢𑁆𑀢𑀸𑀦𑀁 𑀘𑀼𑀢𑀽𑀧𑀧𑀸𑀢𑀜𑀸𑀡𑀸𑀬 𑀘𑀺𑀢𑁆𑀢𑀁 𑀅𑀪𑀺𑀦𑀺𑀦𑁆𑀦𑀸𑀫𑁂𑀲𑀺𑀁𑁇 𑀲𑁄 𑀤𑀺𑀩𑁆𑀩𑁂𑀦 𑀘𑀓𑁆𑀔𑀼𑀦𑀸 𑀯𑀺𑀲𑀼𑀤𑁆𑀥𑁂𑀦 𑀅𑀢𑀺𑀓𑁆𑀓𑀦𑁆𑀢𑀫𑀸𑀦𑀼𑀲𑀓𑁂𑀦 𑀲𑀢𑁆𑀢𑁂 𑀧𑀲𑁆𑀲𑀸𑀫𑀺 𑀘𑀯𑀫𑀸𑀦𑁂 𑀉𑀧𑀧𑀚𑁆𑀚𑀫𑀸𑀦𑁂 𑀳𑀻𑀦𑁂 𑀧𑀡𑀻𑀢𑁂 𑀲𑀼𑀯𑀡𑁆𑀡𑁂 𑀤𑀼𑀩𑁆𑀩𑀡𑁆𑀡𑁂 𑀲𑀼𑀕𑀢𑁂 𑀤𑀼𑀕𑁆𑀕𑀢𑁂 𑀬𑀣𑀸𑀓𑀫𑁆𑀫𑀽𑀧𑀕𑁂 𑀲𑀢𑁆𑀢𑁂 𑀧𑀚𑀸𑀦𑀸𑀫𑀺…𑀧𑁂…  𑀅𑀬𑀁 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀭𑀢𑁆𑀢𑀺𑀬𑀸 𑀫𑀚𑁆𑀛𑀺𑀫𑁂 𑀬𑀸𑀫𑁂 𑀤𑀼𑀢𑀺𑀬𑀸 𑀯𑀺𑀚𑁆𑀚𑀸 𑀅𑀥𑀺𑀕𑀢𑀸, 𑀅𑀯𑀺𑀚𑁆𑀚𑀸 𑀯𑀺𑀳𑀢𑀸, 𑀯𑀺𑀚𑁆𑀚𑀸 𑀉𑀧𑁆𑀧𑀦𑁆𑀦𑀸; 𑀢𑀫𑁄 𑀯𑀺𑀳𑀢𑁄, 𑀆𑀮𑁄𑀓𑁄 𑀉𑀧𑁆𑀧𑀦𑁆𑀦𑁄; 𑀬𑀣𑀸 𑀢𑀁 𑀅𑀧𑁆𑀧𑀫𑀢𑁆𑀢𑀲𑁆𑀲 𑀆𑀢𑀸𑀧𑀺𑀦𑁄 𑀧𑀳𑀺𑀢𑀢𑁆𑀢𑀲𑁆𑀲 𑀯𑀺𑀳𑀭𑀢𑁄𑁇

1543\. 𑀲𑁄 𑀏𑀯𑀁 𑀲𑀫𑀸𑀳𑀺𑀢𑁂 𑀘𑀺𑀢𑁆𑀢𑁂 𑀧𑀭𑀺𑀲𑀼𑀤𑁆𑀥𑁂 𑀧𑀭𑀺𑀬𑁄𑀤𑀸𑀢𑁂 𑀅𑀦𑀗𑁆𑀕𑀡𑁂 𑀯𑀺𑀕𑀢𑀽𑀧𑀓𑁆𑀓𑀺𑀮𑁂𑀲𑁂 𑀫𑀼𑀤𑀼𑀪𑀽𑀢𑁂 𑀓𑀫𑁆𑀫𑀦𑀺𑀬𑁂 𑀞𑀺𑀢𑁂 𑀆𑀦𑁂𑀜𑁆𑀚𑀧𑁆𑀧𑀢𑁆𑀢𑁂 𑀆𑀲𑀯𑀸𑀦𑀁 𑀔𑀬𑀜𑀸𑀡𑀸𑀬 𑀘𑀺𑀢𑁆𑀢𑀁 𑀅𑀪𑀺𑀦𑀺𑀦𑁆𑀦𑀸𑀫𑁂𑀲𑀺𑀁𑁇 𑀲𑁄 ‘𑀇𑀤𑀁 𑀤𑀼𑀓𑁆𑀔𑀦𑁆’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀤𑀼𑀓𑁆𑀔𑀲𑀫𑀼𑀤𑀬𑁄’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑁄’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁; ‘𑀇𑀫𑁂 𑀆𑀲𑀯𑀸’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀆𑀲𑀯𑀲𑀫𑀼𑀤𑀬𑁄’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀆𑀲𑀯𑀦𑀺𑀭𑁄𑀥𑁄’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, ‘𑀅𑀬𑀁 𑀆𑀲𑀯𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁𑁇 𑀢𑀲𑁆𑀲 𑀫𑁂 𑀏𑀯𑀁 𑀚𑀸𑀦𑀢𑁄 𑀏𑀯𑀁 𑀧𑀲𑁆𑀲𑀢𑁄 𑀓𑀸𑀫𑀸𑀲𑀯𑀸𑀧𑀺 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺𑀢𑁆𑀣, 𑀪𑀯𑀸𑀲𑀯𑀸𑀧𑀺 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺𑀢𑁆𑀣, 𑀅𑀯𑀺𑀚𑁆𑀚𑀸𑀲𑀯𑀸𑀧𑀺 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺𑀢𑁆𑀣𑁇 𑀯𑀺𑀫𑀼𑀢𑁆𑀢𑀲𑁆𑀫𑀺𑀁 𑀯𑀺𑀫𑀼𑀢𑁆𑀢𑀫𑀺𑀢𑀺 𑀜𑀸𑀡𑀁 𑀅𑀳𑁄𑀲𑀺𑁇 ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁, 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸’𑀢𑀺 𑀅𑀩𑁆𑀪𑀜𑁆𑀜𑀸𑀲𑀺𑀁𑁇 𑀅𑀬𑀁 𑀔𑁄 𑀫𑁂, 𑀪𑀸𑀭𑀤𑁆𑀯𑀸𑀚, 𑀭𑀢𑁆𑀢𑀺𑀬𑀸 𑀧𑀘𑁆𑀙𑀺𑀫𑁂 𑀬𑀸𑀫𑁂 𑀢𑀢𑀺𑀬𑀸 𑀯𑀺𑀚𑁆𑀚𑀸 𑀅𑀥𑀺𑀕𑀢𑀸, 𑀅𑀯𑀺𑀚𑁆𑀚𑀸 𑀯𑀺𑀳𑀢𑀸, 𑀯𑀺𑀚𑁆𑀚𑀸 𑀉𑀧𑁆𑀧𑀦𑁆𑀦𑀸; 𑀢𑀫𑁄 𑀯𑀺𑀳𑀢𑁄, 𑀆𑀮𑁄𑀓𑁄 𑀉𑀧𑁆𑀧𑀦𑁆𑀦𑁄; 𑀬𑀣𑀸 𑀢𑀁 𑀅𑀧𑁆𑀧𑀫𑀢𑁆𑀢𑀲𑁆𑀲 𑀆𑀢𑀸𑀧𑀺𑀦𑁄 𑀧𑀳𑀺𑀢𑀢𑁆𑀢𑀲𑁆𑀲 𑀯𑀺𑀳𑀭𑀢𑁄”𑀢𑀺𑁇

(485.)

1544\. 𑀏𑀯𑀁 𑀯𑀼𑀢𑁆𑀢𑁂, 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀝𑁆𑀞𑀺𑀢𑀯𑀢𑀁 𑀪𑁄𑀢𑁄 𑀕𑁄𑀢𑀫𑀲𑁆𑀲 𑀧𑀥𑀸𑀦𑀁 𑀅𑀳𑁄𑀲𑀺, 𑀲𑀧𑁆𑀧𑀼𑀭𑀺𑀲𑀯𑀢𑀁 𑀪𑁄𑀢𑁄 𑀕𑁄𑀢𑀫𑀲𑁆𑀲 𑀧𑀥𑀸𑀦𑀁 𑀅𑀳𑁄𑀲𑀺; 𑀬𑀣𑀸 𑀢𑀁 𑀅𑀭𑀳𑀢𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑁆𑀲𑁇 𑀓𑀺𑀁 𑀦𑀼 𑀔𑁄, 𑀪𑁄 𑀕𑁄𑀢𑀫, 𑀅𑀢𑁆𑀣𑀺 𑀤𑁂𑀯𑀸”𑀢𑀺? “𑀞𑀸𑀦𑀲𑁄 𑀫𑁂𑀢𑀁, 𑀪𑀸𑀭𑀤𑁆𑀯𑀸𑀚, 𑀯𑀺𑀤𑀺𑀢𑀁 𑀬𑀤𑀺𑀤𑀁—  𑀅𑀥𑀺𑀤𑁂𑀯𑀸”𑀢𑀺𑁇 “𑀓𑀺𑀁 𑀦𑀼 𑀔𑁄, 𑀪𑁄 𑀕𑁄𑀢𑀫, ‘𑀅𑀢𑁆𑀣𑀺 𑀤𑁂𑀯𑀸’𑀢𑀺 𑀧𑀼𑀝𑁆𑀞𑁄 𑀲𑀫𑀸𑀦𑁄 ‘𑀞𑀸𑀦𑀲𑁄 𑀫𑁂𑀢𑀁, 𑀪𑀸𑀭𑀤𑁆𑀯𑀸𑀚, 𑀯𑀺𑀤𑀺𑀢𑀁 𑀬𑀤𑀺𑀤𑀁 𑀅𑀥𑀺𑀤𑁂𑀯𑀸’𑀢𑀺 𑀯𑀤𑁂𑀲𑀺𑁇 𑀦𑀦𑀼, 𑀪𑁄 𑀕𑁄𑀢𑀫, 𑀏𑀯𑀁 𑀲𑀦𑁆𑀢𑁂 𑀢𑀼𑀘𑁆𑀙𑀸 𑀫𑀼𑀲𑀸 𑀳𑁄𑀢𑀻”𑀢𑀺? “‘𑀅𑀢𑁆𑀣𑀺 𑀤𑁂𑀯𑀸’𑀢𑀺, 𑀪𑀸𑀭𑀤𑁆𑀯𑀸𑀚, 𑀧𑀼𑀝𑁆𑀞𑁄 𑀲𑀫𑀸𑀦𑁄 ‘𑀅𑀢𑁆𑀣𑀺 𑀤𑁂𑀯𑀸’𑀢𑀺 𑀬𑁄 𑀯𑀤𑁂𑀬𑁆𑀬, ‘𑀞𑀸𑀦𑀲𑁄 𑀫𑁂 𑀯𑀺𑀤𑀺𑀢𑀸’𑀢𑀺 𑀬𑁄 𑀯𑀤𑁂𑀬𑁆𑀬; 𑀅𑀣 𑀔𑁆𑀯𑁂𑀢𑁆𑀣 𑀯𑀺𑀜𑁆𑀜𑀼𑀦𑀸 𑀧𑀼𑀭𑀺𑀲𑁂𑀦 𑀏𑀓𑀁𑀲𑁂𑀦 𑀦𑀺𑀝𑁆𑀞𑀁 𑀕𑀦𑁆𑀢𑀩𑁆𑀩𑀁 𑀬𑀤𑀺𑀤𑀁—  ‘𑀅𑀢𑁆𑀣𑀺 𑀤𑁂𑀯𑀸’”𑀢𑀺𑁇 “𑀓𑀺𑀲𑁆𑀲 𑀧𑀦 𑀫𑁂 𑀪𑀯𑀁 𑀕𑁄𑀢𑀫𑁄 𑀆𑀤𑀺𑀓𑁂𑀦𑁂𑀯 𑀦 𑀩𑁆𑀬𑀸𑀓𑀸𑀲𑀻”𑀢𑀺? “𑀉𑀘𑁆𑀘𑁂𑀦 𑀲𑀫𑁆𑀫𑀢𑀁 𑀔𑁄 𑀏𑀢𑀁, 𑀪𑀸𑀭𑀤𑁆𑀯𑀸𑀚, 𑀮𑁄𑀓𑀲𑁆𑀫𑀺𑀁 𑀬𑀤𑀺𑀤𑀁—  ‘𑀅𑀢𑁆𑀣𑀺 𑀤𑁂𑀯𑀸’”𑀢𑀺𑁇

(486.)

1545\. 𑀏𑀯𑀁 𑀯𑀼𑀢𑁆𑀢𑁂, 𑀲𑀗𑁆𑀕𑀸𑀭𑀯𑁄 𑀫𑀸𑀡𑀯𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫, 𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫𑁇 𑀲𑁂𑀬𑁆𑀬𑀣𑀸𑀧𑀺, 𑀪𑁄 𑀕𑁄𑀢𑀫, 𑀦𑀺𑀓𑁆𑀓𑀼𑀚𑁆𑀚𑀺𑀢𑀁 𑀯𑀸 𑀉𑀓𑁆𑀓𑀼𑀚𑁆𑀚𑁂𑀬𑁆𑀬, 𑀧𑀝𑀺𑀘𑁆𑀙𑀦𑁆𑀦𑀁 𑀯𑀸 𑀯𑀺𑀯𑀭𑁂𑀬𑁆𑀬, 𑀫𑀽𑀍𑀳𑀲𑁆𑀲 𑀯𑀸 𑀫𑀕𑁆𑀕𑀁 𑀆𑀘𑀺𑀓𑁆𑀔𑁂𑀬𑁆𑀬, 𑀅𑀦𑁆𑀥𑀓𑀸𑀭𑁂 𑀯𑀸 𑀢𑁂𑀮𑀧𑀚𑁆𑀚𑁄𑀢𑀁 𑀥𑀸𑀭𑁂𑀬𑁆𑀬—  ‘𑀘𑀓𑁆𑀔𑀼𑀫𑀦𑁆𑀢𑁄 𑀭𑀽𑀧𑀸𑀦𑀺 𑀤𑀓𑁆𑀔𑀦𑁆𑀢𑀻’𑀢𑀺; 𑀏𑀯𑀫𑁂𑀯𑀁 𑀪𑁄𑀢𑀸 𑀕𑁄𑀢𑀫𑁂𑀦 𑀅𑀦𑁂𑀓𑀧𑀭𑀺𑀬𑀸𑀬𑁂𑀦 𑀥𑀫𑁆𑀫𑁄 𑀧𑀓𑀸𑀲𑀺𑀢𑁄𑁇 𑀏𑀲𑀸𑀳𑀁 𑀪𑀯𑀦𑁆𑀢𑀁 𑀕𑁄𑀢𑀫𑀁 𑀲𑀭𑀡𑀁 𑀕𑀘𑁆𑀙𑀸𑀫𑀺 𑀥𑀫𑁆𑀫𑀜𑁆𑀘 𑀪𑀺𑀓𑁆𑀔𑀼𑀲𑀁𑀖𑀜𑁆𑀘𑁇 𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

---

1546\. 𑀲𑀗𑁆𑀕𑀸𑀭𑀯𑀲𑀼𑀢𑁆𑀢𑀁 𑀦𑀺𑀝𑁆𑀞𑀺𑀢𑀁 𑀤𑀲𑀫𑀁𑁇



---

1547\. 𑀩𑁆𑀭𑀸𑀳𑁆𑀫𑀡𑀯𑀕𑁆𑀕𑁄 𑀦𑀺𑀝𑁆𑀞𑀺𑀢𑁄 𑀧𑀜𑁆𑀘𑀫𑁄𑁇



---

1548\. 𑀢𑀲𑁆𑀲𑀼𑀤𑁆𑀤𑀸𑀦𑀁



1549\. _𑀩𑁆𑀭𑀳𑁆𑀫𑀸𑀬𑀼 𑀲𑁂𑀮𑀲𑁆𑀲𑀮𑀸𑀬𑀦𑁄,_  
_𑀖𑁄𑀝𑀫𑀼𑀔𑁄 𑀘 𑀩𑁆𑀭𑀸𑀳𑁆𑀫𑀡𑁄;_  
_𑀘𑀗𑁆𑀓𑀻 𑀏𑀲𑀼 𑀥𑀦𑀜𑁆𑀚𑀸𑀦𑀺,_  
_𑀯𑀸𑀲𑁂𑀝𑁆𑀞𑁄 𑀲𑀼𑀪𑀕𑀸𑀭𑀯𑁄𑀢𑀺𑁇_  


---

1550\. 𑀇𑀤𑀁 𑀯𑀕𑁆𑀕𑀸𑀦𑀫𑀼𑀤𑁆𑀤𑀸𑀦𑀁



1551\. _𑀯𑀕𑁆𑀕𑁄 𑀕𑀳𑀧𑀢𑀺 𑀪𑀺𑀓𑁆𑀔𑀼,_  
_𑀧𑀭𑀺𑀩𑁆𑀩𑀸𑀚𑀓𑀦𑀸𑀫𑀓𑁄;_  
_𑀭𑀸𑀚𑀯𑀕𑁆𑀕𑁄 𑀩𑁆𑀭𑀸𑀳𑁆𑀫𑀡𑁄𑀢𑀺,_  
_𑀧𑀜𑁆𑀘 𑀫𑀚𑁆𑀛𑀺𑀫𑀆𑀕𑀫𑁂𑁇_  


---

1552\. 𑀫𑀚𑁆𑀛𑀺𑀫𑀧𑀡𑁆𑀡𑀸𑀲𑀓𑀁 𑀲𑀫𑀢𑁆𑀢𑀁𑁇



[Go to previous page (5.9 Subhasutta)](5.9.md) / [Go to parent page (5 Brāhmaṇavagga)](../5.md)


