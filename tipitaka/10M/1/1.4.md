
[Home](/) / [10M Majjhimapaṇṇāsapāḷi](/tipitaka/10M.md) / [1 Gahapativagga](/tipitaka/10M/1.md)

# 𑁧𑁇𑁪 𑀧𑁄𑀢𑀮𑀺𑀬𑀲𑀼𑀢𑁆𑀢

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(31.)

66\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀅𑀗𑁆𑀕𑀼𑀢𑁆𑀢𑀭𑀸𑀧𑁂𑀲𑀼 𑀯𑀺𑀳𑀭𑀢𑀺 𑀆𑀧𑀡𑀁 𑀦𑀸𑀫 𑀅𑀗𑁆𑀕𑀼𑀢𑁆𑀢𑀭𑀸𑀧𑀸𑀦𑀁 𑀦𑀺𑀕𑀫𑁄𑁇 𑀅𑀣 𑀔𑁄 𑀪𑀕𑀯𑀸 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀦𑀺𑀯𑀸𑀲𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬 𑀆𑀧𑀡𑀁 𑀧𑀺𑀡𑁆𑀟𑀸𑀬 𑀧𑀸𑀯𑀺𑀲𑀺𑁇 𑀆𑀧𑀡𑁂 𑀧𑀺𑀡𑁆𑀟𑀸𑀬 𑀘𑀭𑀺𑀢𑁆𑀯𑀸 𑀧𑀘𑁆𑀙𑀸𑀪𑀢𑁆𑀢𑀁 𑀧𑀺𑀡𑁆𑀟𑀧𑀸𑀢𑀧𑀝𑀺𑀓𑁆𑀓𑀦𑁆𑀢𑁄 𑀬𑁂𑀦𑀜𑁆𑀜𑀢𑀭𑁄 𑀯𑀦𑀲𑀡𑁆𑀟𑁄 𑀢𑁂𑀦𑀼𑀧𑀲𑀗𑁆𑀓𑀫𑀺 𑀤𑀺𑀯𑀸𑀯𑀺𑀳𑀸𑀭𑀸𑀬𑁇 𑀢𑀁 𑀯𑀦𑀲𑀡𑁆𑀟𑀁 𑀅𑀚𑁆𑀛𑁄𑀕𑀸𑀳𑁂𑀢𑁆𑀯𑀸 𑀅𑀜𑁆𑀜𑀢𑀭𑀲𑁆𑀫𑀺𑀁 𑀭𑀼𑀓𑁆𑀔𑀫𑀽𑀮𑁂 𑀤𑀺𑀯𑀸𑀯𑀺𑀳𑀸𑀭𑀁 𑀦𑀺𑀲𑀻𑀤𑀺𑁇 𑀧𑁄𑀢𑀮𑀺𑀬𑁄𑀧𑀺 𑀔𑁄 𑀕𑀳𑀧𑀢𑀺 𑀲𑀫𑁆𑀧𑀦𑁆𑀦𑀦𑀺𑀯𑀸𑀲𑀦𑀧𑀸𑀯𑀼𑀭𑀡𑁄 𑀙𑀢𑁆𑀢𑀼𑀧𑀸𑀳𑀦𑀸𑀳𑀺 𑀚𑀗𑁆𑀖𑀸𑀯𑀺𑀳𑀸𑀭𑀁 𑀅𑀦𑀼𑀘𑀗𑁆𑀓𑀫𑀫𑀸𑀦𑁄 𑀅𑀦𑀼𑀯𑀺𑀘𑀭𑀫𑀸𑀦𑁄 𑀬𑁂𑀦 𑀲𑁄 𑀯𑀦𑀲𑀡𑁆𑀟𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀢𑀁 𑀯𑀦𑀲𑀡𑁆𑀟𑀁 𑀅𑀚𑁆𑀛𑁄𑀕𑀸𑀳𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑀁 𑀔𑁄 𑀧𑁄𑀢𑀮𑀺𑀬𑀁 𑀕𑀳𑀧𑀢𑀺𑀁 𑀪𑀕𑀯𑀸 𑀏𑀢𑀤𑀯𑁄𑀘—  “𑀲𑀁𑀯𑀺𑀚𑁆𑀚𑀦𑁆𑀢𑀺 𑀔𑁄, 𑀕𑀳𑀧𑀢𑀺, 𑀆𑀲𑀦𑀸𑀦𑀺; 𑀲𑀘𑁂 𑀆𑀓𑀗𑁆𑀔𑀲𑀺 𑀦𑀺𑀲𑀻𑀤𑀸”𑀢𑀺𑁇 𑀏𑀯𑀁 𑀯𑀼𑀢𑁆𑀢𑁂, 𑀧𑁄𑀢𑀮𑀺𑀬𑁄 𑀕𑀳𑀧𑀢𑀺 “𑀕𑀳𑀧𑀢𑀺𑀯𑀸𑀤𑁂𑀦 𑀫𑀁 𑀲𑀫𑀡𑁄 𑀕𑁄𑀢𑀫𑁄 𑀲𑀫𑀼𑀤𑀸𑀘𑀭𑀢𑀻”𑀢𑀺 𑀓𑀼𑀧𑀺𑀢𑁄 𑀅𑀦𑀢𑁆𑀢𑀫𑀦𑁄 𑀢𑀼𑀡𑁆𑀳𑀻 𑀅𑀳𑁄𑀲𑀺𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

67\. 𑀤𑀼𑀢𑀺𑀬𑀫𑁆𑀧𑀺 𑀔𑁄 𑀪𑀕𑀯𑀸…𑀧𑁂…  𑀢𑀢𑀺𑀬𑀫𑁆𑀧𑀺 𑀔𑁄 𑀪𑀕𑀯𑀸 𑀧𑁄𑀢𑀮𑀺𑀬𑀁 𑀕𑀳𑀧𑀢𑀺𑀁 𑀏𑀢𑀤𑀯𑁄𑀘—  “𑀲𑀁𑀯𑀺𑀚𑁆𑀚𑀦𑁆𑀢𑀺 𑀔𑁄, 𑀕𑀳𑀧𑀢𑀺, 𑀆𑀲𑀦𑀸𑀦𑀺; 𑀲𑀘𑁂 𑀆𑀓𑀗𑁆𑀔𑀲𑀺 𑀦𑀺𑀲𑀻𑀤𑀸”𑀢𑀺𑁇 𑀏𑀯𑀁 𑀯𑀼𑀢𑁆𑀢𑁂, 𑀧𑁄𑀢𑀮𑀺𑀬𑁄 𑀕𑀳𑀧𑀢𑀺 “𑀕𑀳𑀧𑀢𑀺𑀯𑀸𑀤𑁂𑀦 𑀫𑀁 𑀲𑀫𑀡𑁄 𑀕𑁄𑀢𑀫𑁄 𑀲𑀫𑀼𑀤𑀸𑀘𑀭𑀢𑀻”𑀢𑀺 𑀓𑀼𑀧𑀺𑀢𑁄 𑀅𑀦𑀢𑁆𑀢𑀫𑀦𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀢𑀬𑀺𑀤𑀁, 𑀪𑁄 𑀕𑁄𑀢𑀫, 𑀦𑀘𑁆𑀙𑀦𑁆𑀦𑀁, 𑀢𑀬𑀺𑀤𑀁 𑀦𑀧𑁆𑀧𑀢𑀺𑀭𑀽𑀧𑀁, 𑀬𑀁 𑀫𑀁 𑀢𑁆𑀯𑀁 𑀕𑀳𑀧𑀢𑀺𑀯𑀸𑀤𑁂𑀦 𑀲𑀫𑀼𑀤𑀸𑀘𑀭𑀲𑀻”𑀢𑀺𑁇 “𑀢𑁂 𑀳𑀺 𑀢𑁂, 𑀕𑀳𑀧𑀢𑀺, 𑀆𑀓𑀸𑀭𑀸, 𑀢𑁂 𑀮𑀺𑀗𑁆𑀕𑀸, 𑀢𑁂 𑀦𑀺𑀫𑀺𑀢𑁆𑀢𑀸 𑀬𑀣𑀸 𑀢𑀁 𑀕𑀳𑀧𑀢𑀺𑀲𑁆𑀲𑀸”𑀢𑀺𑁇 “𑀢𑀣𑀸 𑀳𑀺 𑀧𑀦 𑀫𑁂, 𑀪𑁄 𑀕𑁄𑀢𑀫, 𑀲𑀩𑁆𑀩𑁂 𑀓𑀫𑁆𑀫𑀦𑁆𑀢𑀸 𑀧𑀝𑀺𑀓𑁆𑀔𑀺𑀢𑁆𑀢𑀸, 𑀲𑀩𑁆𑀩𑁂 𑀯𑁄𑀳𑀸𑀭𑀸 𑀲𑀫𑀼𑀘𑁆𑀙𑀺𑀦𑁆𑀦𑀸”𑀢𑀺𑁇 “𑀬𑀣𑀸 𑀓𑀣𑀁 𑀧𑀦 𑀢𑁂, 𑀕𑀳𑀧𑀢𑀺, 𑀲𑀩𑁆𑀩𑁂 𑀓𑀫𑁆𑀫𑀦𑁆𑀢𑀸 𑀧𑀝𑀺𑀓𑁆𑀔𑀺𑀢𑁆𑀢𑀸, 𑀲𑀩𑁆𑀩𑁂 𑀯𑁄𑀳𑀸𑀭𑀸 𑀲𑀫𑀼𑀘𑁆𑀙𑀺𑀦𑁆𑀦𑀸”𑀢𑀺? “𑀇𑀥 𑀫𑁂, 𑀪𑁄 𑀕𑁄𑀢𑀫, 𑀬𑀁 𑀅𑀳𑁄𑀲𑀺 𑀥𑀦𑀁 𑀯𑀸 𑀥𑀜𑁆𑀜𑀁 𑀯𑀸 𑀭𑀚𑀢𑀁 𑀯𑀸 𑀚𑀸𑀢𑀭𑀽𑀧𑀁 𑀯𑀸 𑀲𑀩𑁆𑀩𑀁 𑀢𑀁 𑀧𑀼𑀢𑁆𑀢𑀸𑀦𑀁 𑀤𑀸𑀬𑀚𑁆𑀚𑀁 𑀦𑀺𑀬𑁆𑀬𑀸𑀢𑀁, 𑀢𑀢𑁆𑀣𑀸𑀳𑀁 𑀅𑀦𑁄𑀯𑀸𑀤𑀻 𑀅𑀦𑀼𑀧𑀯𑀸𑀤𑀻 𑀖𑀸𑀲𑀘𑁆𑀙𑀸𑀤𑀦𑀧𑀭𑀫𑁄 𑀯𑀺𑀳𑀭𑀸𑀫𑀺𑁇 𑀏𑀯𑀁 𑀔𑁄 𑀫𑁂, 𑀪𑁄 𑀕𑁄𑀢𑀫, 𑀲𑀩𑁆𑀩𑁂 𑀓𑀫𑁆𑀫𑀦𑁆𑀢𑀸 𑀧𑀝𑀺𑀓𑁆𑀔𑀺𑀢𑁆𑀢𑀸, 𑀲𑀩𑁆𑀩𑁂 𑀯𑁄𑀳𑀸𑀭𑀸 𑀲𑀫𑀼𑀘𑁆𑀙𑀺𑀦𑁆𑀦𑀸”𑀢𑀺𑁇 “𑀅𑀜𑁆𑀜𑀣𑀸 𑀔𑁄 𑀢𑁆𑀯𑀁, 𑀕𑀳𑀧𑀢𑀺, 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑀁 𑀯𑀤𑀲𑀺, 𑀅𑀜𑁆𑀜𑀣𑀸 𑀘 𑀧𑀦 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀻”𑀢𑀺𑁇 “𑀬𑀣𑀸 𑀓𑀣𑀁 𑀧𑀦, 𑀪𑀦𑁆𑀢𑁂, 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀺? 𑀲𑀸𑀥𑀼 𑀫𑁂, 𑀪𑀦𑁆𑀢𑁂, 𑀪𑀕𑀯𑀸 𑀢𑀣𑀸 𑀥𑀫𑁆𑀫𑀁 𑀤𑁂𑀲𑁂𑀢𑀼 𑀬𑀣𑀸 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀻”𑀢𑀺𑁇 “𑀢𑁂𑀦 𑀳𑀺, 𑀕𑀳𑀧𑀢𑀺, 𑀲𑀼𑀡𑀸𑀳𑀺, 𑀲𑀸𑀥𑀼𑀓𑀁 𑀫𑀦𑀲𑀺 𑀓𑀭𑁄𑀳𑀺, 𑀪𑀸𑀲𑀺𑀲𑁆𑀲𑀸𑀫𑀻”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀧𑁄𑀢𑀮𑀺𑀬𑁄 𑀕𑀳𑀧𑀢𑀺 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀺𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(32.)

68\. 𑀪𑀕𑀯𑀸 𑀏𑀢𑀤𑀯𑁄𑀘—  “𑀅𑀝𑁆𑀞 𑀔𑁄 𑀇𑀫𑁂, 𑀕𑀳𑀧𑀢𑀺, 𑀥𑀫𑁆𑀫𑀸 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑀸𑀬 𑀲𑀁𑀯𑀢𑁆𑀢𑀦𑁆𑀢𑀺𑁇 𑀓𑀢𑀫𑁂 𑀅𑀝𑁆𑀞? 𑀅𑀧𑀸𑀡𑀸𑀢𑀺𑀧𑀸𑀢𑀁 𑀦𑀺𑀲𑁆𑀲𑀸𑀬 𑀧𑀸𑀡𑀸𑀢𑀺𑀧𑀸𑀢𑁄 𑀧𑀳𑀸𑀢𑀩𑁆𑀩𑁄; 𑀤𑀺𑀦𑁆𑀦𑀸𑀤𑀸𑀦𑀁 𑀦𑀺𑀲𑁆𑀲𑀸𑀬 𑀅𑀤𑀺𑀦𑁆𑀦𑀸𑀤𑀸𑀦𑀁 𑀧𑀳𑀸𑀢𑀩𑁆𑀩𑀁; 𑀲𑀘𑁆𑀘𑀯𑀸𑀘𑀁 𑀦𑀺𑀲𑁆𑀲𑀸𑀬 𑀫𑀼𑀲𑀸𑀯𑀸𑀤𑁄 𑀧𑀳𑀸𑀢𑀩𑁆𑀩𑁄; 𑀅𑀧𑀺𑀲𑀼𑀡𑀁 𑀯𑀸𑀘𑀁 𑀦𑀺𑀲𑁆𑀲𑀸𑀬 𑀧𑀺𑀲𑀼𑀡𑀸 𑀯𑀸𑀘𑀸 𑀧𑀳𑀸𑀢𑀩𑁆𑀩𑀸; 𑀅𑀕𑀺𑀤𑁆𑀥𑀺𑀮𑁄𑀪𑀁 𑀦𑀺𑀲𑁆𑀲𑀸𑀬 𑀕𑀺𑀤𑁆𑀥𑀺𑀮𑁄𑀪𑁄 𑀧𑀳𑀸𑀢𑀩𑁆𑀩𑁄; 𑀅𑀦𑀺𑀦𑁆𑀤𑀸𑀭𑁄𑀲𑀁 𑀦𑀺𑀲𑁆𑀲𑀸𑀬 𑀦𑀺𑀦𑁆𑀤𑀸𑀭𑁄𑀲𑁄 𑀧𑀳𑀸𑀢𑀩𑁆𑀩𑁄; 𑀅𑀓𑁆𑀓𑁄𑀥𑀽𑀧𑀸𑀬𑀸𑀲𑀁 𑀦𑀺𑀲𑁆𑀲𑀸𑀬 𑀓𑁄𑀥𑀽𑀧𑀸𑀬𑀸𑀲𑁄 𑀧𑀳𑀸𑀢𑀩𑁆𑀩𑁄; 𑀅𑀦𑀢𑀺𑀫𑀸𑀦𑀁 𑀦𑀺𑀲𑁆𑀲𑀸𑀬 𑀅𑀢𑀺𑀫𑀸𑀦𑁄 𑀧𑀳𑀸𑀢𑀩𑁆𑀩𑁄𑁇 𑀇𑀫𑁂 𑀔𑁄, 𑀕𑀳𑀧𑀢𑀺, 𑀅𑀝𑁆𑀞 𑀥𑀫𑁆𑀫𑀸 𑀲𑀁𑀔𑀺𑀢𑁆𑀢𑁂𑀦 𑀯𑀼𑀢𑁆𑀢𑀸, 𑀯𑀺𑀢𑁆𑀣𑀸𑀭𑁂𑀦 𑀅𑀯𑀺𑀪𑀢𑁆𑀢𑀸, 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑀸𑀬 𑀲𑀁𑀯𑀢𑁆𑀢𑀦𑁆𑀢𑀻”𑀢𑀺𑁇 “𑀬𑁂 𑀫𑁂, 𑀪𑀦𑁆𑀢𑁂, 𑀪𑀕𑀯𑀢𑀸 𑀅𑀝𑁆𑀞 𑀥𑀫𑁆𑀫𑀸 𑀲𑀁𑀔𑀺𑀢𑁆𑀢𑁂𑀦 𑀯𑀼𑀢𑁆𑀢𑀸, 𑀯𑀺𑀢𑁆𑀣𑀸𑀭𑁂𑀦 𑀅𑀯𑀺𑀪𑀢𑁆𑀢𑀸, 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑀸𑀬 𑀲𑀁𑀯𑀢𑁆𑀢𑀦𑁆𑀢𑀺, 𑀲𑀸𑀥𑀼 𑀫𑁂, 𑀪𑀦𑁆𑀢𑁂, 𑀪𑀕𑀯𑀸 𑀇𑀫𑁂 𑀅𑀝𑁆𑀞 𑀥𑀫𑁆𑀫𑁂 𑀯𑀺𑀢𑁆𑀣𑀸𑀭𑁂𑀦 𑀯𑀺𑀪𑀚𑀢𑀼 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑀸”𑀢𑀺𑁇 “𑀢𑁂𑀦 𑀳𑀺, 𑀕𑀳𑀧𑀢𑀺, 𑀲𑀼𑀡𑀸𑀳𑀺, 𑀲𑀸𑀥𑀼𑀓𑀁 𑀫𑀦𑀲𑀺 𑀓𑀭𑁄𑀳𑀺, 𑀪𑀸𑀲𑀺𑀲𑁆𑀲𑀸𑀫𑀻”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀧𑁄𑀢𑀮𑀺𑀬𑁄 𑀕𑀳𑀧𑀢𑀺 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀺𑁇 𑀪𑀕𑀯𑀸 𑀏𑀢𑀤𑀯𑁄𑀘—

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(33.)

69\. “‘𑀅𑀧𑀸𑀡𑀸𑀢𑀺𑀧𑀸𑀢𑀁 𑀦𑀺𑀲𑁆𑀲𑀸𑀬 𑀧𑀸𑀡𑀸𑀢𑀺𑀧𑀸𑀢𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀧𑀸𑀡𑀸𑀢𑀺𑀧𑀸𑀢𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀧𑀸𑀡𑀸𑀢𑀺𑀧𑀸𑀢𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀧𑀸𑀡𑀸𑀢𑀺𑀧𑀸𑀢𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀧𑀸𑀡𑀸𑀢𑀺𑀧𑀸𑀢𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀧𑀸𑀡𑀸𑀢𑀺𑀧𑀸𑀢𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀧𑀸𑀡𑀸𑀢𑀺𑀧𑀸𑀢𑁄𑁇 𑀬𑁂 𑀘 𑀧𑀸𑀡𑀸𑀢𑀺𑀧𑀸𑀢𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀧𑀸𑀡𑀸𑀢𑀺𑀧𑀸𑀢𑀸 𑀧𑀝𑀺𑀯𑀺𑀭𑀢𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀧𑀸𑀡𑀸𑀢𑀺𑀧𑀸𑀢𑀁 𑀦𑀺𑀲𑁆𑀲𑀸𑀬 𑀧𑀸𑀡𑀸𑀢𑀺𑀧𑀸𑀢𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(34.)

70\. ‘𑀤𑀺𑀦𑁆𑀦𑀸𑀤𑀸𑀦𑀁 𑀦𑀺𑀲𑁆𑀲𑀸𑀬 𑀅𑀤𑀺𑀦𑁆𑀦𑀸𑀤𑀸𑀦𑀁 𑀧𑀳𑀸𑀢𑀩𑁆𑀩𑀦𑁆’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀅𑀤𑀺𑀦𑁆𑀦𑀸𑀤𑀸𑀬𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀅𑀤𑀺𑀦𑁆𑀦𑀸𑀤𑀸𑀬𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀅𑀤𑀺𑀦𑁆𑀦𑀸𑀤𑀸𑀦𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀅𑀤𑀺𑀦𑁆𑀦𑀸𑀤𑀸𑀦𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀅𑀤𑀺𑀦𑁆𑀦𑀸𑀤𑀸𑀦𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀅𑀤𑀺𑀦𑁆𑀦𑀸𑀤𑀸𑀦𑀁𑁇 𑀬𑁂 𑀘 𑀅𑀤𑀺𑀦𑁆𑀦𑀸𑀤𑀸𑀦𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀅𑀤𑀺𑀦𑁆𑀦𑀸𑀤𑀸𑀦𑀸 𑀧𑀝𑀺𑀯𑀺𑀭𑀢𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀤𑀺𑀦𑁆𑀦𑀸𑀤𑀸𑀦𑀁 𑀦𑀺𑀲𑁆𑀲𑀸𑀬 𑀅𑀤𑀺𑀦𑁆𑀦𑀸𑀤𑀸𑀦𑀁 𑀧𑀳𑀸𑀢𑀩𑁆𑀩𑀦𑁆’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(35.)

71\. ‘𑀲𑀘𑁆𑀘𑀯𑀸𑀘𑀁 𑀦𑀺𑀲𑁆𑀲𑀸𑀬 𑀫𑀼𑀲𑀸𑀯𑀸𑀤𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀫𑀼𑀲𑀸𑀯𑀸𑀤𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀫𑀼𑀲𑀸𑀯𑀸𑀤𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀫𑀼𑀲𑀸𑀯𑀸𑀤𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀫𑀼𑀲𑀸𑀯𑀸𑀤𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀫𑀼𑀲𑀸𑀯𑀸𑀤𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀫𑀼𑀲𑀸𑀯𑀸𑀤𑁄𑁇 𑀬𑁂 𑀘 𑀫𑀼𑀲𑀸𑀯𑀸𑀤𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀫𑀼𑀲𑀸𑀯𑀸𑀤𑀸 𑀧𑀝𑀺𑀯𑀺𑀭𑀢𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀲𑀘𑁆𑀘𑀯𑀸𑀘𑀁 𑀦𑀺𑀲𑁆𑀲𑀸𑀬 𑀫𑀼𑀲𑀸𑀯𑀸𑀤𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(36.)

72\. ‘𑀅𑀧𑀺𑀲𑀼𑀡𑀁 𑀯𑀸𑀘𑀁 𑀦𑀺𑀲𑁆𑀲𑀸𑀬 𑀧𑀺𑀲𑀼𑀡𑀸 𑀯𑀸𑀘𑀸 𑀧𑀳𑀸𑀢𑀩𑁆𑀩𑀸’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀧𑀺𑀲𑀼𑀡𑀯𑀸𑀘𑁄 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀧𑀺𑀲𑀼𑀡𑀯𑀸𑀘𑁄 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀧𑀺𑀲𑀼𑀡𑀯𑀸𑀘𑀸𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀧𑀺𑀲𑀼𑀡𑀯𑀸𑀘𑀸𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀧𑀺𑀲𑀼𑀡𑀯𑀸𑀘𑀸𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀧𑀺𑀲𑀼𑀡𑀸 𑀯𑀸𑀘𑀸𑁇 𑀬𑁂 𑀘 𑀧𑀺𑀲𑀼𑀡𑀯𑀸𑀘𑀸𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀧𑀺𑀲𑀼𑀡𑀸𑀬 𑀯𑀸𑀘𑀸𑀬 𑀧𑀝𑀺𑀯𑀺𑀭𑀢𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀧𑀺𑀲𑀼𑀡𑀁 𑀯𑀸𑀘𑀁 𑀦𑀺𑀲𑁆𑀲𑀸𑀬 𑀧𑀺𑀲𑀼𑀡𑀸 𑀯𑀸𑀘𑀸 𑀧𑀳𑀸𑀢𑀩𑁆𑀩𑀸’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(37.)

73\. ‘𑀅𑀕𑀺𑀤𑁆𑀥𑀺𑀮𑁄𑀪𑀁 𑀦𑀺𑀲𑁆𑀲𑀸𑀬 𑀕𑀺𑀤𑁆𑀥𑀺𑀮𑁄𑀪𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀕𑀺𑀤𑁆𑀥𑀺𑀮𑁄𑀪𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀕𑀺𑀤𑁆𑀥𑀺𑀮𑁄𑀪𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀕𑀺𑀤𑁆𑀥𑀺𑀮𑁄𑀪𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀕𑀺𑀤𑁆𑀥𑀺𑀮𑁄𑀪𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀕𑀺𑀤𑁆𑀥𑀺𑀮𑁄𑀪𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀕𑀺𑀤𑁆𑀥𑀺𑀮𑁄𑀪𑁄𑁇 𑀬𑁂 𑀘 𑀕𑀺𑀤𑁆𑀥𑀺𑀮𑁄𑀪𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀕𑀺𑀤𑁆𑀥𑀺𑀮𑁄𑀪𑀸 𑀧𑀝𑀺𑀯𑀺𑀭𑀢𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀕𑀺𑀤𑁆𑀥𑀺𑀮𑁄𑀪𑀁 𑀦𑀺𑀲𑁆𑀲𑀸𑀬 𑀕𑀺𑀤𑁆𑀥𑀺𑀮𑁄𑀪𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(38.)

74\. ‘𑀅𑀦𑀺𑀦𑁆𑀤𑀸𑀭𑁄𑀲𑀁 𑀦𑀺𑀲𑁆𑀲𑀸𑀬 𑀦𑀺𑀦𑁆𑀤𑀸𑀭𑁄𑀲𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀦𑀺𑀦𑁆𑀤𑀸𑀭𑁄𑀲𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀦𑀺𑀦𑁆𑀤𑀸𑀭𑁄𑀲𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀦𑀺𑀦𑁆𑀤𑀸𑀭𑁄𑀲𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀦𑀺𑀦𑁆𑀤𑀸𑀭𑁄𑀲𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀦𑀺𑀦𑁆𑀤𑀸𑀭𑁄𑀲𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀦𑀺𑀦𑁆𑀤𑀸𑀭𑁄𑀲𑁄𑁇 𑀬𑁂 𑀘 𑀦𑀺𑀦𑁆𑀤𑀸𑀭𑁄𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀅𑀦𑀺𑀦𑁆𑀤𑀸𑀭𑁄𑀲𑀺𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀦𑀺𑀦𑁆𑀤𑀸𑀭𑁄𑀲𑀁 𑀦𑀺𑀲𑁆𑀲𑀸𑀬 𑀦𑀺𑀦𑁆𑀤𑀸𑀭𑁄𑀲𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(39.)

75\. ‘𑀅𑀓𑁆𑀓𑁄𑀥𑀽𑀧𑀸𑀬𑀸𑀲𑀁 𑀦𑀺𑀲𑁆𑀲𑀸𑀬 𑀓𑁄𑀥𑀽𑀧𑀸𑀬𑀸𑀲𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀓𑁄𑀥𑀽𑀧𑀸𑀬𑀸𑀲𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀓𑁄𑀥𑀽𑀧𑀸𑀬𑀸𑀲𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀓𑁄𑀥𑀽𑀧𑀸𑀬𑀸𑀲𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀓𑁄𑀥𑀽𑀧𑀸𑀬𑀸𑀲𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀓𑁄𑀥𑀽𑀧𑀸𑀬𑀸𑀲𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀓𑁄𑀥𑀽𑀧𑀸𑀬𑀸𑀲𑁄𑁇 𑀬𑁂 𑀘 𑀓𑁄𑀥𑀽𑀧𑀸𑀬𑀸𑀲𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀅𑀓𑁆𑀓𑁄𑀥𑀽𑀧𑀸𑀬𑀸𑀲𑀺𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀓𑁆𑀓𑁄𑀥𑀽𑀧𑀸𑀬𑀸𑀲𑀁 𑀦𑀺𑀲𑁆𑀲𑀸𑀬 𑀓𑁄𑀥𑀽𑀧𑀸𑀬𑀸𑀲𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(40.)

76\. ‘𑀅𑀦𑀢𑀺𑀫𑀸𑀦𑀁 𑀦𑀺𑀲𑁆𑀲𑀸𑀬 𑀅𑀢𑀺𑀫𑀸𑀦𑁄 𑀧𑀳𑀸𑀢𑀩𑁆𑀩𑁄’𑀢𑀺 𑀇𑀢𑀺 𑀔𑁄 𑀧𑀦𑁂𑀢𑀁 𑀯𑀼𑀢𑁆𑀢𑀁, 𑀓𑀺𑀜𑁆𑀘𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁? 𑀇𑀥, 𑀕𑀳𑀧𑀢𑀺, 𑀅𑀭𑀺𑀬𑀲𑀸𑀯𑀓𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀬𑁂𑀲𑀁 𑀔𑁄 𑀅𑀳𑀁 𑀲𑀁𑀬𑁄𑀚𑀦𑀸𑀦𑀁 𑀳𑁂𑀢𑀼 𑀅𑀢𑀺𑀫𑀸𑀦𑀻 𑀅𑀲𑁆𑀲𑀁, 𑀢𑁂𑀲𑀸𑀳𑀁 𑀲𑀁𑀬𑁄𑀚𑀦𑀸𑀦𑀁 𑀧𑀳𑀸𑀦𑀸𑀬 𑀲𑀫𑀼𑀘𑁆𑀙𑁂𑀤𑀸𑀬 𑀧𑀝𑀺𑀧𑀦𑁆𑀦𑁄𑁇 𑀅𑀳𑀜𑁆𑀘𑁂𑀯 𑀔𑁄 𑀧𑀦 𑀅𑀢𑀺𑀫𑀸𑀦𑀻 𑀅𑀲𑁆𑀲𑀁, 𑀅𑀢𑁆𑀢𑀸𑀧𑀺 𑀫𑀁 𑀉𑀧𑀯𑀤𑁂𑀬𑁆𑀬 𑀅𑀢𑀺𑀫𑀸𑀦𑀧𑀘𑁆𑀘𑀬𑀸, 𑀅𑀦𑀼𑀯𑀺𑀘𑁆𑀘𑀸𑀧𑀺 𑀫𑀁 𑀯𑀺𑀜𑁆𑀜𑀽 𑀕𑀭𑀳𑁂𑀬𑁆𑀬𑀼𑀁 𑀅𑀢𑀺𑀫𑀸𑀦𑀧𑀘𑁆𑀘𑀬𑀸, 𑀓𑀸𑀬𑀲𑁆𑀲 𑀪𑁂𑀤𑀸 𑀧𑀭𑀁 𑀫𑀭𑀡𑀸 𑀤𑀼𑀕𑁆𑀕𑀢𑀺 𑀧𑀸𑀝𑀺𑀓𑀗𑁆𑀔𑀸 𑀅𑀢𑀺𑀫𑀸𑀦𑀧𑀘𑁆𑀘𑀬𑀸𑁇 𑀏𑀢𑀤𑁂𑀯 𑀔𑁄 𑀧𑀦 𑀲𑀁𑀬𑁄𑀚𑀦𑀁 𑀏𑀢𑀁 𑀦𑀻𑀯𑀭𑀡𑀁 𑀬𑀤𑀺𑀤𑀁 𑀅𑀢𑀺𑀫𑀸𑀦𑁄𑁇 𑀬𑁂 𑀘 𑀅𑀢𑀺𑀫𑀸𑀦𑀧𑀘𑁆𑀘𑀬𑀸 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀅𑀦𑀢𑀺𑀫𑀸𑀦𑀺𑀲𑁆𑀲 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺’𑁇 ‘𑀅𑀦𑀢𑀺𑀫𑀸𑀦𑀁 𑀦𑀺𑀲𑁆𑀲𑀸𑀬 𑀅𑀢𑀺𑀫𑀸𑀦𑁄 𑀧𑀳𑀸𑀢𑀩𑁆𑀩𑁄’𑀢𑀺—  𑀇𑀢𑀺 𑀬𑀦𑁆𑀢𑀁 𑀯𑀼𑀢𑁆𑀢𑀁 𑀇𑀤𑀫𑁂𑀢𑀁 𑀧𑀝𑀺𑀘𑁆𑀘 𑀯𑀼𑀢𑁆𑀢𑀁𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

(41.)

77\. 𑀇𑀫𑁂 𑀔𑁄, 𑀕𑀳𑀧𑀢𑀺, 𑀅𑀝𑁆𑀞 𑀥𑀫𑁆𑀫𑀸 𑀲𑀁𑀔𑀺𑀢𑁆𑀢𑁂𑀦 𑀯𑀼𑀢𑁆𑀢𑀸, 𑀯𑀺𑀢𑁆𑀣𑀸𑀭𑁂𑀦 𑀯𑀺𑀪𑀢𑁆𑀢𑀸, 𑀬𑁂 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑀸𑀬 𑀲𑀁𑀯𑀢𑁆𑀢𑀦𑁆𑀢𑀺; 𑀦 𑀢𑁆𑀯𑁂𑀯 𑀢𑀸𑀯 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀲𑀩𑁆𑀩𑁂𑀦 𑀲𑀩𑁆𑀩𑀁 𑀲𑀩𑁆𑀩𑀣𑀸 𑀲𑀩𑁆𑀩𑀁 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀻”𑀢𑀺𑁇

### 𑀕𑀳𑀧𑀢𑀺𑀯𑀕𑁆𑀕

### 𑀧𑁄𑀢𑀮𑀺𑀬𑀲𑀼𑀢𑁆𑀢

78\. “𑀬𑀣𑀸 𑀓𑀣𑀁 𑀧𑀦, 𑀪𑀦𑁆𑀢𑁂, 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀲𑀩𑁆𑀩𑁂𑀦 𑀲𑀩𑁆𑀩𑀁 𑀲𑀩𑁆𑀩𑀣𑀸 𑀲𑀩𑁆𑀩𑀁 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀺? 𑀲𑀸𑀥𑀼 𑀫𑁂, 𑀪𑀦𑁆𑀢𑁂, 𑀪𑀕𑀯𑀸 𑀢𑀣𑀸 𑀥𑀫𑁆𑀫𑀁 𑀤𑁂𑀲𑁂𑀢𑀼 𑀬𑀣𑀸 𑀅𑀭𑀺𑀬𑀲𑁆𑀲 𑀯𑀺𑀦𑀬𑁂 𑀲𑀩𑁆𑀩𑁂𑀦 𑀲𑀩𑁆𑀩𑀁 𑀲𑀩𑁆𑀩𑀣𑀸 𑀲𑀩𑁆𑀩𑀁 𑀯𑁄𑀳𑀸𑀭𑀲𑀫𑀼𑀘𑁆𑀙𑁂𑀤𑁄 𑀳𑁄𑀢𑀻”𑀢𑀺𑁇 “𑀢𑁂𑀦 𑀳𑀺, 𑀕𑀳𑀧𑀢𑀺, 𑀲𑀼𑀡𑀸𑀳𑀺, 𑀲𑀸𑀥𑀼𑀓𑀁 𑀫𑀦𑀲𑀺 𑀓𑀭𑁄𑀳𑀺, 𑀪𑀸𑀲𑀺𑀲𑁆𑀲𑀸𑀫𑀻”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀧𑁄𑀢𑀮𑀺𑀬𑁄 𑀕𑀳𑀧𑀢𑀺 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀺𑁇 𑀪𑀕𑀯𑀸 𑀏𑀢𑀤𑀯𑁄𑀘—

* [1.4.1 Kāmādīnavakathā](/tipitaka/10M/1/1.4/1.4.1.md)

[Go to previous page (1.3 Sekhasutta)](/tipitaka/10M/1/1.3.md) / [Go to parent page (1 Gahapativagga)](/tipitaka/10M/1.md) / [Go to next page (1.4.1 Kāmādīnavakathā)](/tipitaka/10M/1/1.4/1.4.1.md)


