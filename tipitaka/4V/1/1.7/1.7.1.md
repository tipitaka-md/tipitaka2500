
[Home](/) / [4V Cūḷavaggapāḷi](../../../4V.md) / [1 Kammakkhandhaka](../../1.md) / [1.7 Pāpikāyadiṭṭhiyāappaṭinissagge ukkhepanīyakamma](../1.7.md)

# 1.7.1 Adhammakammadvādasaka

* Kammakkhandhaka

* Pāpikāyadiṭṭhiyāappaṭinissagge ukkhepanīyakamma

* Adhammakammadvādasaka

(67.)

308\. “Tīhi, bhikkhave, aṅgehi samannāgataṃ, pāpikāya diṭṭhiyā appaṭinissagge, ukkhepanīyakammaṃ adhammakammañca hoti, avinayakammañca, duvūpasantañca. Asammukhā kataṃ hoti, appaṭipucchā kataṃ hoti, appaṭiññāya kataṃ hoti—  imehi kho, bhikkhave, tīhaṅgehi samannāgataṃ, pāpikāya diṭṭhiyā appaṭinissagge, ukkhepanīyakammaṃ adhammakammañca hoti, avinayakammañca, duvūpasantañca.

309\. Aparehipi, bhikkhave, tīhaṅgehi samannāgataṃ, pāpikāya diṭṭhiyā appaṭinissagge, ukkhepanīyakammaṃ adhammakammañca hoti, avinayakammañca, duvūpasantañca. Anāpattiyā kataṃ hoti, adesanāgāminiyā āpattiyā kataṃ hoti, desitāya āpattiyā kataṃ hoti…pe…  acodetvā kataṃ hoti, asāretvā kataṃ hoti, āpattiṃ anāropetvā kataṃ hoti…pe…  asammukhā kataṃ hoti, adhammena kataṃ hoti, vaggena kataṃ hoti…pe…  appaṭipucchā kataṃ hoti, adhammena kataṃ hoti, vaggena kataṃ hoti…pe…  appaṭiññāya kataṃ hoti, adhammena kataṃ hoti, vaggena kataṃ hoti…pe…  anāpattiyā kataṃ hoti, adhammena kataṃ hoti, vaggena kataṃ hoti…pe…  adesanāgāminiyā āpattiyā kataṃ hoti, adhammena kataṃ hoti, vaggena kataṃ hoti…pe…  desitāya āpattiyā kataṃ hoti, adhammena kataṃ hoti, vaggena kataṃ hoti…pe…  acodetvā kataṃ hoti, adhammena kataṃ hoti, vaggena kataṃ hoti…pe…  asāretvā kataṃ hoti, adhammena kataṃ hoti, vaggena kataṃ hoti…pe…  āpattiṃ anāropetvā kataṃ hoti, adhammena kataṃ hoti, vaggena kataṃ hoti—  imehi kho, bhikkhave, tīhaṅgehi samannāgataṃ, pāpikāya diṭṭhiyā appaṭinissagge, ukkhepanīyakammaṃ adhammakammañca hoti, avinayakammañca, duvūpasantañca.

---

310\. Pāpikāya diṭṭhiyā appaṭinissagge ukkhepanīyakamme

  
adhammakammadvādasakaṃ niṭṭhitaṃ.



[Go to previous page (1.7 Pāpikāyadiṭṭhiyāappaṭinissagge ukkhepanīyakamma)](../1.7.md) / [Go to parent page (1.7 Pāpikāyadiṭṭhiyāappaṭinissagge ukkhepanīyakamma)](../1.7.md) / [Go to next page (1.7.2 Dhammakammadvādasaka)](1.7.2.md)


