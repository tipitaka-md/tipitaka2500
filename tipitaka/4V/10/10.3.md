
[Home](/) / [4V Cūḷavaggapāḷi](/tipitaka/4V.md) / [10 Bhikkhunikkhandhaka](/tipitaka/4V/10.md)

# 𑁧𑁦𑁇𑁩 𑀢𑀢𑀺𑀬𑀪𑀸𑀡𑀯𑀸𑀭

### 𑀪𑀺𑀓𑁆𑀔𑀼𑀦𑀺𑀓𑁆𑀔𑀦𑁆𑀥𑀓

### 𑀢𑀢𑀺𑀬𑀪𑀸𑀡𑀯𑀸𑀭

(423.)

2061\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀉𑀧𑀲𑀫𑁆𑀧𑀦𑁆𑀦𑀸𑀬𑁄 𑀤𑀺𑀲𑁆𑀲𑀦𑁆𑀢𑀺—  𑀅𑀦𑀺𑀫𑀺𑀢𑁆𑀢𑀸𑀧𑀺, 𑀦𑀺𑀫𑀺𑀢𑁆𑀢𑀫𑀢𑁆𑀢𑀸𑀧𑀺, 𑀅𑀮𑁄𑀳𑀺𑀢𑀸𑀧𑀺, 𑀥𑀼𑀯𑀮𑁄𑀳𑀺𑀢𑀸𑀧𑀺, 𑀥𑀼𑀯𑀘𑁄𑀍𑀆𑀧𑀺, 𑀧𑀕𑁆𑀖𑀭𑀦𑁆𑀢𑀻𑀧𑀺, 𑀲𑀺𑀔𑀭𑀡𑀻𑀧𑀺, 𑀇𑀢𑁆𑀣𑀺𑀧𑀡𑁆𑀟𑀓𑀸𑀧𑀺, 𑀯𑁂𑀧𑀼𑀭𑀺𑀲𑀺𑀓𑀸𑀧𑀺, 𑀲𑀫𑁆𑀪𑀺𑀦𑁆𑀦𑀸𑀧𑀺, 𑀉𑀪𑀢𑁄𑀩𑁆𑀬𑀜𑁆𑀚𑀦𑀸𑀧𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺𑀬𑀸 𑀘𑀢𑀼𑀯𑀻𑀲𑀢𑀺 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑀺𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀧𑀼𑀘𑁆𑀙𑀺𑀢𑀩𑁆𑀩𑀸—  ‘𑀦𑀲𑀺 𑀅𑀦𑀺𑀫𑀺𑀢𑁆𑀢𑀸, 𑀦𑀲𑀺 𑀦𑀺𑀫𑀺𑀢𑁆𑀢𑀫𑀢𑁆𑀢𑀸, 𑀦𑀲𑀺 𑀅𑀮𑁄𑀳𑀺𑀢𑀸, 𑀦𑀲𑀺 𑀥𑀼𑀯𑀮𑁄𑀳𑀺𑀢𑀸, 𑀦𑀲𑀺 𑀥𑀼𑀯𑀘𑁄𑀍𑀆, 𑀦𑀲𑀺 𑀧𑀕𑁆𑀖𑀭𑀦𑁆𑀢𑀻, 𑀦𑀲𑀺 𑀲𑀺𑀔𑀭𑀡𑀻, 𑀦𑀲𑀺 𑀇𑀢𑁆𑀣𑀺𑀧𑀡𑁆𑀟𑀓𑀸, 𑀦𑀲𑀺 𑀯𑁂𑀧𑀼𑀭𑀺𑀲𑀺𑀓𑀸, 𑀦𑀲𑀺 𑀲𑀫𑁆𑀪𑀺𑀦𑁆𑀦𑀸, 𑀦𑀲𑀺 𑀉𑀪𑀢𑁄𑀩𑁆𑀬𑀜𑁆𑀚𑀦𑀸? 𑀲𑀦𑁆𑀢𑀺 𑀢𑁂 𑀏𑀯𑀭𑀽𑀧𑀸 𑀆𑀩𑀸𑀥𑀸—  𑀓𑀼𑀝𑁆𑀞𑀁, 𑀕𑀡𑁆𑀟𑁄, 𑀓𑀺𑀮𑀸𑀲𑁄, 𑀲𑁄𑀲𑁄, 𑀅𑀧𑀫𑀸𑀭𑁄? 𑀫𑀦𑀼𑀲𑁆𑀲𑀸𑀲𑀺, 𑀇𑀢𑁆𑀣𑀻𑀲𑀺, 𑀪𑀼𑀚𑀺𑀲𑁆𑀲𑀸𑀲𑀺, 𑀅𑀡𑀡𑀸𑀲𑀺, 𑀦𑀲𑀺 𑀭𑀸𑀚𑀪𑀝𑀻? 𑀅𑀦𑀼𑀜𑁆𑀜𑀸𑀢𑀸𑀲𑀺 𑀫𑀸𑀢𑀸𑀧𑀺𑀢𑀽𑀳𑀺, 𑀲𑀸𑀫𑀺𑀓𑁂𑀦? 𑀧𑀭𑀺𑀧𑀼𑀡𑁆𑀡𑀯𑀻𑀲𑀢𑀺𑀯𑀲𑁆𑀲𑀸𑀲𑀺, 𑀧𑀭𑀺𑀧𑀼𑀡𑁆𑀡𑀁 𑀢𑁂 𑀧𑀢𑁆𑀢𑀘𑀻𑀯𑀭𑀁, 𑀓𑀺𑀁𑀦𑀸𑀫𑀸𑀲𑀺, 𑀓𑀸𑀦𑀸𑀫𑀸 𑀢𑁂 𑀧𑀯𑀢𑁆𑀢𑀺𑀦𑀻’”𑀢𑀺?

2062\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀪𑀺𑀓𑁆𑀔𑀼𑀦𑀻𑀦𑀁 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑀦𑁆𑀢𑀺𑁇 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑀬𑁄 𑀯𑀺𑀢𑁆𑀣𑀸𑀬𑀦𑁆𑀢𑀺, 𑀫𑀗𑁆𑀓𑀽 𑀳𑁄𑀦𑁆𑀢𑀺, 𑀦 𑀲𑀓𑁆𑀓𑁄𑀦𑁆𑀢𑀺 𑀯𑀺𑀲𑁆𑀲𑀚𑁆𑀚𑁂𑀢𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸𑀬 𑀪𑀺𑀓𑁆𑀔𑀼𑀦𑀺𑀲𑀁𑀖𑁂 𑀯𑀺𑀲𑀼𑀤𑁆𑀥𑀸𑀬 𑀪𑀺𑀓𑁆𑀔𑀼𑀲𑀁𑀖𑁂 𑀉𑀧𑀲𑀫𑁆𑀧𑀸𑀤𑁂𑀢𑀼𑀦𑁆”𑀢𑀺𑁇

2063\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀅𑀦𑀦𑀼𑀲𑀺𑀝𑁆𑀞𑀸 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑀬𑁄 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑀦𑁆𑀢𑀺𑁇 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑀬𑁄 𑀯𑀺𑀢𑁆𑀣𑀸𑀬𑀦𑁆𑀢𑀺, 𑀫𑀗𑁆𑀓𑀽 𑀳𑁄𑀦𑁆𑀢𑀺, 𑀦 𑀲𑀓𑁆𑀓𑁄𑀦𑁆𑀢𑀺 𑀯𑀺𑀲𑁆𑀲𑀚𑁆𑀚𑁂𑀢𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀞𑀫𑀁 𑀅𑀦𑀼𑀲𑀸𑀲𑀺𑀢𑁆𑀯𑀸 𑀧𑀘𑁆𑀙𑀸 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑀺𑀢𑀼𑀦𑁆”𑀢𑀺𑁇

2064\. 𑀢𑀢𑁆𑀣𑁂𑀯 𑀲𑀁𑀖𑀫𑀚𑁆𑀛𑁂 𑀅𑀦𑀼𑀲𑀸𑀲𑀦𑁆𑀢𑀺𑁇 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑀬𑁄 𑀢𑀣𑁂𑀯 𑀯𑀺𑀢𑁆𑀣𑀸𑀬𑀦𑁆𑀢𑀺, 𑀫𑀗𑁆𑀓𑀽 𑀳𑁄𑀦𑁆𑀢𑀺, 𑀦 𑀲𑀓𑁆𑀓𑁄𑀦𑁆𑀢𑀺 𑀯𑀺𑀲𑁆𑀲𑀚𑁆𑀚𑁂𑀢𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀫𑀦𑁆𑀢𑀁 𑀅𑀦𑀼𑀲𑀸𑀲𑀺𑀢𑁆𑀯𑀸 𑀲𑀁𑀖𑀫𑀚𑁆𑀛𑁂 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑀺𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀅𑀦𑀼𑀲𑀸𑀲𑀺𑀢𑀩𑁆𑀩𑀸𑁇

(424.)

2065\. 𑀧𑀞𑀫𑀁 𑀉𑀧𑀚𑁆𑀛𑀁 𑀕𑀸𑀳𑀸𑀧𑁂𑀢𑀩𑁆𑀩𑀸𑁇 𑀉𑀧𑀚𑁆𑀛𑀁 𑀕𑀸𑀳𑀸𑀧𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀁 𑀆𑀘𑀺𑀓𑁆𑀔𑀺𑀢𑀩𑁆𑀩𑀁—  ‘𑀅𑀬𑀁 𑀢𑁂 𑀧𑀢𑁆𑀢𑁄, 𑀅𑀬𑀁 𑀲𑀗𑁆𑀖𑀸𑀝𑀺, 𑀅𑀬𑀁 𑀉𑀢𑁆𑀢𑀭𑀸𑀲𑀗𑁆𑀕𑁄, 𑀅𑀬𑀁 𑀅𑀦𑁆𑀢𑀭𑀯𑀸𑀲𑀓𑁄, 𑀇𑀤𑀁 𑀲𑀗𑁆𑀓𑀘𑁆𑀘𑀺𑀓𑀁, 𑀅𑀬𑀁 𑀉𑀤𑀓𑀲𑀸𑀝𑀺𑀓𑀸; 𑀕𑀘𑁆𑀙 𑀅𑀫𑀼𑀫𑁆𑀳𑀺 𑀑𑀓𑀸𑀲𑁂 𑀢𑀺𑀝𑁆𑀞𑀸𑀳𑀻’”𑀢𑀺𑁇

2066\. 𑀩𑀸𑀮𑀸 𑀅𑀩𑁆𑀬𑀢𑁆𑀢𑀸 𑀅𑀦𑀼𑀲𑀸𑀲𑀦𑁆𑀢𑀺𑁇 𑀤𑀼𑀭𑀦𑀼𑀲𑀺𑀝𑁆𑀞𑀸 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑀬𑁄 𑀯𑀺𑀢𑁆𑀣𑀸𑀬𑀦𑁆𑀢𑀺, 𑀫𑀗𑁆𑀓𑀽 𑀳𑁄𑀦𑁆𑀢𑀺, 𑀦 𑀲𑀓𑁆𑀓𑁄𑀦𑁆𑀢𑀺 𑀯𑀺𑀲𑁆𑀲𑀚𑁆𑀚𑁂𑀢𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀩𑀸𑀮𑀸𑀬 𑀅𑀩𑁆𑀬𑀢𑁆𑀢𑀸𑀬 𑀅𑀦𑀼𑀲𑀸𑀲𑀺𑀢𑀩𑁆𑀩𑀸𑁇 𑀬𑀸 𑀅𑀦𑀼𑀲𑀸𑀲𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀅𑀦𑀼𑀲𑀸𑀲𑀺𑀢𑀼𑀦𑁆”𑀢𑀺𑁇

2067\. 𑀅𑀲𑀫𑁆𑀫𑀢𑀸 𑀅𑀦𑀼𑀲𑀸𑀲𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀅𑀲𑀫𑁆𑀫𑀢𑀸𑀬 𑀅𑀦𑀼𑀲𑀸𑀲𑀺𑀢𑀩𑁆𑀩𑀸𑁇 𑀬𑀸 𑀅𑀦𑀼𑀲𑀸𑀲𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀢𑀸𑀬 𑀅𑀦𑀼𑀲𑀸𑀲𑀺𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸—  𑀅𑀢𑁆𑀢𑀦𑀸 𑀯𑀸 𑀅𑀢𑁆𑀢𑀸𑀦𑀁 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀁, 𑀧𑀭𑀸𑀬 𑀯𑀸 𑀧𑀭𑀸 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸𑁇

2068\. 𑀓𑀣𑀜𑁆𑀘 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀁? 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—  ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀅𑀳𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀁 𑀅𑀦𑀼𑀲𑀸𑀲𑁂𑀬𑁆𑀬𑀦𑁆’𑀢𑀺𑁇 𑀏𑀯𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀁𑁇

2069\. 𑀓𑀣𑀜𑁆𑀘 𑀧𑀭𑀸𑀬 𑀧𑀭𑀸 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸? 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—  ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀁 𑀅𑀦𑀼𑀲𑀸𑀲𑁂𑀬𑁆𑀬𑀸’𑀢𑀺𑁇 𑀏𑀯𑀁 𑀧𑀭𑀸𑀬 𑀧𑀭𑀸 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸𑁇

2070\. 𑀢𑀸𑀬 𑀲𑀫𑁆𑀫𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀯𑀫𑀲𑁆𑀲 𑀯𑀘𑀦𑀻𑀬𑀸—  ‘𑀲𑀼𑀡𑀲𑀺 𑀇𑀢𑁆𑀣𑀦𑁆𑀦𑀸𑀫𑁂𑁇 𑀅𑀬𑀁 𑀢𑁂 𑀲𑀘𑁆𑀘𑀓𑀸𑀮𑁄, 𑀪𑀽𑀢𑀓𑀸𑀮𑁄𑁇 𑀬𑀁 𑀚𑀸𑀢𑀁 𑀢𑀁 𑀲𑀁𑀖𑀫𑀚𑁆𑀛𑁂 𑀧𑀼𑀘𑁆𑀙𑀦𑁆𑀢𑁂 𑀲𑀦𑁆𑀢𑀁 𑀅𑀢𑁆𑀣𑀻𑀢𑀺 𑀯𑀢𑁆𑀢𑀩𑁆𑀩𑀁, 𑀅𑀲𑀦𑁆𑀢𑀁 𑀦𑀢𑁆𑀣𑀻𑀢𑀺 𑀯𑀢𑁆𑀢𑀩𑁆𑀩𑀁𑁇 𑀫𑀸 𑀔𑁄 𑀯𑀺𑀢𑁆𑀣𑀸𑀬𑀺, 𑀫𑀸 𑀔𑁄 𑀫𑀗𑁆𑀓𑀼 𑀅𑀳𑁄𑀲𑀺𑁇 𑀏𑀯𑀁 𑀢𑀁 𑀧𑀼𑀘𑁆𑀙𑀺𑀲𑁆𑀲𑀦𑁆𑀢𑀺—  𑀦𑀲𑀺 𑀅𑀦𑀺𑀫𑀺𑀢𑁆𑀢𑀸, 𑀦𑀲𑀺 𑀦𑀺𑀫𑀺𑀢𑁆𑀢𑀫𑀢𑁆𑀢𑀸, 𑀦𑀲𑀺 𑀅𑀮𑁄𑀳𑀺𑀢𑀸, 𑀦𑀲𑀺 𑀥𑀼𑀯𑀮𑁄𑀳𑀺𑀢𑀸, 𑀦𑀲𑀺 𑀥𑀼𑀯𑀘𑁄𑀍𑀆, 𑀦𑀲𑀺 𑀧𑀕𑁆𑀖𑀭𑀦𑁆𑀢𑀻, 𑀦𑀲𑀺 𑀲𑀺𑀔𑀭𑀡𑀻, 𑀦𑀲𑀺 𑀇𑀢𑁆𑀣𑀺𑀧𑀡𑁆𑀟𑀓𑀸, 𑀦𑀲𑀺 𑀯𑁂𑀧𑀼𑀭𑀺𑀲𑀺𑀓𑀸, 𑀦𑀲𑀺 𑀲𑀫𑁆𑀪𑀺𑀦𑁆𑀦𑀸, 𑀦𑀲𑀺 𑀉𑀪𑀢𑁄𑀩𑁆𑀬𑀜𑁆𑀚𑀦𑀸? 𑀲𑀦𑁆𑀢𑀺 𑀢𑁂 𑀏𑀯𑀭𑀽𑀧𑀸 𑀆𑀩𑀸𑀥𑀸—  𑀓𑀼𑀝𑁆𑀞𑀁, 𑀕𑀡𑁆𑀟𑁄, 𑀓𑀺𑀮𑀸𑀲𑁄, 𑀲𑁄𑀲𑁄, 𑀅𑀧𑀫𑀸𑀭𑁄? 𑀫𑀦𑀼𑀲𑁆𑀲𑀸𑀲𑀺, 𑀇𑀢𑁆𑀣𑀻𑀲𑀺, 𑀪𑀼𑀚𑀺𑀲𑁆𑀲𑀸𑀲𑀺, 𑀅𑀡𑀡𑀸𑀲𑀺, 𑀦𑀲𑀺 𑀭𑀸𑀚𑀪𑀝𑀻? 𑀅𑀦𑀼𑀜𑁆𑀜𑀸𑀢𑀸𑀲𑀺 𑀫𑀸𑀢𑀸𑀧𑀺𑀢𑀽𑀳𑀺, 𑀲𑀸𑀫𑀺𑀓𑁂𑀦? 𑀧𑀭𑀺𑀧𑀼𑀡𑁆𑀡𑀯𑀻𑀲𑀢𑀺𑀯𑀲𑁆𑀲𑀸𑀲𑀺, 𑀧𑀭𑀺𑀧𑀼𑀡𑁆𑀡𑀁 𑀢𑁂 𑀧𑀢𑁆𑀢𑀘𑀻𑀯𑀭𑀁, 𑀓𑀺𑀁𑀦𑀸𑀫𑀸𑀲𑀺, 𑀓𑀸𑀦𑀸𑀫𑀸 𑀢𑁂 𑀧𑀯𑀢𑁆𑀢𑀺𑀦𑀻’𑀢𑀺?

2071\. 𑀏𑀓𑀢𑁄 𑀆𑀕𑀘𑁆𑀙𑀦𑁆𑀢𑀺𑁇 𑀦 𑀏𑀓𑀢𑁄 𑀆𑀕𑀦𑁆𑀢𑀩𑁆𑀩𑀁𑁇 𑀅𑀦𑀼𑀲𑀸𑀲𑀺𑀓𑀸𑀬 𑀧𑀞𑀫𑀢𑀭𑀁 𑀆𑀕𑀦𑁆𑀢𑁆𑀯𑀸 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—  ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀅𑀦𑀼𑀲𑀺𑀝𑁆𑀞𑀸 𑀲𑀸 𑀫𑀬𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀇𑀢𑁆𑀣𑀦𑁆𑀦𑀸𑀫𑀸 𑀆𑀕𑀘𑁆𑀙𑁂𑀬𑁆𑀬𑀸’𑀢𑀺𑁇 ‘𑀆𑀕𑀘𑁆𑀙𑀸𑀳𑀻’𑀢𑀺 𑀯𑀢𑁆𑀢𑀩𑁆𑀩𑀸𑁇

2072\. 𑀏𑀓𑀁𑀲𑀁 𑀉𑀢𑁆𑀢𑀭𑀸𑀲𑀗𑁆𑀕𑀁 𑀓𑀸𑀭𑀸𑀧𑁂𑀢𑁆𑀯𑀸 𑀪𑀺𑀓𑁆𑀔𑀼𑀦𑀻𑀦𑀁 𑀧𑀸𑀤𑁂 𑀯𑀦𑁆𑀤𑀸𑀧𑁂𑀢𑁆𑀯𑀸 𑀉𑀓𑁆𑀓𑀼𑀝𑀺𑀓𑀁 𑀦𑀺𑀲𑀻𑀤𑀸𑀧𑁂𑀢𑁆𑀯𑀸 𑀅𑀜𑁆𑀚𑀮𑀺𑀁 𑀧𑀕𑁆𑀕𑀡𑁆𑀳𑀸𑀧𑁂𑀢𑁆𑀯𑀸 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀧𑁂𑀢𑀩𑁆𑀩𑀸—  ‘𑀲𑀁𑀖𑀁, 𑀅𑀬𑁆𑀬𑁂, 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑁂, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀤𑀼𑀢𑀺𑀬𑀫𑁆𑀧𑀺, 𑀅𑀬𑁆𑀬𑁂, 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑁂, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀢𑀢𑀺𑀬𑀫𑁆𑀧𑀺, 𑀅𑀬𑁆𑀬𑁂, 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑁂, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑀸’𑀢𑀺𑁇 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2073\. ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀅𑀳𑀁 𑀇𑀢𑁆𑀣𑀦𑁆𑀦𑀸𑀫𑀁 𑀅𑀦𑁆𑀢𑀭𑀸𑀬𑀺𑀓𑁂 𑀥𑀫𑁆𑀫𑁂 𑀧𑀼𑀘𑁆𑀙𑁂𑀬𑁆𑀬𑀦𑁆𑀢𑀺𑁇

2074\. 𑀲𑀼𑀡𑀲𑀺 𑀇𑀢𑁆𑀣𑀦𑁆𑀦𑀸𑀫𑁂𑁇 𑀅𑀬𑀁 𑀢𑁂 𑀲𑀘𑁆𑀘𑀓𑀸𑀮𑁄, 𑀪𑀽𑀢𑀓𑀸𑀮𑁄𑁇 𑀬𑀁 𑀚𑀸𑀢𑀁 𑀢𑀁 𑀧𑀼𑀘𑁆𑀙𑀸𑀫𑀺 𑀲𑀦𑁆𑀢𑀁 𑀅𑀢𑁆𑀣𑀻𑀢𑀺 𑀯𑀢𑁆𑀢𑀩𑁆𑀩𑀁, 𑀅𑀲𑀦𑁆𑀢𑀁 𑀦𑀢𑁆𑀣𑀻𑀢𑀺 𑀯𑀢𑁆𑀢𑀩𑁆𑀩𑀁𑁇 𑀦𑀲𑀺 𑀅𑀦𑀺𑀫𑀺𑀢𑁆𑀢𑀸…𑀧𑁂…  𑀓𑀺𑀁𑀦𑀸𑀫𑀸𑀲𑀺, 𑀓𑀸𑀦𑀸𑀫𑀸 𑀢𑁂 𑀧𑀯𑀢𑁆𑀢𑀺𑀦𑀻’𑀢𑀺𑁇 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

(425.)

2075\. ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀧𑀭𑀺𑀲𑀼𑀤𑁆𑀥𑀸 𑀅𑀦𑁆𑀢𑀭𑀸𑀬𑀺𑀓𑁂𑀳𑀺 𑀥𑀫𑁆𑀫𑁂𑀳𑀺, 𑀧𑀭𑀺𑀧𑀼𑀡𑁆𑀡𑀲𑁆𑀲𑀸 𑀧𑀢𑁆𑀢𑀘𑀻𑀯𑀭𑀁𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀬𑁆𑀬 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀏𑀲𑀸 𑀜𑀢𑁆𑀢𑀺𑁇

2076\. 𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀧𑀭𑀺𑀲𑀼𑀤𑁆𑀥𑀸 𑀅𑀦𑁆𑀢𑀭𑀸𑀬𑀺𑀓𑁂𑀳𑀺 𑀥𑀫𑁆𑀫𑁂𑀳𑀺, 𑀧𑀭𑀺𑀧𑀼𑀡𑁆𑀡𑀲𑁆𑀲𑀸 𑀧𑀢𑁆𑀢𑀘𑀻𑀯𑀭𑀁𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸 𑀅𑀬𑁆𑀬𑀸𑀬 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑀸 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲𑀸 𑀦𑀓𑁆𑀔𑀫𑀢𑀺, 𑀲𑀸 𑀪𑀸𑀲𑁂𑀬𑁆𑀬𑁇

2077\. 𑀤𑀼𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺…𑀧𑁂…  𑀢𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺—  𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀧𑀭𑀺𑀲𑀼𑀤𑁆𑀥𑀸 𑀅𑀦𑁆𑀢𑀭𑀸𑀬𑀺𑀓𑁂𑀳𑀺 𑀥𑀫𑁆𑀫𑁂𑀳𑀺, 𑀧𑀭𑀺𑀧𑀼𑀡𑁆𑀡𑀲𑁆𑀲𑀸 𑀧𑀢𑁆𑀢𑀘𑀻𑀯𑀭𑀁𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸 𑀅𑀬𑁆𑀬𑀸𑀬 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑀸 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲𑀸 𑀦𑀓𑁆𑀔𑀫𑀢𑀺, 𑀲𑀸 𑀪𑀸𑀲𑁂𑀬𑁆𑀬𑁇

2078\. 𑀉𑀧𑀲𑀫𑁆𑀧𑀦𑁆𑀦𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’𑀢𑀺𑁇

2079\. 𑀢𑀸𑀯𑀤𑁂𑀯 𑀢𑀁 𑀆𑀤𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀓𑀁𑀲𑀁 𑀉𑀢𑁆𑀢𑀭𑀸𑀲𑀗𑁆𑀕𑀁 𑀓𑀸𑀭𑀸𑀧𑁂𑀢𑁆𑀯𑀸 𑀪𑀺𑀓𑁆𑀔𑀽𑀦𑀁 𑀧𑀸𑀤𑁂 𑀯𑀦𑁆𑀤𑀸𑀧𑁂𑀢𑁆𑀯𑀸 𑀉𑀓𑁆𑀓𑀼𑀝𑀺𑀓𑀁 𑀦𑀺𑀲𑀻𑀤𑀸𑀧𑁂𑀢𑁆𑀯𑀸 𑀅𑀜𑁆𑀚𑀮𑀺𑀁 𑀧𑀕𑁆𑀕𑀡𑁆𑀳𑀸𑀧𑁂𑀢𑁆𑀯𑀸 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀧𑁂𑀢𑀩𑁆𑀩𑀸—  ‘𑀅𑀳𑀁, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸; 𑀲𑀁𑀖𑀁, 𑀅𑀬𑁆𑀬𑀸, 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀅𑀳𑀁, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀤𑀼𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸, 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀅𑀳𑀁, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀢𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸, 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀸𑀫𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀫𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑀸’𑀢𑀺𑁇 𑀩𑁆𑀬𑀢𑁆𑀢𑁂𑀦 𑀪𑀺𑀓𑁆𑀔𑀼𑀦𑀸 𑀧𑀝𑀺𑀩𑀮𑁂𑀦 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2080\. ‘𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀬𑁆𑀬, 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀏𑀲𑀸 𑀜𑀢𑁆𑀢𑀺𑁇

2081\. 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

2082\. 𑀤𑀼𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺…𑀧𑁂…  𑀢𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺—  𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀬𑀁 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

2083\. 𑀉𑀧𑀲𑀫𑁆𑀧𑀦𑁆𑀦𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’𑀢𑀺𑁇

2084\. 𑀢𑀸𑀯𑀤𑁂𑀯 𑀙𑀸𑀬𑀸 𑀫𑁂𑀢𑀩𑁆𑀩𑀸, 𑀉𑀢𑀼𑀧𑁆𑀧𑀫𑀸𑀡𑀁 𑀆𑀘𑀺𑀓𑁆𑀔𑀺𑀢𑀩𑁆𑀩𑀁, 𑀤𑀺𑀯𑀲𑀪𑀸𑀕𑁄 𑀆𑀘𑀺𑀓𑁆𑀔𑀺𑀢𑀩𑁆𑀩𑁄, 𑀲𑀗𑁆𑀕𑀻𑀢𑀺 𑀆𑀘𑀺𑀓𑁆𑀔𑀺𑀢𑀩𑁆𑀩𑀸, 𑀪𑀺𑀓𑁆𑀔𑀼𑀦𑀺𑀬𑁄 𑀯𑀢𑁆𑀢𑀩𑁆𑀩𑀸—  𑀇𑀫𑀺𑀲𑁆𑀲𑀸 𑀢𑀬𑁄 𑀘 𑀦𑀺𑀲𑁆𑀲𑀬𑁂, 𑀅𑀝𑁆𑀞 𑀘 𑀅𑀓𑀭𑀡𑀻𑀬𑀸𑀦𑀺 𑀆𑀘𑀺𑀓𑁆𑀔𑁂𑀬𑁆𑀬𑀸𑀣𑀸”𑀢𑀺𑁇

(426.)

2085\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀪𑀢𑁆𑀢𑀕𑁆𑀕𑁂 𑀆𑀲𑀦𑀁 𑀲𑀗𑁆𑀓𑀲𑀸𑀬𑀦𑁆𑀢𑀺𑀬𑁄 𑀓𑀸𑀮𑀁 𑀯𑀻𑀢𑀺𑀦𑀸𑀫𑁂𑀲𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀅𑀝𑁆𑀞𑀦𑁆𑀦𑀁 𑀪𑀺𑀓𑁆𑀔𑀼𑀦𑀻𑀦𑀁 𑀬𑀣𑀸𑀯𑀼𑀟𑁆𑀠𑀁, 𑀅𑀯𑀲𑁂𑀲𑀸𑀦𑀁 𑀬𑀣𑀸𑀕𑀢𑀺𑀓𑀦𑁆”𑀢𑀺𑁇

2086\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄—  “𑀪𑀕𑀯𑀢𑀸 𑀅𑀦𑀼𑀜𑁆𑀜𑀸𑀢𑀁 𑀅𑀝𑁆𑀞𑀦𑁆𑀦𑀁 𑀪𑀺𑀓𑁆𑀔𑀼𑀦𑀻𑀦𑀁 𑀬𑀣𑀸𑀯𑀼𑀟𑁆𑀠𑀁, 𑀅𑀯𑀲𑁂𑀲𑀸𑀦𑀁 𑀬𑀣𑀸𑀕𑀢𑀺𑀓𑀦𑁆”𑀢𑀺—  𑀲𑀩𑁆𑀩𑀢𑁆𑀣 𑀅𑀝𑁆𑀞𑁂𑀯 𑀪𑀺𑀓𑁆𑀔𑀼𑀦𑀺𑀬𑁄 𑀬𑀣𑀸𑀯𑀼𑀟𑁆𑀠𑀁 𑀧𑀝𑀺𑀩𑀸𑀳𑀦𑁆𑀢𑀺, 𑀅𑀯𑀲𑁂𑀲𑀸𑀬𑁄 𑀬𑀣𑀸𑀕𑀢𑀺𑀓𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀪𑀢𑁆𑀢𑀕𑁆𑀕𑁂 𑀅𑀝𑁆𑀞𑀦𑁆𑀦𑀁 𑀪𑀺𑀓𑁆𑀔𑀼𑀦𑀻𑀦𑀁 𑀬𑀣𑀸𑀯𑀼𑀟𑁆𑀠𑀁, 𑀅𑀯𑀲𑁂𑀲𑀸𑀦𑀁 𑀬𑀣𑀸𑀕𑀢𑀺𑀓𑀁; 𑀅𑀜𑁆𑀜𑀢𑁆𑀣 𑀲𑀩𑁆𑀩𑀢𑁆𑀣 𑀬𑀣𑀸𑀯𑀼𑀟𑁆𑀠𑀁 𑀦 𑀧𑀝𑀺𑀩𑀸𑀳𑀺𑀢𑀩𑁆𑀩𑀁𑁇 𑀬𑀸 𑀧𑀝𑀺𑀩𑀸𑀳𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

(427.)

2087\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀦 𑀧𑀯𑀸𑀭𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀦 𑀧𑀯𑀸𑀭𑁂𑀢𑀩𑁆𑀩𑀁𑁇 𑀬𑀸 𑀦 𑀧𑀯𑀸𑀭𑁂𑀬𑁆𑀬, 𑀬𑀣𑀸𑀥𑀫𑁆𑀫𑁄 𑀓𑀸𑀭𑁂𑀢𑀩𑁆𑀩𑁄”𑀢𑀺𑁇

2088\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀅𑀢𑁆𑀢𑀦𑀸 𑀧𑀯𑀸𑀭𑁂𑀢𑁆𑀯𑀸 𑀪𑀺𑀓𑁆𑀔𑀼𑀲𑀁𑀖𑀁 𑀦 𑀧𑀯𑀸𑀭𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀅𑀢𑁆𑀢𑀦𑀸 𑀧𑀯𑀸𑀭𑁂𑀢𑁆𑀯𑀸 𑀪𑀺𑀓𑁆𑀔𑀼𑀲𑀁𑀖𑁄 𑀦 𑀧𑀯𑀸𑀭𑁂𑀢𑀩𑁆𑀩𑁄𑁇 𑀬𑀸 𑀦 𑀧𑀯𑀸𑀭𑁂𑀬𑁆𑀬, 𑀬𑀣𑀸𑀥𑀫𑁆𑀫𑁄 𑀓𑀸𑀭𑁂𑀢𑀩𑁆𑀩𑁄”𑀢𑀺𑁇

2089\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀏𑀓𑀢𑁄 𑀧𑀯𑀸𑀭𑁂𑀦𑁆𑀢𑀺𑀬𑁄 𑀓𑁄𑀮𑀸𑀳𑀮𑀁 𑀅𑀓𑀁𑀲𑀼𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀏𑀓𑀢𑁄 𑀧𑀯𑀸𑀭𑁂𑀢𑀩𑁆𑀩𑀁𑁇 𑀬𑀸 𑀧𑀯𑀸𑀭𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2090\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀧𑀼𑀭𑁂𑀪𑀢𑁆𑀢𑀁 𑀧𑀯𑀸𑀭𑁂𑀦𑁆𑀢𑀺𑀬𑁄 𑀓𑀸𑀮𑀁 𑀯𑀻𑀢𑀺𑀦𑀸𑀫𑁂𑀲𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀘𑁆𑀙𑀸𑀪𑀢𑁆𑀢𑀁 𑀧𑀯𑀸𑀭𑁂𑀢𑀼𑀦𑁆”𑀢𑀺𑁇 𑀧𑀘𑁆𑀙𑀸𑀪𑀢𑁆𑀢𑀁 𑀧𑀯𑀸𑀭𑁂𑀦𑁆𑀢𑀺𑀬𑁄 𑀯𑀺𑀓𑀸𑀮𑁂 𑀅𑀳𑁂𑀲𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀅𑀚𑁆𑀚𑀢𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑀁 𑀧𑀯𑀸𑀭𑁂𑀢𑁆𑀯𑀸 𑀅𑀧𑀭𑀚𑁆𑀚𑀼 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀦𑁆”𑀢𑀺𑁇

2091\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑀩𑁆𑀩𑁄 𑀪𑀺𑀓𑁆𑀔𑀼𑀦𑀺𑀲𑀁𑀖𑁄 𑀧𑀯𑀸𑀭𑁂𑀦𑁆𑀢𑁄 𑀓𑁄𑀮𑀸𑀳𑀮𑀁 𑀅𑀓𑀸𑀲𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀁 𑀪𑀺𑀓𑁆𑀔𑀼𑀦𑀺𑀁 𑀩𑁆𑀬𑀢𑁆𑀢𑀁 𑀧𑀝𑀺𑀩𑀮𑀁 𑀲𑀫𑁆𑀫𑀦𑁆𑀦𑀺𑀢𑀼𑀁—  𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀅𑀢𑁆𑀣𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸𑁇 𑀧𑀞𑀫𑀁 𑀪𑀺𑀓𑁆𑀔𑀼𑀦𑀻 𑀬𑀸𑀘𑀺𑀢𑀩𑁆𑀩𑀸, 𑀬𑀸𑀘𑀺𑀢𑁆𑀯𑀸 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2092\. ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑁂𑀬𑁆𑀬 𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀅𑀢𑁆𑀣𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀁𑁇 𑀏𑀲𑀸 𑀜𑀢𑁆𑀢𑀺𑁇

2093\. 𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑀢𑀺 𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀅𑀢𑁆𑀣𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀁𑁇 𑀬𑀲𑁆𑀲𑀸 𑀅𑀬𑁆𑀬𑀸𑀬 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀲𑀫𑁆𑀫𑀼𑀢𑀺 𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀅𑀢𑁆𑀣𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀁, 𑀲𑀸 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲𑀸 𑀦𑀓𑁆𑀔𑀫𑀢𑀺, 𑀲𑀸 𑀪𑀸𑀲𑁂𑀬𑁆𑀬𑁇

2094\. 𑀲𑀫𑁆𑀫𑀢𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀪𑀺𑀓𑁆𑀔𑀼𑀦𑀻 𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀅𑀢𑁆𑀣𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀼𑀁𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’𑀢𑀺𑁇

2095\. 𑀢𑀸𑀬 𑀲𑀫𑁆𑀫𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑀁 𑀆𑀤𑀸𑀬 𑀪𑀺𑀓𑁆𑀔𑀼𑀲𑀁𑀖𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀓𑀁𑀲𑀁 𑀉𑀢𑁆𑀢𑀭𑀸𑀲𑀗𑁆𑀕𑀁 𑀓𑀭𑀺𑀢𑁆𑀯𑀸 𑀪𑀺𑀓𑁆𑀔𑀽𑀦𑀁 𑀧𑀸𑀤𑁂 𑀯𑀦𑁆𑀤𑀺𑀢𑁆𑀯𑀸 𑀉𑀓𑁆𑀓𑀼𑀝𑀺𑀓𑀁 𑀦𑀺𑀲𑀻𑀤𑀺𑀢𑁆𑀯𑀸 𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸 𑀏𑀯𑀫𑀲𑁆𑀲 𑀯𑀘𑀦𑀻𑀬𑁄—  ‘𑀪𑀺𑀓𑁆𑀔𑀼𑀦𑀺𑀲𑀁𑀖𑁄, 𑀅𑀬𑁆𑀬𑀸, 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀺—  𑀤𑀺𑀝𑁆𑀞𑁂𑀦 𑀯𑀸, 𑀲𑀼𑀢𑁂𑀦 𑀯𑀸 𑀧𑀭𑀺𑀲𑀗𑁆𑀓𑀸𑀬 𑀯𑀸𑁇 𑀯𑀤𑀢𑀼, 𑀅𑀬𑁆𑀬𑀸, 𑀪𑀺𑀓𑁆𑀔𑀼𑀲𑀁𑀖𑁄 𑀪𑀺𑀓𑁆𑀔𑀼𑀦𑀺𑀲𑀁𑀖𑀁 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬, 𑀧𑀲𑁆𑀲𑀦𑁆𑀢𑁄 𑀧𑀝𑀺𑀓𑀭𑀺𑀲𑁆𑀲𑀢𑀺𑁇 𑀤𑀼𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸…𑀧𑁂…  𑀢𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸, 𑀪𑀺𑀓𑁆𑀔𑀼𑀦𑀺𑀲𑀁𑀖𑁄 𑀪𑀺𑀓𑁆𑀔𑀼𑀲𑀁𑀖𑀁 𑀧𑀯𑀸𑀭𑁂𑀢𑀺—  𑀤𑀺𑀝𑁆𑀞𑁂𑀦 𑀯𑀸, 𑀲𑀼𑀢𑁂𑀦 𑀯𑀸, 𑀧𑀭𑀺𑀲𑀗𑁆𑀓𑀸𑀬 𑀯𑀸𑁇 𑀯𑀤𑀢𑀼, 𑀅𑀬𑁆𑀬𑀸, 𑀪𑀺𑀓𑁆𑀔𑀼𑀲𑀁𑀖𑁄 𑀪𑀺𑀓𑁆𑀔𑀼𑀦𑀺𑀲𑀁𑀖𑀁 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬, 𑀧𑀲𑁆𑀲𑀦𑁆𑀢𑁄 𑀧𑀝𑀺𑀓𑀭𑀺𑀲𑁆𑀲𑀢𑀻’”𑀢𑀺𑁇

(428.)

2096\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀪𑀺𑀓𑁆𑀔𑀽𑀦𑀁 𑀉𑀧𑁄𑀲𑀣𑀁 𑀞𑀧𑁂𑀦𑁆𑀢𑀺, 𑀧𑀯𑀸𑀭𑀡𑀁 𑀞𑀧𑁂𑀦𑁆𑀢𑀺, 𑀲𑀯𑀘𑀦𑀻𑀬𑀁 𑀓𑀭𑁄𑀦𑁆𑀢𑀺, 𑀅𑀦𑀼𑀯𑀸𑀤𑀁 𑀧𑀝𑁆𑀞𑀧𑁂𑀦𑁆𑀢𑀺, 𑀑𑀓𑀸𑀲𑀁 𑀓𑀸𑀭𑁂𑀦𑁆𑀢𑀺, 𑀘𑁄𑀤𑁂𑀦𑁆𑀢𑀺, 𑀲𑀸𑀭𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀪𑀺𑀓𑁆𑀔𑀼𑀲𑁆𑀲 𑀉𑀧𑁄𑀲𑀣𑁄 𑀞𑀧𑁂𑀢𑀩𑁆𑀩𑁄; 𑀞𑀧𑀺𑀢𑁄𑀧𑀺 𑀅𑀝𑁆𑀞𑀧𑀺𑀢𑁄; 𑀞𑀧𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀧𑀯𑀸𑀭𑀡𑀸 𑀞𑀧𑁂𑀢𑀩𑁆𑀩𑀸; 𑀞𑀧𑀺𑀢𑀸𑀧𑀺 𑀅𑀝𑁆𑀞𑀧𑀺𑀢𑀸; 𑀞𑀧𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀲𑀯𑀘𑀦𑀻𑀬𑀁 𑀓𑀸𑀢𑀩𑁆𑀩𑀁; 𑀓𑀢𑀫𑁆𑀧𑀺 𑀅𑀓𑀢𑀁; 𑀓𑀭𑁄𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀅𑀦𑀼𑀯𑀸𑀤𑁄 𑀧𑀝𑁆𑀞𑀧𑁂𑀢𑀩𑁆𑀩𑁄; 𑀧𑀝𑁆𑀞𑀧𑀺𑀢𑁄𑀧𑀺 𑀅𑀧𑁆𑀧𑀝𑁆𑀞𑀧𑀺𑀢𑁄; 𑀧𑀝𑁆𑀞𑀧𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀑𑀓𑀸𑀲𑁄 𑀓𑀸𑀭𑁂𑀢𑀩𑁆𑀩𑁄; 𑀓𑀸𑀭𑀺𑀢𑁄𑀧𑀺 𑀅𑀓𑀸𑀭𑀺𑀢𑁄; 𑀓𑀸𑀭𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀘𑁄𑀤𑁂𑀢𑀩𑁆𑀩𑁄; 𑀘𑁄𑀤𑀺𑀢𑁄𑀧𑀺 𑀅𑀘𑁄𑀤𑀺𑀢𑁄; 𑀘𑁄𑀤𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀦 𑀲𑀸𑀭𑁂𑀢𑀩𑁆𑀩𑁄; 𑀲𑀸𑀭𑀺𑀢𑁄𑀧𑀺 𑀅𑀲𑀸𑀭𑀺𑀢𑁄; 𑀲𑀸𑀭𑁂𑀦𑁆𑀢𑀺𑀬𑀸 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2097\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀪𑀺𑀓𑁆𑀔𑀼𑀦𑀻𑀦𑀁 𑀉𑀧𑁄𑀲𑀣𑀁 𑀞𑀧𑁂𑀦𑁆𑀢𑀺, 𑀧𑀯𑀸𑀭𑀡𑀁 𑀞𑀧𑁂𑀦𑁆𑀢𑀺, 𑀲𑀯𑀘𑀦𑀻𑀬𑀁 𑀓𑀭𑁄𑀦𑁆𑀢𑀺, 𑀅𑀦𑀼𑀯𑀸𑀤𑀁 𑀧𑀝𑁆𑀞𑀧𑁂𑀦𑁆𑀢𑀺, 𑀑𑀓𑀸𑀲𑀁 𑀓𑀸𑀭𑁂𑀦𑁆𑀢𑀺, 𑀘𑁄𑀤𑁂𑀦𑁆𑀢𑀺, 𑀲𑀸𑀭𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀸 𑀪𑀺𑀓𑁆𑀔𑀼𑀦𑀺𑀬𑀸 𑀉𑀧𑁄𑀲𑀣𑀁 𑀞𑀧𑁂𑀢𑀼𑀁; 𑀞𑀧𑀺𑀢𑁄𑀧𑀺 𑀲𑀼𑀝𑁆𑀞𑀧𑀺𑀢𑁄; 𑀞𑀧𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀧𑀯𑀸𑀭𑀡𑀁 𑀞𑀧𑁂𑀢𑀼𑀁; 𑀞𑀧𑀺𑀢𑀸𑀧𑀺 𑀲𑀼𑀝𑁆𑀞𑀧𑀺𑀢𑀸; 𑀞𑀧𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀲𑀯𑀘𑀦𑀻𑀬𑀁 𑀓𑀸𑀢𑀼𑀁; 𑀓𑀢𑀫𑁆𑀧𑀺 𑀲𑀼𑀓𑀢𑀁; 𑀓𑀭𑁄𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀅𑀦𑀼𑀯𑀸𑀤𑀁 𑀧𑀝𑁆𑀞𑀧𑁂𑀢𑀼𑀁; 𑀧𑀝𑁆𑀞𑀧𑀺𑀢𑁄𑀧𑀺 𑀲𑀼𑀧𑁆𑀧𑀝𑁆𑀞𑀧𑀺𑀢𑁄; 𑀧𑀝𑁆𑀞𑀧𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀑𑀓𑀸𑀲𑀁 𑀓𑀸𑀭𑁂𑀢𑀼𑀁; 𑀓𑀸𑀭𑀺𑀢𑁄𑀧𑀺 𑀲𑀼𑀓𑀸𑀭𑀺𑀢𑁄; 𑀓𑀸𑀭𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀘𑁄𑀤𑁂𑀢𑀼𑀁; 𑀘𑁄𑀤𑀺𑀢𑀸𑀧𑀺 𑀲𑀼𑀘𑁄𑀤𑀺𑀢𑀸; 𑀘𑁄𑀤𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀺𑁇 𑀲𑀸𑀭𑁂𑀢𑀼𑀁; 𑀲𑀸𑀭𑀺𑀢𑀸𑀧𑀺 𑀲𑀼𑀲𑀸𑀭𑀺𑀢𑀸; 𑀲𑀸𑀭𑁂𑀦𑁆𑀢𑀲𑁆𑀲 𑀅𑀦𑀸𑀧𑀢𑁆𑀢𑀻”𑀢𑀺𑁇

(429.)

2098\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀙𑀩𑁆𑀩𑀕𑁆𑀕𑀺𑀬𑀸 𑀪𑀺𑀓𑁆𑀔𑀼𑀦𑀺𑀬𑁄 𑀬𑀸𑀦𑁂𑀦 𑀬𑀸𑀬𑀦𑁆𑀢𑀺—  𑀇𑀢𑁆𑀣𑀺𑀬𑀼𑀢𑁆𑀢𑁂𑀦𑀧𑀺 𑀧𑀼𑀭𑀺𑀲𑀦𑁆𑀢𑀭𑁂𑀦, 𑀧𑀼𑀭𑀺𑀲𑀬𑀼𑀢𑁆𑀢𑁂𑀦𑀧𑀺 𑀇𑀢𑁆𑀣𑀦𑁆𑀢𑀭𑁂𑀦𑁇 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺…𑀧𑁂…  𑀲𑁂𑀬𑁆𑀬𑀣𑀸𑀧𑀺 𑀕𑀗𑁆𑀕𑀸𑀫𑀳𑀺𑀬𑀸𑀬𑀸”𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀬𑀸𑀦𑁂𑀦 𑀬𑀸𑀬𑀺𑀢𑀩𑁆𑀩𑀁𑁇 𑀬𑀸 𑀬𑀸𑀬𑁂𑀬𑁆𑀬, 𑀬𑀣𑀸𑀥𑀫𑁆𑀫𑁄 𑀓𑀸𑀭𑁂𑀢𑀩𑁆𑀩𑁄”𑀢𑀺𑁇

2099\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀪𑀺𑀓𑁆𑀔𑀼𑀦𑀻 𑀕𑀺𑀮𑀸𑀦𑀸 𑀳𑁄𑀢𑀺, 𑀦 𑀲𑀓𑁆𑀓𑁄𑀢𑀺 𑀧𑀤𑀲𑀸 𑀕𑀦𑁆𑀢𑀼𑀁𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀕𑀺𑀮𑀸𑀦𑀸𑀬 𑀬𑀸𑀦𑀦𑁆”𑀢𑀺𑁇 𑀅𑀣 𑀔𑁄 𑀪𑀺𑀓𑁆𑀔𑀼𑀦𑀻𑀦𑀁 𑀏𑀢𑀤𑀳𑁄𑀲𑀺—  “𑀇𑀢𑁆𑀣𑀺𑀬𑀼𑀢𑁆𑀢𑀁 𑀦𑀼 𑀔𑁄, 𑀧𑀼𑀭𑀺𑀲𑀬𑀼𑀢𑁆𑀢𑀁 𑀦𑀼 𑀔𑁄”𑀢𑀺? 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀇𑀢𑁆𑀣𑀺𑀬𑀼𑀢𑁆𑀢𑀁 𑀧𑀼𑀭𑀺𑀲𑀬𑀼𑀢𑁆𑀢𑀁 𑀳𑀢𑁆𑀣𑀯𑀝𑁆𑀝𑀓𑀦𑁆”𑀢𑀺𑁇

2100\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀺𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀬𑀸𑀦𑀼𑀕𑁆𑀖𑀸𑀢𑁂𑀦 𑀩𑀸𑀍𑀳𑀢𑀭𑀁 𑀅𑀨𑀸𑀲𑀼 𑀅𑀳𑁄𑀲𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀲𑀺𑀯𑀺𑀓𑀁 𑀧𑀸𑀝𑀗𑁆𑀓𑀺𑀦𑁆”𑀢𑀺𑁇

(430.)

2101\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀟𑁆𑀠𑀓𑀸𑀲𑀻 𑀕𑀡𑀺𑀓𑀸 𑀪𑀺𑀓𑁆𑀔𑀼𑀦𑀻𑀲𑀼 𑀧𑀩𑁆𑀩𑀚𑀺𑀢𑀸 𑀳𑁄𑀢𑀺𑁇 𑀲𑀸 𑀘 𑀲𑀸𑀯𑀢𑁆𑀣𑀺𑀁 𑀕𑀦𑁆𑀢𑀼𑀓𑀸𑀫𑀸 𑀳𑁄𑀢𑀺—  “𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀉𑀧𑀲𑀫𑁆𑀧𑀚𑁆𑀚𑀺𑀲𑁆𑀲𑀸𑀫𑀻”𑀢𑀺𑁇 𑀅𑀲𑁆𑀲𑁄𑀲𑀼𑀁 𑀔𑁄 𑀥𑀼𑀢𑁆𑀢𑀸—  “𑀅𑀟𑁆𑀠𑀓𑀸𑀲𑀻 𑀓𑀺𑀭 𑀕𑀡𑀺𑀓𑀸 𑀲𑀸𑀯𑀢𑁆𑀣𑀺𑀁 𑀕𑀦𑁆𑀢𑀼𑀓𑀸𑀫𑀸”𑀢𑀺𑁇 𑀢𑁂 𑀫𑀕𑁆𑀕𑁂 𑀧𑀭𑀺𑀬𑀼𑀝𑁆𑀞𑀺𑀁𑀲𑀼𑁇 𑀅𑀲𑁆𑀲𑁄𑀲𑀺 𑀔𑁄 𑀅𑀟𑁆𑀠𑀓𑀸𑀲𑀻 𑀕𑀡𑀺𑀓𑀸—  “𑀥𑀼𑀢𑁆𑀢𑀸 𑀓𑀺𑀭 𑀫𑀕𑁆𑀕𑁂 𑀧𑀭𑀺𑀬𑀼𑀝𑁆𑀞𑀺𑀢𑀸”𑀢𑀺𑁇 𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀤𑀽𑀢𑀁 𑀧𑀸𑀳𑁂𑀲𑀺—  “𑀅𑀳𑀜𑁆𑀳𑀺 𑀉𑀧𑀲𑀫𑁆𑀧𑀚𑁆𑀚𑀺𑀢𑀼𑀓𑀸𑀫𑀸; 𑀓𑀣𑀁 𑀦𑀼 𑀔𑁄 𑀫𑀬𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀦𑁆”𑀢𑀺? 𑀅𑀣 𑀔𑁄 𑀪𑀕𑀯𑀸 𑀏𑀢𑀲𑁆𑀫𑀺𑀁 𑀦𑀺𑀤𑀸𑀦𑁂 𑀏𑀢𑀲𑁆𑀫𑀺𑀁 𑀧𑀓𑀭𑀡𑁂 𑀥𑀫𑁆𑀫𑀺𑀁 𑀓𑀣𑀁 𑀓𑀢𑁆𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀤𑀽𑀢𑁂𑀦𑀧𑀺 𑀉𑀧𑀲𑀫𑁆𑀧𑀸𑀤𑁂𑀢𑀼𑀦𑁆”𑀢𑀺𑁇

2102\. 𑀪𑀺𑀓𑁆𑀔𑀼𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑀸𑁇 𑀬𑁄 𑀉𑀧𑀲𑀫𑁆𑀧𑀸𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇 𑀲𑀺𑀓𑁆𑀔𑀫𑀸𑀦𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺…𑀧𑁂…  𑀲𑀸𑀫𑀡𑁂𑀭𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺…𑀧𑁂…  𑀲𑀸𑀫𑀡𑁂𑀭𑀺𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺…𑀧𑁂…  𑀩𑀸𑀮𑀸𑀬 𑀅𑀩𑁆𑀬𑀢𑁆𑀢𑀸𑀬 𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀦𑁆𑀢𑀺𑁇 “𑀦, 𑀪𑀺𑀓𑁆𑀔𑀯𑁂, 𑀩𑀸𑀮𑀸𑀬 𑀅𑀩𑁆𑀬𑀢𑁆𑀢𑀸𑀬 𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑀸𑁇 𑀬𑁄 𑀉𑀧𑀲𑀫𑁆𑀧𑀸𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀤𑀽𑀢𑁂𑀦 𑀉𑀧𑀲𑀫𑁆𑀧𑀸𑀤𑁂𑀢𑀼𑀦𑁆𑀢𑀺𑁇

2103\. 𑀢𑀸𑀬 𑀤𑀽𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀲𑀁𑀖𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀓𑀁𑀲𑀁 𑀉𑀢𑁆𑀢𑀭𑀸𑀲𑀗𑁆𑀕𑀁 𑀓𑀭𑀺𑀢𑁆𑀯𑀸 𑀪𑀺𑀓𑁆𑀔𑀽𑀦𑀁 𑀧𑀸𑀤𑁂 𑀯𑀦𑁆𑀤𑀺𑀢𑁆𑀯𑀸 𑀉𑀓𑁆𑀓𑀼𑀝𑀺𑀓𑀁 𑀦𑀺𑀲𑀻𑀤𑀺𑀢𑁆𑀯𑀸 𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸 𑀏𑀯𑀫𑀲𑁆𑀲 𑀯𑀘𑀦𑀻𑀬𑁄—  ‘𑀇𑀢𑁆𑀣𑀦𑁆𑀦𑀸𑀫𑀸, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀇𑀢𑁆𑀣𑀦𑁆𑀦𑀸𑀫𑀸, 𑀅𑀬𑁆𑀬𑀸, 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀢𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀇𑀢𑁆𑀣𑀦𑁆𑀦𑀸𑀫𑀸, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀤𑀼𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀢𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑁇 𑀇𑀢𑁆𑀣𑀦𑁆𑀦𑀸𑀫𑀸, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸𑀬 𑀅𑀬𑁆𑀬𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀢𑀢𑀺𑀬𑀫𑁆𑀧𑀺, 𑀅𑀬𑁆𑀬𑀸, 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀉𑀮𑁆𑀮𑀼𑀫𑁆𑀧𑀢𑀼 𑀢𑀁, 𑀅𑀬𑁆𑀬𑀸, 𑀲𑀁𑀖𑁄 𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬𑀸’𑀢𑀺𑁇 𑀩𑁆𑀬𑀢𑁆𑀢𑁂𑀦 𑀪𑀺𑀓𑁆𑀔𑀼𑀦𑀸 𑀧𑀝𑀺𑀩𑀮𑁂𑀦 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2104\. ‘𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀬𑁆𑀬 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀏𑀲𑀸 𑀜𑀢𑁆𑀢𑀺𑁇

2105\. 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

2106\. 𑀤𑀼𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺…𑀧𑁂…  𑀢𑀢𑀺𑀬𑀫𑁆𑀧𑀺 𑀏𑀢𑀫𑀢𑁆𑀣𑀁 𑀯𑀤𑀸𑀫𑀺𑁇 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸𑀧𑁂𑀓𑁆𑀔𑀸𑁇 𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸 𑀪𑀺𑀓𑁆𑀔𑀼𑀦𑀺𑀲𑀁𑀖𑁂, 𑀯𑀺𑀲𑀼𑀤𑁆𑀥𑀸𑁇 𑀲𑀸 𑀓𑁂𑀦𑀘𑀺𑀤𑁂𑀯 𑀅𑀦𑁆𑀢𑀭𑀸𑀬𑁂𑀦 𑀦 𑀆𑀕𑀘𑁆𑀙𑀢𑀺𑁇 𑀇𑀢𑁆𑀣𑀦𑁆𑀦𑀸𑀫𑀸 𑀲𑀁𑀖𑀁 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀉𑀧𑀲𑀫𑁆𑀧𑀸𑀤𑁂𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀉𑀧𑀲𑀫𑁆𑀧𑀤𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

2107\. 𑀉𑀧𑀲𑀫𑁆𑀧𑀦𑁆𑀦𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀇𑀢𑁆𑀣𑀦𑁆𑀦𑀸𑀫𑀸𑀬 𑀧𑀯𑀢𑁆𑀢𑀺𑀦𑀺𑀬𑀸𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’𑀢𑀺𑁇

2108\. 𑀢𑀸𑀯𑀤𑁂𑀯 𑀙𑀸𑀬𑀸 𑀫𑁂𑀢𑀩𑁆𑀩𑀸, 𑀉𑀢𑀼𑀧𑁆𑀧𑀫𑀸𑀡𑀁 𑀆𑀘𑀺𑀓𑁆𑀔𑀺𑀢𑀩𑁆𑀩𑀁, 𑀤𑀺𑀯𑀲𑀪𑀸𑀕𑁄 𑀆𑀘𑀺𑀓𑁆𑀔𑀺𑀢𑀩𑁆𑀩𑁄, 𑀲𑀗𑁆𑀕𑀻𑀢𑀺 𑀆𑀘𑀺𑀓𑁆𑀔𑀺𑀢𑀩𑁆𑀩𑀸, 𑀪𑀺𑀓𑁆𑀔𑀼𑀦𑀺𑀬𑁄 𑀯𑀢𑁆𑀢𑀩𑁆𑀩𑀸—  𑀢𑀲𑁆𑀲𑀸 𑀢𑀬𑁄 𑀘 𑀦𑀺𑀲𑁆𑀲𑀬𑁂, 𑀅𑀝𑁆𑀞 𑀘 𑀅𑀓𑀭𑀡𑀻𑀬𑀸𑀦𑀺 𑀆𑀘𑀺𑀓𑁆𑀔𑁂𑀬𑁆𑀬𑀸𑀣𑀸”𑀢𑀺𑁇

(431.)

2109\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀅𑀭𑀜𑁆𑀜𑁂 𑀯𑀺𑀳𑀭𑀦𑁆𑀢𑀺𑁇 𑀥𑀼𑀢𑁆𑀢𑀸 𑀤𑀽𑀲𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁, 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀅𑀭𑀜𑁆𑀜𑁂 𑀯𑀢𑁆𑀣𑀩𑁆𑀩𑀁𑁇 𑀬𑀸 𑀯𑀲𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2110\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑁂𑀦 𑀉𑀧𑀸𑀲𑀓𑁂𑀦 𑀪𑀺𑀓𑁆𑀔𑀼𑀦𑀺𑀲𑀁𑀖𑀲𑁆𑀲 𑀉𑀤𑁆𑀤𑁄𑀲𑀺𑀢𑁄 𑀤𑀺𑀦𑁆𑀦𑁄 𑀳𑁄𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀤𑁆𑀤𑁄𑀲𑀺𑀢𑀦𑁆”𑀢𑀺𑁇 𑀉𑀤𑁆𑀤𑁄𑀲𑀺𑀢𑁄 𑀦 𑀲𑀫𑁆𑀫𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀧𑀲𑁆𑀲𑀬𑀦𑁆”𑀢𑀺𑁇 𑀉𑀧𑀲𑁆𑀲𑀬𑁄 𑀦 𑀲𑀫𑁆𑀫𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀦𑀯𑀓𑀫𑁆𑀫𑀦𑁆”𑀢𑀺𑁇 𑀦𑀯𑀓𑀫𑁆𑀫𑀁 𑀦 𑀲𑀫𑁆𑀫𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑀺𑀓𑀫𑁆𑀧𑀺 𑀓𑀸𑀢𑀼𑀦𑁆”𑀢𑀺𑁇

(432.)

2111\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀲𑀦𑁆𑀦𑀺𑀲𑀺𑀦𑁆𑀦𑀕𑀩𑁆𑀪𑀸 𑀪𑀺𑀓𑁆𑀔𑀼𑀦𑀻𑀲𑀼 𑀧𑀩𑁆𑀩𑀚𑀺𑀢𑀸 𑀳𑁄𑀢𑀺𑁇 𑀢𑀲𑁆𑀲𑀸 𑀧𑀩𑁆𑀩𑀚𑀺𑀢𑀸𑀬 𑀕𑀩𑁆𑀪𑁄 𑀯𑀼𑀝𑁆𑀞𑀸𑀢𑀺𑁇 𑀅𑀣 𑀔𑁄 𑀢𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀏𑀢𑀤𑀳𑁄𑀲𑀺—  “𑀓𑀣𑀁 𑀦𑀼 𑀔𑁄 𑀫𑀬𑀸 𑀇𑀫𑀲𑁆𑀫𑀺𑀁 𑀤𑀸𑀭𑀓𑁂 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀦𑁆”𑀢𑀺? 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑁄𑀲𑁂𑀢𑀼𑀁, 𑀬𑀸𑀯 𑀲𑁄 𑀤𑀸𑀭𑀓𑁄 𑀯𑀺𑀜𑁆𑀜𑀼𑀢𑀁 𑀧𑀸𑀧𑀼𑀡𑀸𑀢𑀻”𑀢𑀺𑁇

2112\. 𑀅𑀣 𑀔𑁄 𑀢𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀏𑀢𑀤𑀳𑁄𑀲𑀺—  “𑀫𑀬𑀸 𑀘 𑀦 𑀮𑀩𑁆𑀪𑀸 𑀏𑀓𑀺𑀓𑀸𑀬 𑀯𑀢𑁆𑀣𑀼𑀁, 𑀅𑀜𑁆𑀜𑀸𑀬 𑀘 𑀪𑀺𑀓𑁆𑀔𑀼𑀦𑀺𑀬𑀸 𑀦 𑀮𑀩𑁆𑀪𑀸 𑀤𑀸𑀭𑀓𑁂𑀦 𑀲𑀳 𑀯𑀢𑁆𑀣𑀼𑀁, 𑀓𑀣𑀁 𑀦𑀼 𑀔𑁄 𑀫𑀬𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀦𑁆”𑀢𑀺? 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑀺𑀢𑁆𑀯𑀸 𑀢𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁 𑀤𑀸𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸𑁇 𑀧𑀞𑀫𑀁 𑀪𑀺𑀓𑁆𑀔𑀼𑀦𑀻 𑀬𑀸𑀘𑀺𑀢𑀩𑁆𑀩𑀸, 𑀬𑀸𑀘𑀺𑀢𑁆𑀯𑀸 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2113\. ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑁂𑀬𑁆𑀬 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁𑁇 𑀏𑀲𑀸 𑀜𑀢𑁆𑀢𑀺𑁇

2114\. 𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁𑁇 𑀬𑀲𑁆𑀲𑀸 𑀅𑀬𑁆𑀬𑀸𑀬 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀲𑀫𑁆𑀫𑀼𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀸𑀬, 𑀲𑀸 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲𑀸 𑀦𑀓𑁆𑀔𑀫𑀢𑀺, 𑀲𑀸 𑀪𑀸𑀲𑁂𑀬𑁆𑀬𑁇

2115\. 𑀲𑀫𑁆𑀫𑀢𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀪𑀺𑀓𑁆𑀔𑀼𑀦𑀻 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀸𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’”𑀢𑀺𑁇

2116\. 𑀅𑀣 𑀔𑁄 𑀢𑀲𑁆𑀲𑀸 𑀤𑀼𑀢𑀺𑀬𑀺𑀓𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀏𑀢𑀤𑀳𑁄𑀲𑀺—  “𑀓𑀣𑀁 𑀦𑀼 𑀔𑁄 𑀫𑀬𑀸 𑀇𑀫𑀲𑁆𑀫𑀺𑀁 𑀤𑀸𑀭𑀓𑁂 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀦𑁆”𑀢𑀺? 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀞𑀧𑁂𑀢𑁆𑀯𑀸 𑀲𑀸𑀕𑀸𑀭𑀁 𑀬𑀣𑀸 𑀅𑀜𑁆𑀜𑀲𑁆𑀫𑀺𑀁 𑀧𑀼𑀭𑀺𑀲𑁂 𑀧𑀝𑀺𑀧𑀚𑁆𑀚𑀦𑁆𑀢𑀺 𑀏𑀯𑀁 𑀢𑀲𑁆𑀫𑀺𑀁 𑀤𑀸𑀭𑀓𑁂 𑀧𑀝𑀺𑀧𑀚𑁆𑀚𑀺𑀢𑀼𑀦𑁆”𑀢𑀺𑁇

(433.)

2117\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀪𑀺𑀓𑁆𑀔𑀼𑀦𑀻 𑀕𑀭𑀼𑀥𑀫𑁆𑀫𑀁 𑀅𑀚𑁆𑀛𑀸𑀧𑀦𑁆𑀦𑀸 𑀳𑁄𑀢𑀺 𑀫𑀸𑀦𑀢𑁆𑀢𑀘𑀸𑀭𑀺𑀦𑀻𑁇 𑀅𑀣 𑀔𑁄 𑀢𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀏𑀢𑀤𑀳𑁄𑀲𑀺—  “𑀫𑀬𑀸 𑀘 𑀦 𑀮𑀩𑁆𑀪𑀸 𑀏𑀓𑀺𑀓𑀸𑀬 𑀯𑀢𑁆𑀣𑀼𑀁, 𑀅𑀜𑁆𑀜𑀸𑀬 𑀘 𑀪𑀺𑀓𑁆𑀔𑀼𑀦𑀺𑀬𑀸 𑀦 𑀮𑀩𑁆𑀪𑀸 𑀲𑀳 𑀫𑀬𑀸 𑀯𑀢𑁆𑀣𑀼𑀁, 𑀓𑀣𑀁 𑀦𑀼 𑀔𑁄 𑀫𑀬𑀸 𑀧𑀝𑀺𑀧𑀚𑁆𑀚𑀺𑀢𑀩𑁆𑀩𑀦𑁆”𑀢𑀺? 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑀺𑀢𑁆𑀯𑀸 𑀢𑀲𑁆𑀲𑀸 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁 𑀤𑀸𑀢𑀼𑀁𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑀸𑁇 𑀧𑀞𑀫𑀁 𑀪𑀺𑀓𑁆𑀔𑀼𑀦𑀻 𑀬𑀸𑀘𑀺𑀢𑀩𑁆𑀩𑀸, 𑀬𑀸𑀘𑀺𑀢𑁆𑀯𑀸 𑀩𑁆𑀬𑀢𑁆𑀢𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀩𑀮𑀸𑀬 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

2118\. ‘𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑁂𑀬𑁆𑀬 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁𑁇 𑀏𑀲𑀸 𑀜𑀢𑁆𑀢𑀺𑁇

2119\. 𑀲𑀼𑀡𑀸𑀢𑀼 𑀫𑁂, 𑀅𑀬𑁆𑀬𑁂, 𑀲𑀁𑀖𑁄𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀦𑀺𑀁 𑀲𑀫𑁆𑀫𑀦𑁆𑀦𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀁𑁇 𑀬𑀲𑁆𑀲𑀸 𑀅𑀬𑁆𑀬𑀸𑀬 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀲𑀫𑁆𑀫𑀼𑀢𑀺 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀸𑀬, 𑀲𑀸 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲𑀸 𑀦𑀓𑁆𑀔𑀫𑀢𑀺, 𑀲𑀸 𑀪𑀸𑀲𑁂𑀬𑁆𑀬𑁇

2120\. 𑀲𑀫𑁆𑀫𑀢𑀸 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑀸 𑀪𑀺𑀓𑁆𑀔𑀼𑀦𑀻 𑀇𑀢𑁆𑀣𑀦𑁆𑀦𑀸𑀫𑀸𑀬 𑀪𑀺𑀓𑁆𑀔𑀼𑀦𑀺𑀬𑀸 𑀤𑀼𑀢𑀺𑀬𑀸𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’”𑀢𑀺𑁇

(434.)

2121\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀪𑀺𑀓𑁆𑀔𑀼𑀦𑀻 𑀲𑀺𑀓𑁆𑀔𑀁 𑀧𑀘𑁆𑀘𑀓𑁆𑀔𑀸𑀬 𑀯𑀺𑀩𑁆𑀪𑀫𑀺𑁇 𑀲𑀸 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀼𑀦𑀺𑀬𑁄 𑀉𑀧𑀲𑀫𑁆𑀧𑀤𑀁 𑀬𑀸𑀘𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀲𑀺𑀓𑁆𑀔𑀸𑀧𑀘𑁆𑀘𑀓𑁆𑀔𑀸𑀦𑀁; 𑀬𑀤𑁂𑀯 𑀲𑀸 𑀯𑀺𑀩𑁆𑀪𑀦𑁆𑀢𑀸 𑀢𑀤𑁂𑀯 𑀲𑀸 𑀅𑀪𑀺𑀓𑁆𑀔𑀼𑀦𑀻”𑀢𑀺𑁇

2122\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀪𑀺𑀓𑁆𑀔𑀼𑀦𑀻 𑀲𑀓𑀸𑀯𑀸𑀲𑀸 𑀢𑀺𑀢𑁆𑀣𑀸𑀬𑀢𑀦𑀁 𑀲𑀗𑁆𑀓𑀫𑀺𑁇 𑀲𑀸 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀼𑀦𑀺𑀬𑁄 𑀉𑀧𑀲𑀫𑁆𑀧𑀤𑀁 𑀬𑀸𑀘𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀬𑀸 𑀲𑀸, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀻 𑀲𑀓𑀸𑀯𑀸𑀲𑀸 𑀢𑀺𑀢𑁆𑀣𑀸𑀬𑀢𑀦𑀁 𑀲𑀗𑁆𑀓𑀦𑁆𑀢𑀸, 𑀲𑀸 𑀆𑀕𑀢𑀸 𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑀸”𑀢𑀺𑁇

2123\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀧𑀼𑀭𑀺𑀲𑁂𑀳𑀺 𑀅𑀪𑀺𑀯𑀸𑀤𑀦𑀁, 𑀓𑁂𑀲𑀘𑁆𑀙𑁂𑀤𑀦𑀁, 𑀦𑀔𑀘𑁆𑀙𑁂𑀤𑀦𑀁, 𑀯𑀡𑀧𑁆𑀧𑀝𑀺𑀓𑀫𑁆𑀫𑀁, 𑀓𑀼𑀓𑁆𑀓𑀼𑀘𑁆𑀘𑀸𑀬𑀦𑁆𑀢𑀸 𑀦 𑀲𑀸𑀤𑀺𑀬𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀲𑀸𑀤𑀺𑀢𑀼𑀦𑁆”𑀢𑀺𑁇

(435.)

2124\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀧𑀮𑁆𑀮𑀗𑁆𑀓𑁂𑀦 𑀦𑀺𑀲𑀻𑀤𑀦𑁆𑀢𑀺 𑀧𑀡𑁆𑀳𑀺𑀲𑀫𑁆𑀨𑀲𑁆𑀲𑀁 𑀲𑀸𑀤𑀺𑀬𑀦𑁆𑀢𑀻𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀧𑀮𑁆𑀮𑀗𑁆𑀓𑁂𑀦 𑀦𑀺𑀲𑀻𑀤𑀺𑀢𑀩𑁆𑀩𑀁𑁇 𑀬𑀸 𑀦𑀺𑀲𑀻𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2125\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀪𑀺𑀓𑁆𑀔𑀼𑀦𑀻 𑀕𑀺𑀮𑀸𑀦𑀸 𑀳𑁄𑀢𑀺𑁇 𑀢𑀲𑁆𑀲𑀸 𑀯𑀺𑀦𑀸 𑀧𑀮𑁆𑀮𑀗𑁆𑀓𑁂𑀦 𑀦 𑀨𑀸𑀲𑀼 𑀳𑁄𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀅𑀟𑁆𑀠𑀧𑀮𑁆𑀮𑀗𑁆𑀓𑀦𑁆”𑀢𑀺𑁇

2126\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀯𑀘𑁆𑀘𑀓𑀼𑀝𑀺𑀬𑀸 𑀯𑀘𑁆𑀘𑀁 𑀓𑀭𑁄𑀦𑁆𑀢𑀺𑁇 𑀙𑀩𑁆𑀩𑀕𑁆𑀕𑀺𑀬𑀸 𑀪𑀺𑀓𑁆𑀔𑀼𑀦𑀺𑀬𑁄 𑀢𑀢𑁆𑀣𑁂𑀯 𑀕𑀩𑁆𑀪𑀁 𑀧𑀸𑀢𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀯𑀘𑁆𑀘𑀓𑀼𑀝𑀺𑀬𑀸 𑀯𑀘𑁆𑀘𑁄 𑀓𑀸𑀢𑀩𑁆𑀩𑁄𑁇 𑀬𑀸 𑀓𑀭𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀳𑁂𑀝𑁆𑀞𑀸 𑀯𑀺𑀯𑀝𑁂 𑀉𑀧𑀭𑀺𑀧𑀝𑀺𑀘𑁆𑀙𑀦𑁆𑀦𑁂 𑀯𑀘𑁆𑀘𑀁 𑀓𑀸𑀢𑀼𑀦𑁆”𑀢𑀺𑁇

(436.)

2127\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀘𑀼𑀡𑁆𑀡𑁂𑀦 𑀦𑀳𑀸𑀬𑀦𑁆𑀢𑀺𑁇 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺…𑀧𑁂…  𑀲𑁂𑀬𑁆𑀬𑀣𑀸𑀧𑀺 𑀕𑀺𑀳𑀺𑀦𑀻 𑀓𑀸𑀫𑀪𑁄𑀕𑀺𑀦𑀺𑀬𑁄”𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀘𑀼𑀡𑁆𑀡𑁂𑀦 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀓𑀼𑀓𑁆𑀓𑀼𑀲𑀁 𑀫𑀢𑁆𑀢𑀺𑀓𑀦𑁆”𑀢𑀺𑁇

2128\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀯𑀸𑀲𑀺𑀢𑀓𑀸𑀬 𑀫𑀢𑁆𑀢𑀺𑀓𑀸𑀬 𑀦𑀳𑀸𑀬𑀦𑁆𑀢𑀺𑁇 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺…𑀧𑁂…  𑀲𑁂𑀬𑁆𑀬𑀣𑀸𑀧𑀺 𑀕𑀺𑀳𑀺𑀦𑀻 𑀓𑀸𑀫𑀪𑁄𑀕𑀺𑀦𑀺𑀬𑁄”𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀯𑀸𑀲𑀺𑀢𑀓𑀸𑀬 𑀫𑀢𑁆𑀢𑀺𑀓𑀸𑀬 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀓𑀢𑀺𑀫𑀢𑁆𑀢𑀺𑀓𑀦𑁆”𑀢𑀺𑁇

2129\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀚𑀦𑁆𑀢𑀸𑀖𑀭𑁂 𑀦𑀳𑀸𑀬𑀦𑁆𑀢𑀺𑀬𑁄 𑀓𑁄𑀮𑀸𑀳𑀮𑀁 𑀅𑀓𑀁𑀲𑀼𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀚𑀦𑁆𑀢𑀸𑀖𑀭𑁂 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2130\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀧𑀝𑀺𑀲𑁄𑀢𑁂 𑀦𑀳𑀸𑀬𑀦𑁆𑀢𑀺 𑀥𑀸𑀭𑀸𑀲𑀫𑁆𑀨𑀲𑁆𑀲𑀁 𑀲𑀸𑀤𑀺𑀬𑀦𑁆𑀢𑀻𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀧𑀝𑀺𑀲𑁄𑀢𑁂 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2131\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀅𑀢𑀺𑀢𑁆𑀣𑁂 𑀦𑀳𑀸𑀬𑀦𑁆𑀢𑀺𑁇 𑀥𑀼𑀢𑁆𑀢𑀸 𑀤𑀽𑀲𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀅𑀢𑀺𑀢𑁆𑀣𑁂 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

2132\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀼𑀦𑀺𑀬𑁄 𑀧𑀼𑀭𑀺𑀲𑀢𑀺𑀢𑁆𑀣𑁂 𑀦𑀳𑀸𑀬𑀦𑁆𑀢𑀺𑁇 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺…𑀧𑁂…  𑀲𑁂𑀬𑁆𑀬𑀣𑀸𑀧𑀺 𑀕𑀺𑀳𑀺𑀦𑀻 𑀓𑀸𑀫𑀪𑁄𑀕𑀺𑀦𑀺𑀬𑁄”𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀬𑀸 𑀧𑀼𑀭𑀺𑀲𑀢𑀺𑀢𑁆𑀣𑁂 𑀦𑀳𑀸𑀬𑀺𑀢𑀩𑁆𑀩𑀁𑁇 𑀬𑀸 𑀦𑀳𑀸𑀬𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀫𑀳𑀺𑀮𑀸𑀢𑀺𑀢𑁆𑀣𑁂 𑀦𑀳𑀸𑀬𑀺𑀢𑀼𑀦𑁆”𑀢𑀺𑁇

---

2133\. 𑀢𑀢𑀺𑀬𑀪𑀸𑀡𑀯𑀸𑀭𑁄 𑀦𑀺𑀝𑁆𑀞𑀺𑀢𑁄𑁇

  
𑀪𑀺𑀓𑁆𑀔𑀼𑀦𑀺𑀓𑁆𑀔𑀦𑁆𑀥𑀓𑁄 𑀤𑀲𑀫𑁄𑁇

  
𑀇𑀫𑀲𑁆𑀫𑀺𑀁 𑀔𑀦𑁆𑀥𑀓𑁂 𑀯𑀢𑁆𑀣𑀽 𑀏𑀓𑀲𑀢𑀁𑁇



---

2134\. 𑀢𑀲𑁆𑀲𑀼𑀤𑁆𑀤𑀸𑀦𑀁



2135\. _𑀧𑀩𑁆𑀩𑀚𑁆𑀚𑀁 𑀕𑁄𑀢𑀫𑀻 𑀬𑀸𑀘𑀺,_  
_𑀦𑀸𑀦𑀼𑀜𑁆𑀜𑀸𑀲𑀺 𑀢𑀣𑀸𑀕𑀢𑁄;_  
_𑀓𑀧𑀺𑀮𑀯𑀢𑁆𑀣𑀼 𑀯𑁂𑀲𑀸𑀮𑀺𑀁,_  
_𑀅𑀕𑀫𑀸𑀲𑀺 𑀯𑀺𑀦𑀸𑀬𑀓𑁄𑁇_  


2136\. _𑀭𑀚𑁄𑀓𑀺𑀡𑁆𑀡𑁂𑀦 𑀓𑁄𑀝𑁆𑀞𑀓𑁂,_  
_𑀆𑀦𑀦𑁆𑀤𑀲𑁆𑀲 𑀧𑀯𑁂𑀤𑀬𑀺;_  
_𑀪𑀩𑁆𑀩𑁄𑀢𑀺 𑀦𑀬𑀢𑁄 𑀬𑀸𑀘𑀺,_  
_𑀫𑀸𑀢𑀸𑀢𑀺 𑀧𑁄𑀲𑀺𑀓𑀸𑀢𑀺 𑀘𑁇_  


2137\. _𑀯𑀲𑁆𑀲𑀲𑀢𑀁 𑀢𑀤𑀳𑀼 𑀘,_  
_𑀅𑀪𑀺𑀓𑁆𑀔𑀼𑀧𑀘𑁆𑀘𑀸𑀲𑀻𑀲𑀦𑀸;_  
_𑀧𑀯𑀸𑀭𑀡𑀸 𑀕𑀭𑀼𑀥𑀫𑁆𑀫𑀸,_  
_𑀤𑁆𑀯𑁂 𑀯𑀲𑁆𑀲𑀸 𑀅𑀦𑀓𑁆𑀓𑁄𑀲𑀦𑀸𑁇_  


2138\. _𑀑𑀯𑀝𑁄 𑀘 𑀅𑀝𑁆𑀞 𑀥𑀫𑁆𑀫𑀸,_  
_𑀬𑀸𑀯𑀚𑀻𑀯𑀸𑀦𑀼𑀯𑀢𑁆𑀢𑀦𑀸;_  
_𑀕𑀭𑀼𑀥𑀫𑁆𑀫𑀧𑀝𑀺𑀕𑁆𑀕𑀸𑀳𑁄,_  
_𑀲𑀸𑀯𑀲𑁆𑀲𑀸 𑀉𑀧𑀲𑀫𑁆𑀧𑀤𑀸𑁇_  


2139\. _𑀯𑀲𑁆𑀲𑀲𑀳𑀲𑁆𑀲𑀁 𑀧𑀜𑁆𑀘𑁂𑀯,_  
_𑀓𑀼𑀫𑁆𑀪𑀣𑁂𑀦𑀓𑀲𑁂𑀢𑀝𑁆𑀝𑀺;_  
_𑀫𑀜𑁆𑀚𑀺𑀝𑁆𑀞𑀺𑀓𑁅𑀧𑀫𑀸𑀳𑀺,_  
_𑀏𑀯𑀁 𑀲𑀤𑁆𑀥𑀫𑁆𑀫𑀳𑀺𑀁𑀲𑀦𑀸𑁇_  


2140\. _𑀆𑀍𑀇𑀁 𑀩𑀦𑁆𑀥𑁂𑀬𑁆𑀬 𑀧𑀸𑀏𑀯,_  
_𑀧𑀼𑀦 𑀲𑀤𑁆𑀥𑀫𑁆𑀫𑀲𑀡𑁆𑀞𑀺𑀢𑀺;_  
_𑀉𑀧𑀲𑀫𑁆𑀧𑀸𑀤𑁂𑀢𑀼𑀁 𑀅𑀬𑁆𑀬𑀸,_  
_𑀬𑀣𑀸𑀯𑀼𑀟𑁆𑀠𑀸𑀪𑀺𑀯𑀸𑀤𑀦𑀸𑁇_  


2141\. _𑀦 𑀓𑀭𑀺𑀲𑁆𑀲𑀦𑁆𑀢𑀺 𑀓𑀺𑀫𑁂𑀯,_  
_𑀲𑀸𑀥𑀸𑀭𑀡𑀸𑀲𑀸𑀥𑀸𑀭𑀡𑀁;_  
_𑀑𑀯𑀸𑀤𑀁 𑀧𑀸𑀢𑀺𑀫𑁄𑀓𑁆𑀔𑀜𑁆𑀘,_  
_𑀓𑁂𑀦 𑀦𑀼 𑀔𑁄 𑀉𑀧𑀲𑁆𑀲𑀬𑀁𑁇_  


2142\. _𑀦 𑀚𑀸𑀦𑀦𑁆𑀢𑀺 𑀘 𑀆𑀘𑀺𑀓𑁆𑀔𑀺,_  
_𑀦 𑀓𑀭𑁄𑀦𑁆𑀢𑀺 𑀘 𑀪𑀺𑀓𑁆𑀔𑀼𑀳𑀺;_  
_𑀧𑀝𑀺𑀕𑁆𑀕𑀳𑁂𑀢𑀼𑀁 𑀪𑀺𑀓𑁆𑀔𑀽𑀳𑀺,_  
_𑀪𑀺𑀓𑁆𑀔𑀼𑀦𑀻𑀳𑀺 𑀧𑀝𑀺𑀕𑁆𑀕𑀳𑁄𑁇_  


2143\. _𑀆𑀘𑀺𑀓𑁆𑀔𑀺 𑀓𑀫𑁆𑀫𑀁 𑀪𑀺𑀓𑁆𑀔𑀽𑀳𑀺,_  
_𑀉𑀚𑁆𑀛𑀸𑀬𑀦𑁆𑀢𑀺 𑀪𑀺𑀓𑁆𑀔𑀼𑀦𑀻𑀳𑀺 𑀯𑀸;_  
_𑀆𑀘𑀺𑀓𑁆𑀔𑀺𑀢𑀼𑀁 𑀪𑀡𑁆𑀟𑀦𑀜𑁆𑀘,_  
_𑀭𑁄𑀧𑁂𑀢𑁆𑀯𑀸 𑀉𑀧𑁆𑀧𑀮𑀸𑀬 𑀘𑁇_  


2144\. _𑀲𑀸𑀯𑀢𑁆𑀣𑀺𑀬𑀸 𑀓𑀤𑁆𑀤𑀫𑁄𑀤,_  
_𑀅𑀯𑀦𑁆𑀤𑀺 𑀓𑀸𑀬 𑀊𑀭𑀼 𑀘;_  
_𑀅𑀗𑁆𑀕𑀚𑀸𑀢𑀜𑁆𑀘 𑀑𑀪𑀸𑀲𑀁,_  
_𑀲𑀫𑁆𑀧𑀬𑁄𑀚𑁂𑀦𑁆𑀢𑀺 𑀯𑀕𑁆𑀕𑀺𑀓𑀸𑁇_  


2145\. _𑀅𑀯𑀦𑁆𑀤𑀺𑀬𑁄 𑀤𑀡𑁆𑀟𑀓𑀫𑁆𑀫𑀁,_  
_𑀪𑀺𑀓𑁆𑀔𑀼𑀦𑀺𑀬𑁄 𑀢𑀣𑀸 𑀧𑀼𑀦;_  
_𑀆𑀯𑀭𑀡𑀜𑁆𑀘 𑀑𑀯𑀸𑀤𑀁,_  
_𑀓𑀧𑁆𑀧𑀢𑀺 𑀦𑀼 𑀔𑁄 𑀧𑀓𑁆𑀓𑀫𑀺𑁇_  


2146\. _𑀩𑀸𑀮𑀸 𑀯𑀢𑁆𑀣𑀼𑀯𑀺𑀦𑀺𑀘𑁆𑀙𑀬𑀸,_  
_𑀑𑀯𑀸𑀤𑀁 𑀲𑀁𑀖𑁄 𑀧𑀜𑁆𑀘𑀳𑀺;_  
_𑀤𑀼𑀯𑁂 𑀢𑀺𑀲𑁆𑀲𑁄 𑀦 𑀕𑀡𑁆𑀳𑀦𑁆𑀢𑀺,_  
_𑀩𑀸𑀮𑀸 𑀕𑀺𑀮𑀸𑀦𑀕𑀫𑀺𑀓𑀁𑁇_  


2147\. _𑀆𑀭𑀜𑁆𑀜𑀺𑀓𑁄 𑀦𑀸𑀭𑁄𑀘𑁂𑀦𑁆𑀢𑀺,_  
_𑀦 𑀧𑀘𑁆𑀘𑀸𑀕𑀘𑁆𑀙𑀦𑁆𑀢𑀺 𑀘;_  
_𑀤𑀻𑀖𑀁 𑀯𑀺𑀮𑀻𑀯𑀘𑀫𑁆𑀫𑀜𑁆𑀘,_  
_𑀤𑀼𑀲𑁆𑀲𑀸 𑀘 𑀯𑁂𑀡𑀺𑀯𑀝𑁆𑀝𑀺 𑀘;_  
_𑀘𑁄𑀍𑀅𑀯𑁂𑀡𑀺 𑀘 𑀯𑀝𑁆𑀝𑀺 𑀘,_  
_𑀲𑀼𑀢𑁆𑀢𑀯𑁂𑀡𑀺 𑀘 𑀯𑀝𑁆𑀝𑀺𑀓𑀸𑁇_  


2148\. _𑀅𑀝𑁆𑀞𑀺𑀮𑁆𑀮𑀁 𑀕𑁄𑀳𑀦𑀼𑀓𑁂𑀦,_  
_𑀳𑀢𑁆𑀣𑀓𑁄𑀘𑁆𑀙𑀁 𑀧𑀸𑀤𑀁 𑀢𑀣𑀸;_  
_𑀊𑀭𑀼𑀁 𑀫𑀼𑀔𑀁 𑀤𑀦𑁆𑀢𑀫𑀁𑀲𑀁,_  
_𑀆𑀮𑀺𑀫𑁆𑀧𑁄𑀫𑀤𑁆𑀤𑀘𑀼𑀡𑁆𑀡𑀦𑀸𑁇_  


2149\. _𑀮𑀜𑁆𑀙𑁂𑀦𑁆𑀢𑀺 𑀅𑀗𑁆𑀕𑀭𑀸𑀕𑀜𑁆𑀘,_  
_𑀫𑀼𑀔𑀭𑀸𑀕𑀁 𑀢𑀣𑀸 𑀤𑀼𑀯𑁂;_  
_𑀅𑀯𑀗𑁆𑀕𑀁 𑀯𑀺𑀲𑁂𑀲𑁄𑀮𑁄𑀓𑁄,_  
_𑀲𑀸𑀮𑁄𑀓𑁂𑀦 𑀦𑀘𑁆𑀘𑁂𑀦 𑀘𑁇_  


2150\. _𑀯𑁂𑀲𑀻 𑀧𑀸𑀦𑀸𑀕𑀸𑀭𑀁 𑀲𑀽𑀦𑀁,_  
_𑀆𑀧𑀡𑀁 𑀯𑀟𑁆𑀠𑀺 𑀯𑀡𑀺𑀚𑁆𑀚𑀸;_  
_𑀤𑀸𑀲𑀁 𑀤𑀸𑀲𑀺𑀁 𑀓𑀫𑁆𑀫𑀓𑀭𑀁,_  
_𑀓𑀫𑁆𑀫𑀓𑀸𑀭𑀺𑀁 𑀉𑀧𑀝𑁆𑀞𑀬𑁆𑀬𑀼𑀁𑁇_  


2151\. _𑀢𑀺𑀭𑀘𑁆𑀙𑀸𑀦𑀳𑀭𑀻𑀢𑀓𑀺,_  
_𑀲𑀦𑁆𑀥𑀸𑀭𑀬𑀦𑁆𑀢𑀺 𑀦𑀫𑀢𑀓𑀁;_  
_𑀦𑀻𑀮𑀁 𑀧𑀻𑀢𑀁 𑀮𑁄𑀳𑀺𑀢𑀓𑀁,_  
_𑀫𑀜𑁆𑀚𑀺𑀝𑁆𑀞𑀓𑀡𑁆𑀳𑀘𑀻𑀯𑀭𑀸𑁇_  


2152\. _𑀫𑀳𑀸𑀭𑀗𑁆𑀕𑀫𑀳𑀸𑀦𑀸𑀫-_  
_𑀅𑀘𑁆𑀙𑀺𑀦𑁆𑀦𑀸 𑀤𑀻𑀖𑀫𑁂𑀯 𑀘;_  
_𑀧𑀼𑀧𑁆𑀨𑀨𑀮𑀓𑀜𑁆𑀘𑀼𑀓𑀜𑁆𑀘,_  
_𑀢𑀺𑀭𑀻𑀝𑀓𑀜𑁆𑀘 𑀥𑀸𑀭𑀬𑀼𑀁𑁇_  


2153\. _𑀪𑀺𑀓𑁆𑀔𑀼𑀦𑀻 𑀲𑀺𑀓𑁆𑀔𑀫𑀸𑀦𑀸𑀬,_  
_𑀲𑀸𑀫𑀡𑁂𑀭𑀸𑀬 𑀅𑀘𑁆𑀘𑀬𑁂;_  
_𑀦𑀺𑀬𑁆𑀬𑀸𑀤𑀺𑀢𑁂 𑀧𑀭𑀺𑀓𑁆𑀔𑀸𑀭𑁂,_  
_𑀪𑀺𑀓𑁆𑀔𑀼𑀦𑀺𑀬𑁄𑀯 𑀇𑀲𑁆𑀲𑀭𑀸𑁇_  


2154\. _𑀪𑀺𑀓𑁆𑀔𑀼𑀲𑁆𑀲 𑀲𑀸𑀫𑀡𑁂𑀭𑀲𑁆𑀲,_  
_𑀉𑀧𑀸𑀲𑀓𑀲𑁆𑀲𑀼𑀧𑀸𑀲𑀺𑀓𑀸;_  
_𑀅𑀜𑁆𑀜𑁂𑀲𑀜𑁆𑀘 𑀧𑀭𑀺𑀓𑁆𑀔𑀸𑀭𑁂,_  
_𑀦𑀺𑀬𑁆𑀬𑀸𑀢𑁂 𑀪𑀺𑀓𑁆𑀔𑀼𑀇𑀲𑁆𑀲𑀭𑀸𑁇_  


2155\. _𑀫𑀮𑁆𑀮𑀻 𑀕𑀩𑁆𑀪𑀁 𑀧𑀢𑁆𑀢𑀫𑀽𑀮𑀁,_  
_𑀩𑁆𑀬𑀜𑁆𑀚𑀦𑀁 𑀆𑀫𑀺𑀲𑁂𑀦 𑀘;_  
_𑀉𑀲𑁆𑀲𑀦𑁆𑀦𑀜𑁆𑀘 𑀩𑀸𑀍𑀳𑀢𑀭𑀁,_  
_𑀲𑀦𑁆𑀦𑀺𑀥𑀺𑀓𑀢𑀫𑀸𑀫𑀺𑀲𑀁𑁇_  


2156\. _𑀪𑀺𑀓𑁆𑀔𑀽𑀦𑀁 𑀬𑀸𑀤𑀺𑀲𑀁 𑀪𑁄𑀝𑁆𑀞𑀁,_  
_𑀪𑀺𑀓𑁆𑀔𑀼𑀦𑀻𑀦𑀁 𑀢𑀣𑀸 𑀓𑀭𑁂;_  
_𑀲𑁂𑀦𑀸𑀲𑀦𑀁 𑀉𑀢𑀼𑀦𑀺𑀬𑁄,_  
_𑀫𑀓𑁆𑀔𑀻𑀬𑀢𑀺 𑀧𑀝𑀸𑀡𑀺 𑀘𑁇_  


2157\. _𑀙𑀺𑀚𑁆𑀚𑀦𑁆𑀢𑀺 𑀲𑀩𑁆𑀩𑀓𑀸𑀮𑀜𑁆𑀘,_  
_𑀅𑀦𑀺𑀫𑀺𑀢𑁆𑀢𑀸𑀧𑀺 𑀤𑀺𑀲𑁆𑀲𑀭𑁂;_  
_𑀦𑀺𑀫𑀺𑀢𑁆𑀢𑀸 𑀮𑁄𑀳𑀺𑀢𑀸 𑀘𑁂𑀯,_  
_𑀢𑀣𑁂𑀯 𑀥𑀼𑀯𑀮𑁄𑀳𑀺𑀢𑀸𑁇_  


2158\. _𑀥𑀼𑀯𑀘𑁄𑀍𑀅𑀧𑀕𑁆𑀖𑀭𑀦𑁆𑀢𑀻,_  
_𑀲𑀺𑀔𑀭𑀡𑀺𑀢𑁆𑀣𑀺𑀧𑀡𑁆𑀟𑀓𑀸;_  
_𑀯𑁂𑀧𑀼𑀭𑀺𑀲𑀻 𑀘 𑀲𑀫𑁆𑀪𑀺𑀦𑁆𑀦𑀸,_  
_𑀉𑀪𑀢𑁄𑀩𑁆𑀬𑀜𑁆𑀚𑀦𑀸𑀧𑀺 𑀘𑁇_  


2159\. _𑀅𑀦𑀺𑀫𑀺𑀢𑁆𑀢𑀸𑀤𑀺𑀢𑁄 𑀓𑀢𑁆𑀯𑀸,_  
_𑀬𑀸𑀯 𑀉𑀪𑀢𑁄𑀩𑁆𑀬𑀜𑁆𑀚𑀦𑀸;_  
_𑀏𑀢𑀁 𑀧𑁂𑀬𑁆𑀬𑀸𑀮𑀢𑁄 𑀳𑁂𑀝𑁆𑀞𑀸,_  
_𑀓𑀼𑀝𑁆𑀞𑀁 𑀕𑀡𑁆𑀟𑁄 𑀓𑀺𑀮𑀸𑀲𑁄 𑀘𑁇_  


2160\. _𑀲𑁄𑀲𑀸𑀧𑀫𑀸𑀭𑁄 𑀫𑀸𑀦𑀼𑀲𑀻,_  
_𑀇𑀢𑁆𑀣𑀻𑀲𑀺 𑀪𑀼𑀚𑀺𑀲𑁆𑀲𑀸𑀲𑀺 𑀘;_  
_𑀅𑀡𑀡𑀸 𑀦 𑀭𑀸𑀚𑀪𑀝𑀻,_  
_𑀅𑀦𑀼𑀜𑁆𑀜𑀸𑀢𑀸 𑀘 𑀯𑀻𑀲𑀢𑀺𑁇_  


2161\. _𑀧𑀭𑀺𑀧𑀼𑀡𑁆𑀡𑀸 𑀘 𑀓𑀺𑀁𑀦𑀸𑀫𑀸,_  
_𑀓𑀸𑀦𑀸𑀫𑀸 𑀢𑁂 𑀧𑀯𑀢𑁆𑀢𑀺𑀦𑀻;_  
_𑀘𑀢𑀼𑀯𑀻𑀲𑀦𑁆𑀢𑀭𑀸𑀬𑀸𑀦𑀁,_  
_𑀧𑀼𑀘𑁆𑀙𑀺𑀢𑁆𑀯𑀸 𑀉𑀧𑀲𑀫𑁆𑀧𑀤𑀸𑁇_  


2162\. _𑀯𑀺𑀢𑁆𑀣𑀸𑀬𑀦𑁆𑀢𑀺 𑀅𑀦𑀦𑀼𑀲𑀺𑀝𑁆𑀞𑀸,_  
_𑀲𑀁𑀖𑀫𑀚𑁆𑀛𑁂 𑀢𑀣𑁂𑀯 𑀘;_  
_𑀉𑀧𑀚𑁆𑀛𑀸𑀕𑀸𑀳 𑀲𑀗𑁆𑀖𑀸𑀝𑀺,_  
_𑀉𑀢𑁆𑀢𑀭𑀦𑁆𑀢𑀭𑀯𑀸𑀲𑀓𑁄𑁇_  


2163\. _𑀲𑀗𑁆𑀓𑀘𑁆𑀘𑀼𑀤𑀓𑀲𑀸𑀝𑀺 𑀘,_  
_𑀆𑀘𑀺𑀓𑁆𑀔𑀺𑀢𑁆𑀯𑀸𑀦 𑀧𑁂𑀲𑀬𑁂;_  
_𑀩𑀸𑀮𑀸 𑀅𑀲𑀫𑁆𑀫𑀢𑁂𑀓𑀢𑁄,_  
_𑀬𑀸𑀘𑁂 𑀧𑀼𑀘𑁆𑀙𑀦𑁆𑀢𑀭𑀸𑀬𑀺𑀓𑀸𑁇_  


2164\. _𑀏𑀓𑀢𑁄𑀉𑀧𑀲𑀫𑁆𑀧𑀦𑁆𑀦𑀸,_  
_𑀪𑀺𑀓𑁆𑀔𑀼𑀲𑀁𑀖𑁂 𑀢𑀣𑀸 𑀧𑀼𑀦;_  
_𑀙𑀸𑀬𑀸 𑀉𑀢𑀼 𑀤𑀺𑀯𑀲𑀸 𑀘,_  
_𑀲𑀗𑁆𑀕𑀻𑀢𑀺 𑀢𑀬𑁄 𑀦𑀺𑀲𑁆𑀲𑀬𑁂𑁇_  


2165\. _𑀅𑀝𑁆𑀞 𑀅𑀓𑀭𑀡𑀻𑀬𑀸𑀦𑀺,_  
_𑀓𑀸𑀮𑀁 𑀲𑀩𑁆𑀩𑀢𑁆𑀣 𑀅𑀝𑁆𑀞𑁂𑀯;_  
_𑀦 𑀧𑀯𑀸𑀭𑁂𑀦𑁆𑀢𑀺 𑀪𑀺𑀓𑁆𑀔𑀼𑀦𑀻,_  
_𑀪𑀺𑀓𑁆𑀔𑀼𑀲𑀁𑀖𑀁 𑀢𑀣𑁂𑀯 𑀘𑁇_  


2166\. _𑀓𑁄𑀮𑀸𑀳𑀮𑀁 𑀧𑀼𑀭𑁂𑀪𑀢𑁆𑀢𑀁,_  
_𑀯𑀺𑀓𑀸𑀮𑁂 𑀘 𑀓𑁄𑀮𑀸𑀳𑀮𑀁;_  
_𑀉𑀧𑁄𑀲𑀣𑀁 𑀧𑀯𑀸𑀭𑀡𑀁,_  
_𑀲𑀯𑀘𑀦𑀻𑀬𑀸𑀦𑀼𑀯𑀸𑀤𑀦𑀁𑁇_  


2167\. _𑀑𑀓𑀸𑀲𑀁 𑀘𑁄𑀤𑁂 𑀲𑀸𑀭𑁂𑀦𑁆𑀢𑀺,_  
_𑀧𑀝𑀺𑀓𑁆𑀔𑀺𑀢𑁆𑀢𑀁 𑀫𑀳𑁂𑀲𑀺𑀦𑀸;_  
_𑀢𑀣𑁂𑀯 𑀪𑀺𑀓𑁆𑀔𑀼 𑀪𑀺𑀓𑁆𑀔𑀼𑀦𑀻,_  
_𑀅𑀦𑀼𑀜𑁆𑀜𑀸𑀢𑀁 𑀫𑀳𑁂𑀲𑀺𑀦𑀸𑁇_  


2168\. _𑀬𑀸𑀦𑀁 𑀕𑀺𑀮𑀸𑀦𑀬𑀼𑀢𑁆𑀢𑀜𑁆𑀘,_  
_𑀬𑀸𑀦𑀼𑀕𑁆𑀖𑀸𑀢𑀟𑁆𑀠𑀓𑀸𑀲𑀺𑀓𑀸;_  
_𑀪𑀺𑀓𑁆𑀔𑀼 𑀲𑀺𑀓𑁆𑀔𑀸 𑀲𑀸𑀫𑀡𑁂𑀭,_  
_𑀲𑀸𑀫𑀡𑁂𑀭𑀻 𑀘 𑀩𑀸𑀮𑀸𑀬𑁇_  


2169\. _𑀅𑀭𑀜𑁆𑀜𑁂 𑀉𑀧𑀸𑀲𑀓𑁂𑀦,_  
_𑀉𑀤𑁆𑀤𑁄𑀲𑀺𑀢𑁄 𑀉𑀧𑀲𑁆𑀲𑀬𑀁;_  
_𑀦 𑀲𑀫𑁆𑀫𑀢𑀺 𑀦𑀯𑀓𑀫𑁆𑀫𑀁,_  
_𑀦𑀺𑀲𑀺𑀦𑁆𑀦𑀕𑀩𑁆𑀪𑀏𑀓𑀺𑀓𑀸𑁇_  


2170\. _𑀲𑀸𑀕𑀸𑀭𑀜𑁆𑀘 𑀕𑀭𑀼𑀥𑀫𑁆𑀫𑀁,_  
_𑀧𑀘𑁆𑀘𑀓𑁆𑀔𑀸𑀬 𑀘 𑀲𑀗𑁆𑀓𑀫𑀺;_  
_𑀅𑀪𑀺𑀯𑀸𑀤𑀦𑀓𑁂𑀲𑀸 𑀘,_  
_𑀦𑀔𑀸 𑀘 𑀯𑀡𑀓𑀫𑁆𑀫𑀦𑀸𑁇_  


2171\. _𑀧𑀮𑁆𑀮𑀗𑁆𑀓𑁂𑀦 𑀕𑀺𑀮𑀸𑀦𑀸 𑀘,_  
_𑀯𑀘𑁆𑀘𑀁 𑀘𑀼𑀡𑁆𑀡𑁂𑀦 𑀯𑀸𑀲𑀺𑀢𑀁;_  
_𑀚𑀦𑁆𑀢𑀸𑀖𑀭𑁂 𑀧𑀝𑀺𑀲𑁄𑀢𑁂,_  
_𑀅𑀢𑀺𑀢𑁆𑀣𑁂 𑀧𑀼𑀭𑀺𑀲𑁂𑀦 𑀘𑁇_  


2172\. _𑀫𑀳𑀸𑀕𑁄𑀢𑀫𑀻 𑀆𑀬𑀸𑀘𑀺,_  
_𑀆𑀦𑀦𑁆𑀤𑁄 𑀘𑀸𑀧𑀺 𑀬𑁄𑀦𑀺𑀲𑁄;_  
_𑀧𑀭𑀺𑀲𑀸 𑀘𑀢𑀲𑁆𑀲𑁄 𑀳𑁄𑀦𑁆𑀢𑀺,_  
_𑀧𑀩𑁆𑀩𑀚𑁆𑀚𑀸 𑀚𑀺𑀦𑀲𑀸𑀲𑀦𑁂𑁇_  


2173\. _𑀲𑀁𑀯𑁂𑀕𑀚𑀦𑀦𑀢𑁆𑀣𑀸𑀬,_  
_𑀲𑀤𑁆𑀥𑀫𑁆𑀫𑀲𑁆𑀲 𑀘 𑀯𑀼𑀤𑁆𑀥𑀺𑀬𑀸;_  
_𑀆𑀢𑀼𑀭𑀲𑁆𑀲𑀸𑀯 𑀪𑁂𑀲𑀚𑁆𑀚𑀁,_  
_𑀏𑀯𑀁 𑀩𑀼𑀤𑁆𑀥𑁂𑀦 𑀤𑁂𑀲𑀺𑀢𑀁𑁇_  


2174\. _𑀏𑀯𑀁 𑀯𑀺𑀦𑀻𑀢𑀸 𑀲𑀤𑁆𑀥𑀫𑁆𑀫𑁂,_  
_𑀫𑀸𑀢𑀼𑀕𑀸𑀫𑀸𑀧𑀺 𑀇𑀢𑀭𑀸;_  
_𑀬𑀸𑀬𑀦𑁆𑀢𑀺 𑀅𑀘𑁆𑀘𑀼𑀢𑀁 𑀞𑀸𑀦𑀁,_  
_𑀬𑀢𑁆𑀣 𑀕𑀦𑁆𑀢𑁆𑀯𑀸 𑀦 𑀲𑁄𑀘𑀭𑁂𑀢𑀺𑁇_  


---

2175\. 𑀪𑀺𑀓𑁆𑀔𑀼𑀦𑀺𑀓𑁆𑀔𑀦𑁆𑀥𑀓𑁄 𑀦𑀺𑀝𑁆𑀞𑀺𑀢𑁄𑁇



[Go to previous page (10.2 Dutiyabhāṇavāra)](/tipitaka/4V/10/10.2.md) / [Go to parent page (10 Bhikkhunikkhandhaka)](/tipitaka/4V/10.md) / [Go to next page (11 Pañcasatikakkhandhaka)](/tipitaka/4V/11.md)


