
[Home](/) / [4V Cūḷavaggapāḷi](../...md) / [7 Saṃghabhedakakkhandhaka](...md) / [7.2 Dutiyabhāṇavāra](../4V/7/7.2.md)

# 𑁭𑁇𑁨𑁇𑁫 𑀦𑀸𑀍𑀆𑀕𑀺𑀭𑀺𑀧𑁂𑀲𑀦

* 𑀲𑀁𑀖𑀪𑁂𑀤𑀓𑀓𑁆𑀔𑀦𑁆𑀥𑀓

* 𑀤𑀼𑀢𑀺𑀬𑀪𑀸𑀡𑀯𑀸𑀭

* 𑀦𑀸𑀍𑀆𑀕𑀺𑀭𑀺𑀧𑁂𑀲𑀦

(342.)

1550\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀭𑀸𑀚𑀕𑀳𑁂 𑀦𑀸𑀍𑀆𑀕𑀺𑀭𑀺 𑀦𑀸𑀫 𑀳𑀢𑁆𑀣𑀻 𑀘𑀡𑁆𑀟𑁄 𑀳𑁄𑀢𑀺, 𑀫𑀦𑀼𑀲𑁆𑀲𑀖𑀸𑀢𑀓𑁄𑁇 𑀅𑀣 𑀔𑁄 𑀤𑁂𑀯𑀤𑀢𑁆𑀢𑁄 𑀭𑀸𑀚𑀕𑀳𑀁 𑀧𑀯𑀺𑀲𑀺𑀢𑁆𑀯𑀸 𑀳𑀢𑁆𑀣𑀺𑀲𑀸𑀮𑀁 𑀕𑀦𑁆𑀢𑁆𑀯𑀸 𑀳𑀢𑁆𑀣𑀺𑀪𑀡𑁆𑀟𑁂 𑀏𑀢𑀤𑀯𑁄𑀘—  “𑀫𑀬𑀁 𑀔𑁄, 𑀪𑀡𑁂, 𑀭𑀸𑀚𑀜𑀸𑀢𑀓𑀸 𑀦𑀸𑀫 𑀧𑀝𑀺𑀩𑀮𑀸 𑀦𑀻𑀘𑀝𑁆𑀞𑀸𑀦𑀺𑀬𑀁 𑀉𑀘𑁆𑀘𑀝𑁆𑀞𑀸𑀦𑁂 𑀞𑀧𑁂𑀢𑀼𑀁, 𑀪𑀢𑁆𑀢𑀫𑁆𑀧𑀺 𑀯𑁂𑀢𑀦𑀫𑁆𑀧𑀺 𑀯𑀟𑁆𑀠𑀸𑀧𑁂𑀢𑀼𑀁𑁇 𑀢𑁂𑀦 𑀳𑀺, 𑀪𑀡𑁂, 𑀬𑀤𑀸 𑀲𑀫𑀡𑁄 𑀕𑁄𑀢𑀫𑁄 𑀇𑀫𑀁 𑀭𑀘𑁆𑀙𑀁 𑀧𑀝𑀺𑀧𑀦𑁆𑀦𑁄 𑀳𑁄𑀢𑀺, 𑀢𑀤𑀸 𑀇𑀫𑀁 𑀦𑀸𑀍𑀆𑀕𑀺𑀭𑀺𑀁 𑀳𑀢𑁆𑀣𑀺𑀁 𑀫𑀼𑀜𑁆𑀘𑁂𑀢𑁆𑀯𑀸 𑀇𑀫𑀁 𑀭𑀘𑁆𑀙𑀁 𑀧𑀝𑀺𑀧𑀸𑀤𑁂𑀣𑀸”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀢𑁂 𑀳𑀢𑁆𑀣𑀺𑀪𑀡𑁆𑀟𑀸 𑀤𑁂𑀯𑀤𑀢𑁆𑀢𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀅𑀣 𑀔𑁄 𑀪𑀕𑀯𑀸 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀦𑀺𑀯𑀸𑀲𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬 𑀲𑀫𑁆𑀩𑀳𑀼𑀮𑁂𑀳𑀺 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀭𑀸𑀚𑀕𑀳𑀁 𑀧𑀺𑀡𑁆𑀟𑀸𑀬 𑀧𑀸𑀯𑀺𑀲𑀺𑁇 𑀅𑀣 𑀔𑁄 𑀪𑀕𑀯𑀸 𑀢𑀁 𑀭𑀘𑁆𑀙𑀁 𑀧𑀝𑀺𑀧𑀚𑁆𑀚𑀺𑁇 𑀅𑀤𑁆𑀤𑀲𑀸𑀲𑀼𑀁 𑀔𑁄 𑀢𑁂 𑀳𑀢𑁆𑀣𑀺𑀪𑀡𑁆𑀟𑀸 𑀪𑀕𑀯𑀦𑁆𑀢𑀁 𑀢𑀁 𑀭𑀘𑁆𑀙𑀁 𑀧𑀝𑀺𑀧𑀦𑁆𑀦𑀁𑁇 𑀤𑀺𑀲𑁆𑀯𑀸𑀦 𑀦𑀸𑀍𑀆𑀕𑀺𑀭𑀺𑀁 𑀳𑀢𑁆𑀣𑀺𑀁 𑀫𑀼𑀜𑁆𑀘𑀺𑀢𑁆𑀯𑀸 𑀢𑀁 𑀭𑀘𑁆𑀙𑀁 𑀧𑀝𑀺𑀧𑀸𑀤𑁂𑀲𑀼𑀁𑁇 𑀅𑀤𑁆𑀤𑀲𑀸 𑀔𑁄 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀪𑀕𑀯𑀦𑁆𑀢𑀁 𑀤𑀽𑀭𑀢𑁄𑀯 𑀆𑀕𑀘𑁆𑀙𑀦𑁆𑀢𑀁𑁇 𑀤𑀺𑀲𑁆𑀯𑀸𑀦 𑀲𑁄𑀡𑁆𑀟𑀁 𑀉𑀲𑁆𑀲𑀸𑀧𑁂𑀢𑁆𑀯𑀸 𑀧𑀳𑀝𑁆𑀞𑀓𑀡𑁆𑀡𑀯𑀸𑀮𑁄 𑀬𑁂𑀦 𑀪𑀕𑀯𑀸 𑀢𑁂𑀦 𑀅𑀪𑀺𑀥𑀸𑀯𑀺𑁇 𑀅𑀤𑁆𑀤𑀲𑀸𑀲𑀼𑀁 𑀔𑁄 𑀢𑁂 𑀪𑀺𑀓𑁆𑀔𑀽 𑀦𑀸𑀍𑀆𑀕𑀺𑀭𑀺𑀁 𑀳𑀢𑁆𑀣𑀺𑀁 𑀤𑀽𑀭𑀢𑁄𑀯 𑀆𑀕𑀘𑁆𑀙𑀦𑁆𑀢𑀁𑁇 𑀤𑀺𑀲𑁆𑀯𑀸𑀦 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘𑀼𑀁—  “𑀅𑀬𑀁, 𑀪𑀦𑁆𑀢𑁂, 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀘𑀡𑁆𑀟𑁄 𑀫𑀦𑀼𑀲𑁆𑀲𑀖𑀸𑀢𑀓𑁄 𑀇𑀫𑀁 𑀭𑀘𑁆𑀙𑀁 𑀧𑀝𑀺𑀧𑀦𑁆𑀦𑁄𑁇 𑀧𑀝𑀺𑀓𑁆𑀓𑀫𑀢𑀼, 𑀪𑀦𑁆𑀢𑁂, 𑀪𑀕𑀯𑀸; 𑀧𑀝𑀺𑀓𑁆𑀓𑀫𑀢𑀼 𑀲𑀼𑀕𑀢𑁄”𑀢𑀺𑁇 “𑀆𑀕𑀘𑁆𑀙𑀣, 𑀪𑀺𑀓𑁆𑀔𑀯𑁂, 𑀫𑀸 𑀪𑀸𑀬𑀺𑀢𑁆𑀣𑁇 𑀅𑀝𑁆𑀞𑀸𑀦𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀦𑀯𑀓𑀸𑀲𑁄, 𑀬𑀁 𑀧𑀭𑀽𑀧𑀓𑁆𑀓𑀫𑁂𑀦 𑀢𑀣𑀸𑀕𑀢𑀁 𑀚𑀻𑀯𑀺𑀢𑀸 𑀯𑁄𑀭𑁄𑀧𑁂𑀬𑁆𑀬𑁇 𑀅𑀦𑀼𑀧𑀓𑁆𑀓𑀫𑁂𑀦, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑀸 𑀧𑀭𑀺𑀦𑀺𑀩𑁆𑀩𑀸𑀬𑀦𑁆𑀢𑀻”𑀢𑀺𑁇

1551\. 𑀤𑀼𑀢𑀺𑀬𑀫𑁆𑀧𑀺 𑀔𑁄 𑀢𑁂 𑀪𑀺𑀓𑁆𑀔𑀽…𑀧𑁂…  𑀢𑀢𑀺𑀬𑀫𑁆𑀧𑀺 𑀔𑁄 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘𑀼𑀁—  “𑀅𑀬𑀁, 𑀪𑀦𑁆𑀢𑁂, 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀘𑀡𑁆𑀟𑁄 𑀫𑀦𑀼𑀲𑁆𑀲𑀖𑀸𑀢𑀓𑁄 𑀇𑀫𑀁 𑀭𑀘𑁆𑀙𑀁 𑀧𑀝𑀺𑀧𑀦𑁆𑀦𑁄𑁇 𑀧𑀝𑀺𑀓𑁆𑀓𑀫𑀢𑀼, 𑀪𑀦𑁆𑀢𑁂, 𑀪𑀕𑀯𑀸; 𑀧𑀝𑀺𑀓𑁆𑀓𑀫𑀢𑀼 𑀲𑀼𑀕𑀢𑁄”𑀢𑀺𑁇 “𑀆𑀕𑀘𑁆𑀙𑀣, 𑀪𑀺𑀓𑁆𑀔𑀯𑁂, 𑀫𑀸 𑀪𑀸𑀬𑀺𑀢𑁆𑀣𑁇 𑀅𑀝𑁆𑀞𑀸𑀦𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀦𑀯𑀓𑀸𑀲𑁄, 𑀬𑀁 𑀧𑀭𑀽𑀧𑀓𑁆𑀓𑀫𑁂𑀦 𑀢𑀣𑀸𑀕𑀢𑀁 𑀚𑀻𑀯𑀺𑀢𑀸 𑀯𑁄𑀭𑁄𑀧𑁂𑀬𑁆𑀬𑁇 𑀅𑀦𑀼𑀧𑀓𑁆𑀓𑀫𑁂𑀦, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑀸 𑀧𑀭𑀺𑀦𑀺𑀩𑁆𑀩𑀸𑀬𑀦𑁆𑀢𑀻”𑀢𑀺𑁇

1552\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀫𑀦𑀼𑀲𑁆𑀲𑀸 𑀧𑀸𑀲𑀸𑀤𑁂𑀲𑀼𑀧𑀺 𑀳𑀫𑁆𑀫𑀺𑀬𑁂𑀲𑀼𑀧𑀺 𑀙𑀤𑀦𑁂𑀲𑀼𑀧𑀺 𑀆𑀭𑀼𑀍𑀳𑀸 𑀅𑀘𑁆𑀙𑀦𑁆𑀢𑀺𑁇 𑀢𑀢𑁆𑀣 𑀬𑁂 𑀢𑁂 𑀫𑀦𑀼𑀲𑁆𑀲𑀸 𑀅𑀲𑁆𑀲𑀤𑁆𑀥𑀸 𑀅𑀧𑁆𑀧𑀲𑀦𑁆𑀦𑀸 𑀤𑀼𑀩𑁆𑀩𑀼𑀤𑁆𑀥𑀺𑀦𑁄, 𑀢𑁂 𑀏𑀯𑀫𑀸𑀳𑀁𑀲𑀼—  “𑀅𑀪𑀺𑀭𑀽𑀧𑁄 𑀯𑀢, 𑀪𑁄, 𑀫𑀳𑀸𑀲𑀫𑀡𑁄 𑀦𑀸𑀕𑁂𑀦 𑀯𑀺𑀳𑁂𑀞𑀻𑀬𑀺𑀲𑁆𑀲𑀢𑀻”𑀢𑀺𑁇 𑀬𑁂 𑀧𑀦 𑀢𑁂 𑀫𑀦𑀼𑀲𑁆𑀲𑀸 𑀲𑀤𑁆𑀥𑀸 𑀧𑀲𑀦𑁆𑀦𑀸 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀩𑀼𑀤𑁆𑀥𑀺𑀫𑀦𑁆𑀢𑁄, 𑀢𑁂 𑀏𑀯𑀫𑀸𑀳𑀁𑀲𑀼—  “𑀦𑀘𑀺𑀭𑀲𑁆𑀲𑀁 𑀯𑀢, 𑀪𑁄, 𑀦𑀸𑀕𑁄 𑀦𑀸𑀕𑁂𑀦 𑀲𑀗𑁆𑀕𑀸𑀫𑁂𑀲𑁆𑀲𑀢𑀻”𑀢𑀺𑁇 𑀅𑀣 𑀔𑁄 𑀪𑀕𑀯𑀸 𑀦𑀸𑀍𑀆𑀕𑀺𑀭𑀺𑀁 𑀳𑀢𑁆𑀣𑀺𑀁 𑀫𑁂𑀢𑁆𑀢𑁂𑀦 𑀘𑀺𑀢𑁆𑀢𑁂𑀦 𑀨𑀭𑀺𑁇 𑀅𑀣 𑀔𑁄 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀪𑀕𑀯𑀢𑁄 𑀫𑁂𑀢𑁆𑀢𑁂𑀦 𑀘𑀺𑀢𑁆𑀢𑁂𑀦 𑀨𑀼𑀝𑁆𑀞𑁄 𑀲𑁄𑀡𑁆𑀟𑀁 𑀑𑀭𑁄𑀧𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑁄 𑀧𑀼𑀭𑀢𑁄 𑀅𑀝𑁆𑀞𑀸𑀲𑀺𑁇 𑀅𑀣 𑀔𑁄 𑀪𑀕𑀯𑀸 𑀤𑀓𑁆𑀔𑀺𑀡𑁂𑀦 𑀳𑀢𑁆𑀣𑁂𑀦 𑀦𑀸𑀍𑀆𑀕𑀺𑀭𑀺𑀲𑁆𑀲 𑀳𑀢𑁆𑀣𑀺𑀲𑁆𑀲 𑀓𑀼𑀫𑁆𑀪𑀁 𑀧𑀭𑀸𑀫𑀲𑀦𑁆𑀢𑁄 𑀦𑀸𑀍𑀆𑀕𑀺𑀭𑀺𑀁 𑀳𑀢𑁆𑀣𑀺𑀁 𑀇𑀫𑀸𑀳𑀺 𑀕𑀸𑀣𑀸𑀳𑀺 𑀅𑀚𑁆𑀛𑀪𑀸𑀲𑀺—

1553\. _“𑀫𑀸 𑀓𑀼𑀜𑁆𑀚𑀭 𑀦𑀸𑀕𑀫𑀸𑀲𑀤𑁄,_  
_𑀤𑀼𑀓𑁆𑀔𑀜𑁆𑀳𑀺 𑀓𑀼𑀜𑁆𑀚𑀭 𑀦𑀸𑀕𑀫𑀸𑀲𑀤𑁄;_  
_𑀦 𑀳𑀺 𑀦𑀸𑀕𑀳𑀢𑀲𑁆𑀲 𑀓𑀼𑀜𑁆𑀚𑀭,_  
_𑀲𑀼𑀕𑀢𑀺 𑀳𑁄𑀢𑀺 𑀇𑀢𑁄 𑀧𑀭𑀁 𑀬𑀢𑁄𑁇_  


1554\. _𑀫𑀸 𑀘 𑀫𑀤𑁄 𑀫𑀸 𑀘 𑀧𑀫𑀸𑀤𑁄,_  
_𑀦 𑀳𑀺 𑀧𑀫𑀢𑁆𑀢𑀸 𑀲𑀼𑀕𑀢𑀺𑀁 𑀯𑀚𑀦𑁆𑀢𑀺 𑀢𑁂;_  
_𑀢𑁆𑀯𑀜𑁆𑀜𑁂𑀯 𑀢𑀣𑀸 𑀓𑀭𑀺𑀲𑁆𑀲𑀲𑀺,_  
_𑀬𑁂𑀦 𑀢𑁆𑀯𑀁 𑀲𑀼𑀕𑀢𑀺𑀁 𑀕𑀫𑀺𑀲𑁆𑀲𑀲𑀻”𑀢𑀺𑁇_  


1555\. 𑀅𑀣 𑀔𑁄 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀲𑁄𑀡𑁆𑀟𑀸𑀬 𑀪𑀕𑀯𑀢𑁄 𑀧𑀸𑀤𑀧𑀁𑀲𑀽𑀦𑀺 𑀕𑀳𑁂𑀢𑁆𑀯𑀸 𑀉𑀧𑀭𑀺𑀫𑀼𑀤𑁆𑀥𑀦𑀺 𑀆𑀓𑀺𑀭𑀺𑀢𑁆𑀯𑀸 𑀧𑀝𑀺𑀓𑀼𑀝𑀺𑀬𑁄𑀯 𑀑𑀲𑀓𑁆𑀓𑀺, 𑀬𑀸𑀯 𑀪𑀕𑀯𑀦𑁆𑀢𑀁 𑀅𑀤𑁆𑀤𑀓𑁆𑀔𑀺𑁇 𑀅𑀣 𑀔𑁄 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀳𑀢𑁆𑀣𑀺𑀲𑀸𑀮𑀁 𑀕𑀦𑁆𑀢𑁆𑀯𑀸 𑀲𑀓𑁂 𑀞𑀸𑀦𑁂 𑀅𑀝𑁆𑀞𑀸𑀲𑀺𑁇 𑀢𑀣𑀸 𑀤𑀦𑁆𑀢𑁄 𑀘 𑀧𑀦 𑀦𑀸𑀍𑀆𑀕𑀺𑀭𑀺 𑀳𑀢𑁆𑀣𑀻 𑀅𑀳𑁄𑀲𑀺𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀫𑀦𑀼𑀲𑁆𑀲𑀸 𑀇𑀫𑀁 𑀕𑀸𑀣𑀁 𑀕𑀸𑀬𑀦𑁆𑀢𑀺—

1556\. _“𑀤𑀡𑁆𑀟𑁂𑀦𑁂𑀓𑁂 𑀤𑀫𑀬𑀦𑁆𑀢𑀺,_  
_𑀅𑀗𑁆𑀓𑀼𑀲𑁂𑀳𑀺 𑀓𑀲𑀸𑀳𑀺 𑀘;_  
_𑀅𑀤𑀡𑁆𑀟𑁂𑀦 𑀅𑀲𑀢𑁆𑀣𑁂𑀦,_  
_𑀦𑀸𑀕𑁄 𑀤𑀦𑁆𑀢𑁄 𑀫𑀳𑁂𑀲𑀺𑀦𑀸”𑀢𑀺𑁇_  


1557\. 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺—  “𑀬𑀸𑀯 𑀧𑀸𑀧𑁄 𑀅𑀬𑀁 𑀤𑁂𑀯𑀤𑀢𑁆𑀢𑁄, 𑀅𑀮𑀓𑁆𑀔𑀺𑀓𑁄, 𑀬𑀢𑁆𑀭 𑀳𑀺 𑀦𑀸𑀫 𑀲𑀫𑀡𑀲𑁆𑀲 𑀕𑁄𑀢𑀫𑀲𑁆𑀲 𑀏𑀯𑀁𑀫𑀳𑀺𑀤𑁆𑀥𑀺𑀓𑀲𑁆𑀲 𑀏𑀯𑀁𑀫𑀳𑀸𑀦𑀼𑀪𑀸𑀯𑀲𑁆𑀲 𑀯𑀥𑀸𑀬 𑀧𑀭𑀓𑁆𑀓𑀫𑀺𑀲𑁆𑀲𑀢𑀻”𑀢𑀺𑁇 𑀤𑁂𑀯𑀤𑀢𑁆𑀢𑀲𑁆𑀲 𑀮𑀸𑀪𑀲𑀓𑁆𑀓𑀸𑀭𑁄 𑀧𑀭𑀺𑀳𑀸𑀬𑀺𑁇 𑀪𑀕𑀯𑀢𑁄 𑀘 𑀮𑀸𑀪𑀲𑀓𑁆𑀓𑀸𑀭𑁄 𑀅𑀪𑀺𑀯𑀟𑁆𑀠𑀺𑁇

[Go to previous page (7.2.4 Lohituppādakakamma)](7.2.4.md) / [Go to parent page (7.2 Dutiyabhāṇavāra)](../4V/7/7.2.md) / [Go to next page (7.2.6 Pañcavatthuyācanakathā)](7.2.6.md)


