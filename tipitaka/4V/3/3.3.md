
[Home](/) / [4V Cūḷavaggapāḷi](../../4V.md) / [3 Samuccayakkhandhaka](../3.md)

# 𑁩𑁇𑁩 𑀘𑀢𑁆𑀢𑀸𑀮𑀻𑀲𑀓

* 𑀲𑀫𑀼𑀘𑁆𑀘𑀬𑀓𑁆𑀔𑀦𑁆𑀥𑀓

* 𑀘𑀢𑁆𑀢𑀸𑀮𑀻𑀲𑀓

(160.)

673\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑁄 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀯𑀺𑀩𑁆𑀪𑀫𑀺𑁇 𑀲𑁄 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀽 𑀉𑀧𑀲𑀫𑁆𑀧𑀤𑀁 𑀬𑀸𑀘𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇

674\. “𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀯𑀺𑀩𑁆𑀪𑀫𑀢𑀺𑁇 𑀯𑀺𑀩𑁆𑀪𑀦𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁧)

675\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀲𑀸𑀫𑀡𑁂𑀭𑁄 𑀳𑁄𑀢𑀺𑁇 𑀲𑀸𑀫𑀡𑁂𑀭𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁨)

676\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀉𑀫𑁆𑀫𑀢𑁆𑀢𑀓𑁄 𑀳𑁄𑀢𑀺𑁇 𑀉𑀫𑁆𑀫𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀅𑀦𑀼𑀫𑁆𑀫𑀢𑁆𑀢𑀓𑁄 𑀳𑁄𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁩)

677\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺𑁇 𑀔𑀺𑀢𑁆𑀢𑀘𑀺𑀢𑁆𑀢𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀅𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁪)

678\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄 𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺𑁇 𑀯𑁂𑀤𑀦𑀸𑀝𑁆𑀝𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀅𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁫)

679\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄, 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁬)

680\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄, 𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁭)

681\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀭𑀺𑀯𑀲𑀦𑁆𑀢𑁄, 𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸, 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀧𑀭𑀺𑀯𑀸𑀲𑁄 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄, 𑀅𑀯𑀲𑁂𑀲𑁄 𑀧𑀭𑀺𑀯𑀲𑀺𑀢𑀩𑁆𑀩𑁄𑁇 (𑁮)

(161.)

682\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸𑀭𑀳𑁄 𑀯𑀺𑀩𑁆𑀪𑀫𑀢𑀺𑁇 𑀯𑀺𑀩𑁆𑀪𑀦𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄𑁇 𑀲𑁄 𑀪𑀺𑀓𑁆𑀔𑀼 𑀫𑀽𑀮𑀸𑀬 𑀧𑀝𑀺𑀓𑀲𑁆𑀲𑀺𑀢𑀩𑁆𑀩𑁄𑁇 (𑁯)

683\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸𑀭𑀳𑁄 𑀲𑀸𑀫𑀡𑁂𑀭𑁄 𑀳𑁄𑀢𑀺…𑀧𑁂…  𑀉𑀫𑁆𑀫𑀢𑁆𑀢𑀓𑁄 𑀳𑁄𑀢𑀺…𑀧𑁂…  𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺…𑀧𑁂…  𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸, 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄𑁇 𑀲𑁄 𑀪𑀺𑀓𑁆𑀔𑀼 𑀫𑀽𑀮𑀸𑀬 𑀧𑀝𑀺𑀓𑀲𑁆𑀲𑀺𑀢𑀩𑁆𑀩𑁄𑁇 (𑁧𑁬)

(162.)

684\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀸𑀦𑀢𑁆𑀢𑀸𑀭𑀳𑁄 𑀯𑀺𑀩𑁆𑀪𑀫𑀢𑀺𑁇 𑀯𑀺𑀩𑁆𑀪𑀦𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀸𑀦𑀢𑁆𑀢𑀤𑀸𑀦𑀁 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁧𑁭)

685\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀸𑀦𑀢𑁆𑀢𑀸𑀭𑀳𑁄 𑀲𑀸𑀫𑀡𑁂𑀭𑁄 𑀳𑁄𑀢𑀺…𑀧𑁂…  𑀉𑀫𑁆𑀫𑀢𑁆𑀢𑀓𑁄 𑀳𑁄𑀢𑀺…𑀧𑁂…  𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺…𑀧𑁂…  𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸, 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀸𑀦𑀢𑁆𑀢𑀤𑀸𑀦𑀁 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁨𑁪)

(163.)

686\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀸𑀦𑀢𑁆𑀢𑀁 𑀘𑀭𑀦𑁆𑀢𑁄 𑀯𑀺𑀩𑁆𑀪𑀫𑀢𑀺𑁇 𑀯𑀺𑀩𑁆𑀪𑀦𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀸𑀦𑀢𑁆𑀢𑀘𑀭𑀺𑀬𑀸 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄; 𑀬𑀁 𑀫𑀸𑀦𑀢𑁆𑀢𑀁 𑀤𑀺𑀦𑁆𑀦𑀁 𑀲𑀼𑀤𑀺𑀦𑁆𑀦𑀁, 𑀬𑀁 𑀫𑀸𑀦𑀢𑁆𑀢𑀁 𑀘𑀺𑀡𑁆𑀡𑀁 𑀲𑀼𑀘𑀺𑀡𑁆𑀡𑀁, 𑀅𑀯𑀲𑁂𑀲𑀁 𑀘𑀭𑀺𑀢𑀩𑁆𑀩𑀁𑁇 (𑁨𑁫)

687\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀫𑀸𑀦𑀢𑁆𑀢𑀁 𑀘𑀭𑀦𑁆𑀢𑁄 𑀲𑀸𑀫𑀡𑁂𑀭𑁄 𑀳𑁄𑀢𑀺…𑀧𑁂…  𑀉𑀫𑁆𑀫𑀢𑁆𑀢𑀓𑁄 𑀳𑁄𑀢𑀺…𑀧𑁂…  𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺…𑀧𑁂…  𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸, 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀫𑀸𑀦𑀢𑁆𑀢𑀘𑀭𑀺𑀬𑀸 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀼𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄; 𑀬𑀁 𑀫𑀸𑀦𑀢𑁆𑀢𑀁 𑀤𑀺𑀦𑁆𑀦𑀁 𑀲𑀼𑀤𑀺𑀦𑁆𑀦𑀁, 𑀬𑀁 𑀫𑀸𑀦𑀢𑁆𑀢𑀁 𑀘𑀺𑀡𑁆𑀡𑀁 𑀲𑀼𑀘𑀺𑀡𑁆𑀡𑀁, 𑀅𑀯𑀲𑁂𑀲𑀁 𑀘𑀭𑀺𑀢𑀩𑁆𑀩𑀁𑁇 (𑁩𑁨)

(164.)

688\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀩𑁆𑀪𑀸𑀦𑀸𑀭𑀳𑁄 𑀯𑀺𑀩𑁆𑀪𑀫𑀢𑀺𑁇 𑀯𑀺𑀩𑁆𑀪𑀦𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀅𑀩𑁆𑀪𑀸𑀦𑀁 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀉𑀧𑀲𑀫𑁆𑀧𑀚𑁆𑀚𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄; 𑀬𑀁 𑀫𑀸𑀦𑀢𑁆𑀢𑀁 𑀤𑀺𑀦𑁆𑀦𑀁 𑀲𑀼𑀤𑀺𑀦𑁆𑀦𑀁, 𑀬𑀁 𑀫𑀸𑀦𑀢𑁆𑀢𑀁 𑀘𑀺𑀡𑁆𑀡𑀁 𑀲𑀼𑀘𑀺𑀡𑁆𑀡𑀁𑁇 𑀲𑁄 𑀪𑀺𑀓𑁆𑀔𑀼 𑀅𑀩𑁆𑀪𑁂𑀢𑀩𑁆𑀩𑁄𑁇 (𑁩𑁩)

689\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀩𑁆𑀪𑀸𑀦𑀸𑀭𑀳𑁄 𑀲𑀸𑀫𑀡𑁂𑀭𑁄 𑀳𑁄𑀢𑀺…𑀧𑁂…  𑀉𑀫𑁆𑀫𑀢𑁆𑀢𑀓𑁄 𑀳𑁄𑀢𑀺…𑀧𑁂…  𑀔𑀺𑀢𑁆𑀢𑀘𑀺𑀢𑁆𑀢𑁄 𑀳𑁄𑀢𑀺…𑀧𑁂…  𑀯𑁂𑀤𑀦𑀸𑀝𑁆𑀝𑁄 𑀳𑁄𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺…𑀧𑁂…  𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸, 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂, 𑀉𑀓𑁆𑀔𑀺𑀧𑀺𑀬𑁆𑀬𑀢𑀺𑁇 𑀉𑀓𑁆𑀔𑀺𑀢𑁆𑀢𑀓𑀲𑁆𑀲, 𑀪𑀺𑀓𑁆𑀔𑀯𑁂, 𑀅𑀩𑁆𑀪𑀸𑀦𑀁 𑀦 𑀭𑀼𑀳𑀢𑀺𑁇 𑀲𑁄 𑀘𑁂 𑀧𑀼𑀦 𑀑𑀲𑀸𑀭𑀺𑀬𑁆𑀬𑀢𑀺, 𑀢𑀲𑁆𑀲 𑀢𑀤𑁂𑀯 𑀧𑀼𑀭𑀺𑀫𑀁 𑀧𑀭𑀺𑀯𑀸𑀲𑀤𑀸𑀦𑀁𑁇 𑀬𑁄 𑀧𑀭𑀺𑀯𑀸𑀲𑁄 𑀤𑀺𑀦𑁆𑀦𑁄 𑀲𑀼𑀤𑀺𑀦𑁆𑀦𑁄, 𑀬𑁄 𑀧𑀭𑀺𑀯𑀼𑀢𑁆𑀣𑁄 𑀲𑀼𑀧𑀭𑀺𑀯𑀼𑀢𑁆𑀣𑁄; 𑀬𑀁 𑀫𑀸𑀦𑀢𑁆𑀢𑀁 𑀤𑀺𑀦𑁆𑀦𑀁 𑀲𑀼𑀤𑀺𑀦𑁆𑀦𑀁, 𑀬𑀁 𑀫𑀸𑀦𑀢𑁆𑀢𑀁 𑀘𑀺𑀡𑁆𑀡𑀁 𑀲𑀼𑀘𑀺𑀡𑁆𑀡𑀁𑁇 𑀲𑁄 𑀪𑀺𑀓𑁆𑀔𑀼 𑀅𑀩𑁆𑀪𑁂𑀢𑀩𑁆𑀩𑁄𑁇 (𑁪𑁦)

---

690\. 𑀘𑀢𑁆𑀢𑀸𑀮𑀻𑀲𑀓𑀁 𑀲𑀫𑀢𑁆𑀢𑀁𑁇



[Go to previous page (3.2.5 Suddhantaparivāsa)](3.2/3.2.5.md) / [Go to parent page (3 Samuccayakkhandhaka)](../3.md) / [Go to next page (3.4 Chattiṃsaka)](3.4.md)


