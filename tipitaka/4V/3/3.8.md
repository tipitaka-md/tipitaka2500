
[Home](/) / [4V Cūḷavaggapāḷi](../../4V.md) / [3 Samuccayakkhandhaka](../3.md)

# 𑁩𑁇𑁮 𑀤𑁆𑀯𑁂𑀪𑀺𑀓𑁆𑀔𑀼𑀯𑀸𑀭𑀏𑀓𑀸𑀤𑀲𑀓

* 𑀲𑀫𑀼𑀘𑁆𑀘𑀬𑀓𑁆𑀔𑀦𑁆𑀥𑀓

* 𑀤𑁆𑀯𑁂𑀪𑀺𑀓𑁆𑀔𑀼𑀯𑀸𑀭𑀏𑀓𑀸𑀤𑀲𑀓

(181.)

745\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁧)

746\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀯𑁂𑀫𑀢𑀺𑀓𑀸 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁨)

747\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀫𑀺𑀲𑁆𑀲𑀓𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁩)

748\. 𑀤𑁆𑀯𑁂 𑀪𑀺𑀓𑁆𑀔𑀽 𑀫𑀺𑀲𑁆𑀲𑀓𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀫𑀺𑀲𑁆𑀲𑀓𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁪)

749\. 𑀤𑁆𑀯𑁂 𑀪𑀺𑀓𑁆𑀔𑀽 𑀫𑀺𑀲𑁆𑀲𑀓𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀫𑀺𑀲𑁆𑀲𑀓𑁂 𑀫𑀺𑀲𑁆𑀲𑀓𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁫)

750\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀼𑀤𑁆𑀥𑀓𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀼𑀤𑁆𑀥𑀓𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀉𑀪𑁄𑀧𑀺 𑀬𑀣𑀸𑀥𑀫𑁆𑀫𑀁 𑀓𑀸𑀭𑀸𑀧𑁂𑀢𑀩𑁆𑀩𑀸𑁇 (𑁬)

751\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀼𑀤𑁆𑀥𑀓𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀼𑀤𑁆𑀥𑀓𑁂 𑀲𑀼𑀤𑁆𑀥𑀓𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀉𑀪𑁄𑀧𑀺 𑀬𑀣𑀸𑀥𑀫𑁆𑀫𑀁 𑀓𑀸𑀭𑀸𑀧𑁂𑀢𑀩𑁆𑀩𑀸𑁇 (𑁭)

752\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑀲𑁆𑀲 𑀳𑁄𑀢𑀺 𑀆𑀭𑁄𑀘𑁂𑀲𑁆𑀲𑀸𑀫𑀻𑀢𑀺, 𑀏𑀓𑀲𑁆𑀲 𑀳𑁄𑀢𑀺 𑀦 𑀆𑀭𑁄𑀘𑁂𑀲𑁆𑀲𑀸𑀫𑀻𑀢𑀺𑁇 𑀲𑁄 𑀧𑀞𑀫𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺, 𑀤𑀼𑀢𑀺𑀬𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺, 𑀢𑀢𑀺𑀬𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺—  𑀉𑀝𑁆𑀞𑀺𑀢𑁂 𑀅𑀭𑀼𑀡𑁂 𑀙𑀦𑁆𑀦𑀸 𑀳𑁄𑀢𑀺 𑀆𑀧𑀢𑁆𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁮)

753\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀢𑁂 𑀕𑀘𑁆𑀙𑀦𑁆𑀢𑀺 𑀆𑀭𑁄𑀘𑁂𑀲𑁆𑀲𑀸𑀫𑀸𑀢𑀺𑁇 𑀏𑀓𑀲𑁆𑀲 𑀅𑀦𑁆𑀢𑀭𑀸𑀫𑀕𑁆𑀕𑁂 𑀫𑀓𑁆𑀔𑀥𑀫𑁆𑀫𑁄 𑀉𑀧𑁆𑀧𑀚𑁆𑀚𑀢𑀺 𑀦 𑀆𑀭𑁄𑀘𑁂𑀲𑁆𑀲𑀸𑀫𑀻𑀢𑀺𑁇 𑀲𑁄 𑀧𑀞𑀫𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺, 𑀤𑀼𑀢𑀺𑀬𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺, 𑀢𑀢𑀺𑀬𑀫𑁆𑀧𑀺 𑀬𑀸𑀫𑀁 𑀙𑀸𑀤𑁂𑀢𑀺—  𑀉𑀝𑁆𑀞𑀺𑀢𑁂 𑀅𑀭𑀼𑀡𑁂 𑀙𑀦𑁆𑀦𑀸 𑀳𑁄𑀢𑀺 𑀆𑀧𑀢𑁆𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁯)

754\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀢𑁂 𑀉𑀫𑁆𑀫𑀢𑁆𑀢𑀓𑀸 𑀳𑁄𑀦𑁆𑀢𑀺𑁇 𑀢𑁂 𑀧𑀘𑁆𑀙𑀸 𑀅𑀦𑀼𑀫𑁆𑀫𑀢𑁆𑀢𑀓𑀸 𑀳𑀼𑀢𑁆𑀯𑀸 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁧𑁦)

755\. 𑀤𑁆𑀯𑁂 𑀪𑀺𑀓𑁆𑀔𑀽 𑀲𑀁𑀖𑀸𑀤𑀺𑀲𑁂𑀲𑀁 𑀆𑀧𑀦𑁆𑀦𑀸 𑀳𑁄𑀦𑁆𑀢𑀺𑁇 𑀢𑁂 𑀧𑀸𑀢𑀺𑀫𑁄𑀓𑁆𑀔𑁂 𑀉𑀤𑁆𑀤𑀺𑀲𑁆𑀲𑀫𑀸𑀦𑁂 𑀏𑀯𑀁 𑀯𑀤𑀦𑁆𑀢𑀺—  ‘𑀇𑀤𑀸𑀦𑁂𑀯 𑀔𑁄 𑀫𑀬𑀁 𑀚𑀸𑀦𑀸𑀫—  𑀅𑀬𑀫𑁆𑀧𑀺 𑀓𑀺𑀭 𑀥𑀫𑁆𑀫𑁄 𑀲𑀼𑀢𑁆𑀢𑀸𑀕𑀢𑁄 𑀲𑀼𑀢𑁆𑀢𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑁆𑀯𑀤𑁆𑀥𑀫𑀸𑀲𑀁 𑀉𑀤𑁆𑀤𑁂𑀲𑀁 𑀆𑀕𑀘𑁆𑀙𑀢𑀻’𑀢𑀺𑁇 𑀢𑁂 𑀲𑀁𑀖𑀸𑀤𑀺𑀲𑁂𑀲𑁂 𑀲𑀁𑀖𑀸𑀤𑀺𑀲𑁂𑀲𑀤𑀺𑀝𑁆𑀞𑀺𑀦𑁄 𑀳𑁄𑀦𑁆𑀢𑀺𑁇 𑀏𑀓𑁄 𑀙𑀸𑀤𑁂𑀢𑀺, 𑀏𑀓𑁄 𑀦𑀘𑁆𑀙𑀸𑀤𑁂𑀢𑀺𑁇 𑀬𑁄 𑀙𑀸𑀤𑁂𑀢𑀺 𑀲𑁄 𑀤𑀼𑀓𑁆𑀓𑀝𑀁 𑀤𑁂𑀲𑀸𑀧𑁂𑀢𑀩𑁆𑀩𑁄𑁇 𑀬𑀣𑀸𑀧𑀝𑀺𑀘𑁆𑀙𑀦𑁆𑀦𑁂 𑀘𑀲𑁆𑀲 𑀧𑀭𑀺𑀯𑀸𑀲𑀁 𑀤𑀢𑁆𑀯𑀸 𑀉𑀪𑀺𑀦𑁆𑀦𑀫𑁆𑀧𑀺 𑀫𑀸𑀦𑀢𑁆𑀢𑀁 𑀤𑀸𑀢𑀩𑁆𑀩𑀁𑁇 (𑁧𑁧)

---

756\. 𑀤𑁆𑀯𑁂𑀪𑀺𑀓𑁆𑀔𑀼𑀯𑀸𑀭𑀏𑀓𑀸𑀤𑀲𑀓𑀁 𑀦𑀺𑀝𑁆𑀞𑀺𑀢𑀁𑁇



[Go to previous page (3.7 Parimāṇādivāraaṭṭhaka)](3.7.md) / [Go to parent page (3 Samuccayakkhandhaka)](../3.md) / [Go to next page (3.9 Mūlāyaavisuddhinavaka)](3.9.md)


