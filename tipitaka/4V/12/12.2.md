
[Home](/) / [4V Cūḷavaggapāḷi](../../4V.md) / [12 Sattasatikakkhandhaka](../12.md)

# 𑁧𑁨𑁇𑁨 𑀤𑀼𑀢𑀺𑀬𑀪𑀸𑀡𑀯𑀸𑀭

### 𑀲𑀢𑁆𑀢𑀲𑀢𑀺𑀓𑀓𑁆𑀔𑀦𑁆𑀥𑀓

### 𑀤𑀼𑀢𑀺𑀬𑀪𑀸𑀡𑀯𑀸𑀭

(453.)

2248\. 𑀅𑀲𑁆𑀲𑁄𑀲𑀼𑀁 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽—  “𑀬𑀲𑁄 𑀓𑀺𑀭 𑀓𑀸𑀓𑀡𑁆𑀟𑀓𑀧𑀼𑀢𑁆𑀢𑁄 𑀇𑀤𑀁 𑀅𑀥𑀺𑀓𑀭𑀡𑀁 𑀆𑀤𑀺𑀬𑀺𑀢𑀼𑀓𑀸𑀫𑁄 𑀧𑀓𑁆𑀔𑀁 𑀧𑀭𑀺𑀬𑁂𑀲𑀢𑀺, 𑀮𑀪𑀢𑀺 𑀘 𑀓𑀺𑀭 𑀧𑀓𑁆𑀔𑀦𑁆”𑀢𑀺𑁇 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸𑀦𑀁 𑀯𑀚𑁆𑀚𑀺𑀧𑀼𑀢𑁆𑀢𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀏𑀢𑀤𑀳𑁄𑀲𑀺—  “𑀇𑀤𑀁 𑀔𑁄 𑀅𑀥𑀺𑀓𑀭𑀡𑀁 𑀓𑀓𑁆𑀔𑀍𑀅𑀜𑁆𑀘 𑀯𑀸𑀍𑀅𑀜𑁆𑀘𑁇 𑀓𑀁 𑀦𑀼 𑀔𑁄 𑀫𑀬𑀁 𑀧𑀓𑁆𑀔𑀁 𑀮𑀪𑁂𑀬𑁆𑀬𑀸𑀫, 𑀬𑁂𑀦 𑀫𑀬𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀩𑀮𑀯𑀦𑁆𑀢𑀢𑀭𑀸 𑀅𑀲𑁆𑀲𑀸𑀫𑀸”𑀢𑀺𑁇

2249\. 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸𑀦𑀁 𑀯𑀚𑁆𑀚𑀺𑀧𑀼𑀢𑁆𑀢𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀏𑀢𑀤𑀳𑁄𑀲𑀺—  “𑀅𑀬𑀁 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀩𑀳𑀼𑀲𑁆𑀲𑀼𑀢𑁄 𑀆𑀕𑀢𑀸𑀕𑀫𑁄 𑀥𑀫𑁆𑀫𑀥𑀭𑁄 𑀯𑀺𑀦𑀬𑀥𑀭𑁄 𑀫𑀸𑀢𑀺𑀓𑀸𑀥𑀭𑁄 𑀧𑀡𑁆𑀟𑀺𑀢𑁄 𑀯𑀺𑀬𑀢𑁆𑀢𑁄 𑀫𑁂𑀥𑀸𑀯𑀻 𑀮𑀚𑁆𑀚𑀻 𑀓𑀼𑀓𑁆𑀓𑀼𑀘𑁆𑀘𑀓𑁄 𑀲𑀺𑀓𑁆𑀔𑀸𑀓𑀸𑀫𑁄𑁇 𑀲𑀘𑁂 𑀫𑀬𑀁 𑀆𑀬𑀲𑁆𑀫𑀦𑁆𑀢𑀁 𑀭𑁂𑀯𑀢𑀁 𑀧𑀓𑁆𑀔𑀁 𑀮𑀪𑁂𑀬𑁆𑀬𑀸𑀫, 𑀏𑀯𑀁 𑀫𑀬𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀩𑀮𑀯𑀦𑁆𑀢𑀢𑀭𑀸 𑀅𑀲𑁆𑀲𑀸𑀫𑀸”𑀢𑀺𑁇

2250\. 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀧𑀳𑀽𑀢𑀁 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁 𑀧𑀝𑀺𑀬𑀸𑀤𑁂𑀲𑀼𑀁—  𑀧𑀢𑁆𑀢𑀫𑁆𑀧𑀺, 𑀘𑀻𑀯𑀭𑀫𑁆𑀧𑀺, 𑀦𑀺𑀲𑀻𑀤𑀦𑀫𑁆𑀧𑀺, 𑀲𑀽𑀘𑀺𑀖𑀭𑀫𑁆𑀧𑀺, 𑀓𑀸𑀬𑀩𑀦𑁆𑀥𑀦𑀫𑁆𑀧𑀺, 𑀧𑀭𑀺𑀲𑁆𑀲𑀸𑀯𑀦𑀫𑁆𑀧𑀺, 𑀥𑀫𑁆𑀫𑀓𑀭𑀡𑀫𑁆𑀧𑀺𑁇 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀢𑀁 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁 𑀆𑀤𑀸𑀬 𑀦𑀸𑀯𑀸𑀬 𑀲𑀳𑀚𑀸𑀢𑀺𑀁 𑀉𑀚𑁆𑀚𑀯𑀺𑀁𑀲𑀼; 𑀦𑀸𑀯𑀸𑀬 𑀧𑀘𑁆𑀘𑁄𑀭𑁄𑀳𑀺𑀢𑁆𑀯𑀸 𑀅𑀜𑁆𑀜𑀢𑀭𑀲𑁆𑀫𑀺𑀁 𑀭𑀼𑀓𑁆𑀔𑀫𑀽𑀮𑁂 𑀪𑀢𑁆𑀢𑀯𑀺𑀲𑁆𑀲𑀕𑁆𑀕𑀁 𑀓𑀭𑁄𑀦𑁆𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀢𑁄 𑀲𑀸𑀍𑀳𑀲𑁆𑀲 𑀭𑀳𑁄𑀕𑀢𑀲𑁆𑀲 𑀧𑀝𑀺𑀲𑀮𑁆𑀮𑀻𑀦𑀲𑁆𑀲 𑀏𑀯𑀁 𑀘𑁂𑀢𑀲𑁄 𑀧𑀭𑀺𑀯𑀺𑀢𑀓𑁆𑀓𑁄 𑀉𑀤𑀧𑀸𑀤𑀺—  “𑀓𑁂 𑀦𑀼 𑀔𑁄 𑀥𑀫𑁆𑀫𑀯𑀸𑀤𑀺𑀦𑁄—  𑀧𑀸𑀘𑀻𑀦𑀓𑀸 𑀯𑀸 𑀪𑀺𑀓𑁆𑀔𑀽, 𑀧𑀸𑀯𑁂𑀬𑁆𑀬𑀓𑀸 𑀯𑀸”𑀢𑀺? 𑀅𑀣 𑀔𑁄 𑀆𑀬𑀲𑁆𑀫𑀢𑁄 𑀲𑀸𑀍𑀳𑀲𑁆𑀲, 𑀥𑀫𑁆𑀫𑀜𑁆𑀘 𑀯𑀺𑀦𑀬𑀜𑁆𑀘 𑀘𑁂𑀢𑀲𑀸 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑀲𑁆𑀲, 𑀏𑀢𑀤𑀳𑁄𑀲𑀺—  “𑀅𑀥𑀫𑁆𑀫𑀯𑀸𑀤𑀺𑀦𑁄 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀥𑀫𑁆𑀫𑀯𑀸𑀤𑀺𑀦𑁄 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽”𑀢𑀺𑁇

2251\. 𑀅𑀣 𑀔𑁄 𑀅𑀜𑁆𑀜𑀢𑀭𑀸 𑀲𑀼𑀤𑁆𑀥𑀸𑀯𑀸𑀲𑀓𑀸𑀬𑀺𑀓𑀸 𑀤𑁂𑀯𑀢𑀸 𑀆𑀬𑀲𑁆𑀫𑀢𑁄 𑀲𑀸𑀍𑀳𑀲𑁆𑀲 𑀘𑁂𑀢𑀲𑀸 𑀘𑁂𑀢𑁄𑀧𑀭𑀺𑀯𑀺𑀢𑀓𑁆𑀓𑀫𑀜𑁆𑀜𑀸𑀬—  𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀩𑀮𑀯𑀸 𑀧𑀼𑀭𑀺𑀲𑁄 𑀲𑀫𑀺𑀜𑁆𑀚𑀺𑀢𑀁 𑀯𑀸 𑀩𑀸𑀳𑀁 𑀧𑀲𑀸𑀭𑁂𑀬𑁆𑀬, 𑀧𑀲𑀸𑀭𑀺𑀢𑀁 𑀯𑀸 𑀩𑀸𑀳𑀁 𑀲𑀫𑀺𑀜𑁆𑀚𑁂𑀬𑁆𑀬; 𑀏𑀯𑀫𑁂𑀯—  𑀲𑀼𑀤𑁆𑀥𑀸𑀯𑀸𑀲𑁂𑀲𑀼 𑀤𑁂𑀯𑁂𑀲𑀼 𑀅𑀦𑁆𑀢𑀭𑀳𑀺𑀢𑀸 𑀆𑀬𑀲𑁆𑀫𑀢𑁄 𑀲𑀸𑀍𑀳𑀲𑁆𑀲 𑀲𑀫𑁆𑀫𑀼𑀔𑁂 𑀧𑀸𑀢𑀼𑀭𑀳𑁄𑀲𑀺𑁇 𑀅𑀣 𑀔𑁄 𑀲𑀸 𑀤𑁂𑀯𑀢𑀸 𑀆𑀬𑀲𑁆𑀫𑀦𑁆𑀢𑀁 𑀲𑀸𑀍𑀳𑀁 𑀏𑀢𑀤𑀯𑁄𑀘—  “𑀲𑀸𑀥𑀼, 𑀪𑀦𑁆𑀢𑁂 𑀲𑀸𑀍𑀳, 𑀅𑀥𑀫𑁆𑀫𑀯𑀸𑀤𑀻 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀥𑀫𑁆𑀫𑀯𑀸𑀤𑀻 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽𑁇 𑀢𑁂𑀦 𑀳𑀺, 𑀪𑀦𑁆𑀢𑁂 𑀲𑀸𑀍𑀳, 𑀬𑀣𑀸𑀥𑀫𑁆𑀫𑁄 𑀢𑀣𑀸 𑀢𑀺𑀝𑁆𑀞𑀸𑀳𑀻”𑀢𑀺𑁇 “𑀧𑀼𑀩𑁆𑀩𑁂𑀧𑀺 𑀘𑀸𑀳𑀁, 𑀤𑁂𑀯𑀢𑁂, 𑀏𑀢𑀭𑀳𑀺 𑀘 𑀬𑀣𑀸𑀥𑀫𑁆𑀫𑁄 𑀢𑀣𑀸 𑀞𑀺𑀢𑁄; 𑀅𑀧𑀺 𑀘𑀸𑀳𑀁 𑀦 𑀢𑀸𑀯 𑀤𑀺𑀝𑁆𑀞𑀺𑀁 𑀆𑀯𑀺 𑀓𑀭𑁄𑀫𑀺, 𑀅𑀧𑁆𑀧𑁂𑀯 𑀦𑀸𑀫 𑀫𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀲𑀫𑁆𑀫𑀦𑁆𑀦𑁂𑀬𑁆𑀬𑀸”𑀢𑀺𑁇

(454.)

2252\. 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀢𑀁 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁 𑀆𑀤𑀸𑀬 𑀬𑁂𑀦𑀸𑀬𑀲𑁆𑀫𑀸 𑀭𑁂𑀯𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁𑀲𑀼, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀭𑁂𑀯𑀢𑀁 𑀏𑀢𑀤𑀯𑁄𑀘𑀼𑀁—  “𑀧𑀝𑀺𑀕𑁆𑀕𑀡𑁆𑀳𑀸𑀢𑀼, 𑀪𑀦𑁆𑀢𑁂, 𑀣𑁂𑀭𑁄 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁—  𑀧𑀢𑁆𑀢𑀫𑁆𑀧𑀺, 𑀘𑀻𑀯𑀭𑀫𑁆𑀧𑀺, 𑀦𑀺𑀲𑀻𑀤𑀦𑀫𑁆𑀧𑀺, 𑀲𑀽𑀘𑀺𑀖𑀭𑀫𑁆𑀧𑀺, 𑀓𑀸𑀬𑀩𑀦𑁆𑀥𑀦𑀫𑁆𑀧𑀺, 𑀧𑀭𑀺𑀲𑁆𑀲𑀸𑀯𑀦𑀫𑁆𑀧𑀺, 𑀥𑀫𑁆𑀫𑀓𑀭𑀡𑀫𑁆𑀧𑀻”𑀢𑀺𑁇 “𑀅𑀮𑀁, 𑀆𑀯𑀼𑀲𑁄, 𑀧𑀭𑀺𑀧𑀼𑀡𑁆𑀡𑀁 𑀫𑁂 𑀧𑀢𑁆𑀢𑀘𑀻𑀯𑀭𑀦𑁆”𑀢𑀺 𑀦 𑀇𑀘𑁆𑀙𑀺 𑀧𑀝𑀺𑀕𑁆𑀕𑀳𑁂𑀢𑀼𑀁𑁇

2253\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀉𑀢𑁆𑀢𑀭𑁄 𑀦𑀸𑀫 𑀪𑀺𑀓𑁆𑀔𑀼 𑀯𑀻𑀲𑀢𑀺𑀯𑀲𑁆𑀲𑁄 𑀆𑀬𑀲𑁆𑀫𑀢𑁄 𑀭𑁂𑀯𑀢𑀲𑁆𑀲 𑀉𑀧𑀝𑁆𑀞𑀸𑀓𑁄 𑀳𑁄𑀢𑀺𑁇 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀬𑁂𑀦𑀸𑀬𑀲𑁆𑀫𑀸 𑀉𑀢𑁆𑀢𑀭𑁄 𑀢𑁂𑀦𑀼𑀧𑀲𑀗𑁆𑀓𑀫𑀺𑀁𑀲𑀼, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀉𑀢𑁆𑀢𑀭𑀁 𑀏𑀢𑀤𑀯𑁄𑀘𑀼𑀁—  “𑀧𑀝𑀺𑀕𑁆𑀕𑀡𑁆𑀳𑀸𑀢𑀼 𑀆𑀬𑀲𑁆𑀫𑀸 𑀉𑀢𑁆𑀢𑀭𑁄 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁—  𑀧𑀢𑁆𑀢𑀫𑁆𑀧𑀺, 𑀘𑀻𑀯𑀭𑀫𑁆𑀧𑀺, 𑀦𑀺𑀲𑀻𑀤𑀦𑀫𑁆𑀧𑀺, 𑀲𑀽𑀘𑀺𑀖𑀭𑀫𑁆𑀧𑀺, 𑀓𑀸𑀬𑀩𑀦𑁆𑀥𑀦𑀫𑁆𑀧𑀺, 𑀧𑀭𑀺𑀲𑁆𑀲𑀸𑀯𑀦𑀫𑁆𑀧𑀺, 𑀥𑀫𑁆𑀫𑀓𑀭𑀡𑀫𑁆𑀧𑀻”𑀢𑀺𑁇 “𑀅𑀮𑀁, 𑀆𑀯𑀼𑀲𑁄, 𑀧𑀭𑀺𑀧𑀼𑀡𑁆𑀡𑀁 𑀫𑁂 𑀧𑀢𑁆𑀢𑀘𑀻𑀯𑀭𑀦𑁆”𑀢𑀺 𑀦 𑀇𑀘𑁆𑀙𑀺 𑀧𑀝𑀺𑀕𑁆𑀕𑀳𑁂𑀢𑀼𑀁𑁇 “𑀫𑀦𑀼𑀲𑁆𑀲𑀸 𑀔𑁄, 𑀆𑀯𑀼𑀲𑁄 𑀉𑀢𑁆𑀢𑀭, 𑀪𑀕𑀯𑀢𑁄 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁 𑀉𑀧𑀦𑀸𑀫𑁂𑀦𑁆𑀢𑀺𑁇 𑀲𑀘𑁂 𑀪𑀕𑀯𑀸 𑀧𑀝𑀺𑀕𑁆𑀕𑀡𑁆𑀳𑀸𑀢𑀺, 𑀢𑁂𑀦𑁂𑀯 𑀢𑁂 𑀅𑀢𑁆𑀢𑀫𑀦𑀸 𑀳𑁄𑀦𑁆𑀢𑀺𑁇 𑀦𑁄 𑀘𑁂 𑀪𑀕𑀯𑀸 𑀧𑀝𑀺𑀕𑁆𑀕𑀡𑁆𑀳𑀸𑀢𑀺, 𑀆𑀬𑀲𑁆𑀫𑀢𑁄 𑀆𑀦𑀦𑁆𑀤𑀲𑁆𑀲 𑀉𑀧𑀦𑀸𑀫𑁂𑀦𑁆𑀢𑀺—  𑀧𑀝𑀺𑀕𑁆𑀕𑀡𑁆𑀳𑀸𑀢𑀼, 𑀪𑀦𑁆𑀢𑁂, 𑀣𑁂𑀭𑁄 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁𑁇 𑀬𑀣𑀸 𑀪𑀕𑀯𑀢𑀸 𑀧𑀝𑀺𑀕𑁆𑀕𑀳𑀺𑀢𑁄, 𑀏𑀯𑀫𑁂𑀯 𑀲𑁄 𑀪𑀯𑀺𑀲𑁆𑀲𑀢𑀻𑀢𑀺𑁇 𑀧𑀝𑀺𑀕𑁆𑀕𑀡𑁆𑀳𑀸𑀢𑀼 𑀆𑀬𑀲𑁆𑀫𑀸 𑀉𑀢𑁆𑀢𑀭𑁄 𑀲𑀸𑀫𑀡𑀓𑀁 𑀧𑀭𑀺𑀓𑁆𑀔𑀸𑀭𑀁𑁇 𑀬𑀣𑀸 𑀣𑁂𑀭𑁂𑀦 𑀧𑀝𑀺𑀕𑁆𑀕𑀳𑀺𑀢𑁄, 𑀏𑀯𑀫𑁂𑀯 𑀲𑁄 𑀪𑀯𑀺𑀲𑁆𑀲𑀢𑀻”𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀉𑀢𑁆𑀢𑀭𑁄 𑀯𑁂𑀲𑀸𑀮𑀺𑀓𑁂𑀳𑀺 𑀯𑀚𑁆𑀚𑀺𑀧𑀼𑀢𑁆𑀢𑁂𑀳𑀺 𑀪𑀺𑀓𑁆𑀔𑀽𑀳𑀺 𑀦𑀺𑀧𑁆𑀧𑀻𑀍𑀇𑀬𑀫𑀸𑀦𑁄 𑀏𑀓𑀁 𑀘𑀻𑀯𑀭𑀁 𑀅𑀕𑁆𑀕𑀳𑁂𑀲𑀺𑁇 “𑀯𑀤𑁂𑀬𑁆𑀬𑀸𑀣, 𑀆𑀯𑀼𑀲𑁄, 𑀬𑁂𑀦 𑀅𑀢𑁆𑀣𑁄”𑀢𑀺𑁇 “𑀏𑀢𑁆𑀢𑀓𑀁 𑀆𑀬𑀲𑁆𑀫𑀸 𑀉𑀢𑁆𑀢𑀭𑁄 𑀣𑁂𑀭𑀁 𑀯𑀤𑁂𑀢𑀼; 𑀏𑀢𑁆𑀢𑀓𑀜𑁆𑀘, 𑀪𑀦𑁆𑀢𑁂, 𑀣𑁂𑀭𑁄 𑀲𑀁𑀖𑀫𑀚𑁆𑀛𑁂 𑀯𑀤𑁂𑀢𑀼—  ‘𑀧𑀼𑀭𑀢𑁆𑀣𑀺𑀫𑁂𑀲𑀼 𑀚𑀦𑀧𑀤𑁂𑀲𑀼 𑀩𑀼𑀤𑁆𑀥𑀸 𑀪𑀕𑀯𑀦𑁆𑀢𑁄 𑀉𑀧𑁆𑀧𑀚𑁆𑀚𑀦𑁆𑀢𑀺𑁇 𑀥𑀫𑁆𑀫𑀯𑀸𑀤𑀻 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀅𑀥𑀫𑁆𑀫𑀯𑀸𑀤𑀻 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽’”𑀢𑀺𑁇 “𑀏𑀯𑀫𑀸𑀯𑀼𑀲𑁄”𑀢𑀺 𑀔𑁄 𑀆𑀬𑀲𑁆𑀫𑀸 𑀉𑀢𑁆𑀢𑀭𑁄 𑀯𑁂𑀲𑀸𑀮𑀺𑀓𑀸𑀦𑀁 𑀯𑀚𑁆𑀚𑀺𑀧𑀼𑀢𑁆𑀢𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀝𑀺𑀲𑁆𑀲𑀼𑀢𑁆𑀯𑀸 𑀬𑁂𑀦𑀸𑀬𑀲𑁆𑀫𑀸 𑀭𑁂𑀯𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀭𑁂𑀯𑀢𑀁 𑀏𑀢𑀤𑀯𑁄𑀘—  “𑀏𑀢𑁆𑀢𑀓𑀁, 𑀪𑀦𑁆𑀢𑁂, 𑀣𑁂𑀭𑁄 𑀲𑀁𑀖𑀫𑀚𑁆𑀛𑁂 𑀯𑀤𑁂𑀢𑀼—  ‘𑀧𑀼𑀭𑀢𑁆𑀣𑀺𑀫𑁂𑀲𑀼 𑀚𑀦𑀧𑀤𑁂𑀲𑀼 𑀩𑀼𑀤𑁆𑀥𑀸 𑀪𑀕𑀯𑀦𑁆𑀢𑁄 𑀉𑀧𑁆𑀧𑀚𑁆𑀚𑀦𑁆𑀢𑀺𑁇 𑀥𑀫𑁆𑀫𑀯𑀸𑀤𑀻 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀅𑀥𑀫𑁆𑀫𑀯𑀸𑀤𑀻 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽’”𑀢𑀺𑁇 “𑀅𑀥𑀫𑁆𑀫𑁂 𑀫𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀦𑀺𑀬𑁄𑀚𑁂𑀲𑀻”𑀢𑀺 𑀣𑁂𑀭𑁄 𑀆𑀬𑀲𑁆𑀫𑀦𑁆𑀢𑀁 𑀉𑀢𑁆𑀢𑀭𑀁 𑀧𑀡𑀸𑀫𑁂𑀲𑀺𑁇

2254\. 𑀅𑀣 𑀔𑁄 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀆𑀬𑀲𑁆𑀫𑀦𑁆𑀢𑀁 𑀉𑀢𑁆𑀢𑀭𑀁 𑀏𑀢𑀤𑀯𑁄𑀘𑀼𑀁—  “𑀓𑀺𑀁, 𑀆𑀯𑀼𑀲𑁄 𑀉𑀢𑁆𑀢𑀭, 𑀣𑁂𑀭𑁄 𑀆𑀳𑀸”𑀢𑀺? “𑀧𑀸𑀧𑀺𑀓𑀁 𑀦𑁄, 𑀆𑀯𑀼𑀲𑁄, 𑀓𑀢𑀁𑁇 ‘𑀅𑀥𑀫𑁆𑀫𑁂 𑀫𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀦𑀺𑀬𑁄𑀚𑁂𑀲𑀻’𑀢𑀺 𑀣𑁂𑀭𑁄 𑀫𑀁 𑀧𑀡𑀸𑀫𑁂𑀲𑀻”𑀢𑀺𑁇 “𑀦𑀦𑀼 𑀢𑁆𑀯𑀁, 𑀆𑀯𑀼𑀲𑁄, 𑀯𑀼𑀟𑁆𑀠𑁄 𑀯𑀻𑀲𑀢𑀺𑀯𑀲𑁆𑀲𑁄𑀲𑀻”𑀢𑀺? “𑀆𑀫𑀸𑀯𑀼𑀲𑁄, 𑀅𑀧𑀺 𑀘 𑀫𑀬𑀁 𑀕𑀭𑀼𑀦𑀺𑀲𑁆𑀲𑀬𑀁 𑀕𑀡𑁆𑀳𑀸𑀫𑀸”𑀢𑀺𑁇

(455.)

2255\. 𑀅𑀣 𑀔𑁄 𑀲𑀁𑀖𑁄 𑀢𑀁 𑀅𑀥𑀺𑀓𑀭𑀡𑀁 𑀯𑀺𑀦𑀺𑀘𑁆𑀙𑀺𑀦𑀺𑀢𑀼𑀓𑀸𑀫𑁄 𑀲𑀦𑁆𑀦𑀺𑀧𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀲𑀁𑀖𑀁 𑀜𑀸𑀧𑁂𑀲𑀺—

2256\. “𑀲𑀼𑀡𑀸𑀢𑀼 𑀫𑁂, 𑀆𑀯𑀼𑀲𑁄, 𑀲𑀁𑀖𑁄𑁇 𑀲𑀘𑁂 𑀫𑀬𑀁 𑀇𑀫𑀁 𑀅𑀥𑀺𑀓𑀭𑀡𑀁 𑀇𑀥 𑀯𑀽𑀧𑀲𑀫𑁂𑀲𑁆𑀲𑀸𑀫, 𑀲𑀺𑀬𑀸𑀧𑀺 𑀫𑀽𑀮𑀸𑀤𑀸𑀬𑀓𑀸 𑀪𑀺𑀓𑁆𑀔𑀽 𑀧𑀼𑀦𑀓𑀫𑁆𑀫𑀸𑀬 𑀉𑀓𑁆𑀓𑁄𑀝𑁂𑀬𑁆𑀬𑀼𑀁𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀬𑀢𑁆𑀣𑁂𑀯𑀺𑀫𑀁 𑀅𑀥𑀺𑀓𑀭𑀡𑀁 𑀲𑀫𑀼𑀧𑁆𑀧𑀦𑁆𑀦𑀁, 𑀲𑀁𑀖𑁄 𑀢𑀢𑁆𑀣𑁂𑀯𑀺𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀬𑁆𑀬𑀸”𑀢𑀺𑁇

2257\. 𑀅𑀣 𑀔𑁄 𑀣𑁂𑀭𑀸 𑀪𑀺𑀓𑁆𑀔𑀽 𑀯𑁂𑀲𑀸𑀮𑀺𑀁 𑀅𑀕𑀫𑀁𑀲𑀼—  𑀢𑀁 𑀅𑀥𑀺𑀓𑀭𑀡𑀁 𑀯𑀺𑀦𑀺𑀘𑁆𑀙𑀺𑀦𑀺𑀢𑀼𑀓𑀸𑀫𑀸𑁇

2258\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑀩𑁆𑀩𑀓𑀸𑀫𑀻 𑀦𑀸𑀫 𑀧𑀣𑀩𑁆𑀬𑀸 𑀲𑀁𑀖𑀢𑁆𑀣𑁂𑀭𑁄 𑀯𑀻𑀲𑀯𑀲𑁆𑀲𑀲𑀢𑀺𑀓𑁄 𑀉𑀧𑀲𑀫𑁆𑀧𑀤𑀸𑀬, 𑀆𑀬𑀲𑁆𑀫𑀢𑁄 𑀆𑀦𑀦𑁆𑀤𑀲𑁆𑀲 𑀲𑀤𑁆𑀥𑀺𑀯𑀺𑀳𑀸𑀭𑀺𑀓𑁄, 𑀯𑁂𑀲𑀸𑀮𑀺𑀬𑀁 𑀧𑀝𑀺𑀯𑀲𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀆𑀬𑀲𑁆𑀫𑀦𑁆𑀢𑀁 𑀲𑀫𑁆𑀪𑀽𑀢𑀁 𑀲𑀸𑀡𑀯𑀸𑀲𑀺𑀁 𑀏𑀢𑀤𑀯𑁄𑀘—  “𑀅𑀳𑀁, 𑀆𑀯𑀼𑀲𑁄, 𑀬𑀲𑁆𑀫𑀺𑀁 𑀯𑀺𑀳𑀸𑀭𑁂 𑀲𑀩𑁆𑀩𑀓𑀸𑀫𑀻 𑀣𑁂𑀭𑁄 𑀯𑀺𑀳𑀭𑀢𑀺, 𑀢𑀁 𑀯𑀺𑀳𑀸𑀭𑀁 𑀉𑀧𑀕𑀘𑁆𑀙𑀸𑀫𑀺𑁇 𑀲𑁄 𑀢𑁆𑀯𑀁 𑀓𑀸𑀮𑀲𑁆𑀲𑁂𑀯 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀇𑀫𑀸𑀦𑀺 𑀤𑀲 𑀯𑀢𑁆𑀣𑀽𑀦𑀺 𑀧𑀼𑀘𑁆𑀙𑁂𑀬𑁆𑀬𑀸𑀲𑀻”𑀢𑀺𑁇

2259\. “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀆𑀬𑀲𑁆𑀫𑀸 𑀲𑀫𑁆𑀪𑀽𑀢𑁄 𑀲𑀸𑀡𑀯𑀸𑀲𑀻 𑀆𑀬𑀲𑁆𑀫𑀢𑁄 𑀭𑁂𑀯𑀢𑀲𑁆𑀲 𑀧𑀘𑁆𑀘𑀲𑁆𑀲𑁄𑀲𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄, 𑀬𑀲𑁆𑀫𑀺𑀁 𑀯𑀺𑀳𑀸𑀭𑁂 𑀲𑀩𑁆𑀩𑀓𑀸𑀫𑀻 𑀣𑁂𑀭𑁄 𑀯𑀺𑀳𑀭𑀢𑀺, 𑀢𑀁 𑀯𑀺𑀳𑀸𑀭𑀁 𑀉𑀧𑀕𑀘𑁆𑀙𑀺𑁇 𑀕𑀩𑁆𑀪𑁂 𑀆𑀬𑀲𑁆𑀫𑀢𑁄 𑀲𑀩𑁆𑀩𑀓𑀸𑀫𑀺𑀲𑁆𑀲 𑀲𑁂𑀦𑀸𑀲𑀦𑀁 𑀧𑀜𑁆𑀜𑀢𑁆𑀢𑀁 𑀳𑁄𑀢𑀺, 𑀕𑀩𑁆𑀪𑀧𑁆𑀧𑀫𑀼𑀔𑁂 𑀆𑀬𑀲𑁆𑀫𑀢𑁄 𑀭𑁂𑀯𑀢𑀲𑁆𑀲𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄—  “𑀅𑀬𑀁 𑀣𑁂𑀭𑁄 𑀫𑀳𑀮𑁆𑀮𑀓𑁄 𑀦 𑀦𑀺𑀧𑀚𑁆𑀚𑀢𑀻”𑀢𑀺—  𑀦 𑀲𑁂𑀬𑁆𑀬𑀁 𑀓𑀧𑁆𑀧𑁂𑀲𑀺𑁇 𑀆𑀬𑀲𑁆𑀫𑀸 𑀲𑀩𑁆𑀩𑀓𑀸𑀫𑀻—  “𑀅𑀬𑀁 𑀪𑀺𑀓𑁆𑀔𑀼 𑀆𑀕𑀦𑁆𑀢𑀼𑀓𑁄 𑀓𑀺𑀮𑀦𑁆𑀢𑁄 𑀦 𑀦𑀺𑀧𑀚𑁆𑀚𑀢𑀻”𑀢𑀺—  𑀦 𑀲𑁂𑀬𑁆𑀬𑀁 𑀓𑀧𑁆𑀧𑁂𑀲𑀺𑁇

2260\. 𑀅𑀣 𑀔𑁄 𑀆𑀬𑀲𑁆𑀫𑀸 𑀲𑀩𑁆𑀩𑀓𑀸𑀫𑀻 𑀭𑀢𑁆𑀢𑀺𑀬𑀸 𑀧𑀘𑁆𑀘𑀽𑀲𑀲𑀫𑀬𑀁 𑀧𑀘𑁆𑀘𑀼𑀝𑁆𑀞𑀸𑀬 𑀆𑀬𑀲𑁆𑀫𑀦𑁆𑀢𑀁 𑀭𑁂𑀯𑀢𑀁 𑀏𑀢𑀤𑀯𑁄𑀘—  “𑀓𑀢𑀫𑁂𑀦 𑀢𑁆𑀯𑀁 𑀪𑀽𑀫𑀺 𑀯𑀺𑀳𑀸𑀭𑁂𑀦 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀲𑀻”𑀢𑀺? “𑀫𑁂𑀢𑁆𑀢𑀸𑀯𑀺𑀳𑀸𑀭𑁂𑀦 𑀔𑁄 𑀅𑀳𑀁, 𑀪𑀦𑁆𑀢𑁂, 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀸𑀫𑀻”𑀢𑀺𑁇 “𑀓𑀼𑀮𑁆𑀮𑀓𑀯𑀺𑀳𑀸𑀭𑁂𑀦 𑀓𑀺𑀭 𑀢𑁆𑀯𑀁 𑀪𑀽𑀫𑀺 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀲𑀺𑁇 𑀓𑀼𑀮𑁆𑀮𑀓𑀯𑀺𑀳𑀸𑀭𑁄 𑀏𑀲𑁄 𑀪𑀽𑀫𑀺 𑀬𑀤𑀺𑀤𑀁 𑀫𑁂𑀢𑁆𑀢𑀸”𑀢𑀺𑁇 “𑀧𑀼𑀩𑁆𑀩𑁂𑀧𑀺 𑀫𑁂, 𑀪𑀦𑁆𑀢𑁂, 𑀕𑀺𑀳𑀺𑀪𑀽𑀢𑀲𑁆𑀲 𑀆𑀘𑀺𑀡𑁆𑀡𑀸 𑀫𑁂𑀢𑁆𑀢𑀸𑁇 𑀢𑁂𑀦𑀸𑀳𑀁 𑀏𑀢𑀭𑀳𑀺𑀧𑀺 𑀫𑁂𑀢𑁆𑀢𑀸𑀯𑀺𑀳𑀸𑀭𑁂𑀦 𑀩𑀳𑀼𑀮𑀁 𑀯𑀺𑀳𑀭𑀸𑀫𑀺, 𑀅𑀧𑀺 𑀘 𑀫𑀬𑀸 𑀘𑀺𑀭𑀧𑁆𑀧𑀢𑁆𑀢𑀁 𑀅𑀭𑀳𑀢𑁆𑀢𑀦𑁆𑀢𑀺𑁇 𑀣𑁂𑀭𑁄 𑀧𑀦, 𑀪𑀦𑁆𑀢𑁂, 𑀓𑀢𑀫𑁂𑀦 𑀯𑀺𑀳𑀸𑀭𑁂𑀦 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀢𑀻”𑀢𑀺? “𑀲𑀼𑀜𑁆𑀜𑀢𑀸𑀯𑀺𑀳𑀸𑀭𑁂𑀦 𑀔𑁄 𑀅𑀳𑀁 𑀪𑀽𑀫𑀺 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀸𑀫𑀻”𑀢𑀺𑁇 “𑀫𑀳𑀸𑀧𑀼𑀭𑀺𑀲𑀯𑀺𑀳𑀸𑀭𑁂𑀦 𑀓𑀺𑀭, 𑀪𑀦𑁆𑀢𑁂, 𑀣𑁂𑀭𑁄 𑀏𑀢𑀭𑀳𑀺 𑀩𑀳𑀼𑀮𑀁 𑀯𑀺𑀳𑀭𑀢𑀺𑁇 𑀫𑀳𑀸𑀧𑀼𑀭𑀺𑀲𑀯𑀺𑀳𑀸𑀭𑁄 𑀏𑀲𑁄, 𑀪𑀦𑁆𑀢𑁂, 𑀬𑀤𑀺𑀤𑀁 𑀲𑀼𑀜𑁆𑀜𑀢𑀸”𑀢𑀺𑁇 “𑀧𑀼𑀩𑁆𑀩𑁂𑀧𑀺 𑀫𑁂 𑀪𑀽𑀫𑀺 𑀕𑀺𑀳𑀺𑀪𑀽𑀢𑀲𑁆𑀲 𑀆𑀘𑀺𑀡𑁆𑀡𑀸 𑀲𑀼𑀜𑁆𑀜𑀢𑀸𑁇 𑀢𑁂𑀦𑀸𑀳𑀁 𑀏𑀢𑀭𑀳𑀺𑀧𑀺 𑀲𑀼𑀜𑁆𑀜𑀢𑀸𑀯𑀺𑀳𑀸𑀭𑁂𑀦 𑀩𑀳𑀼𑀮𑀁 𑀯𑀺𑀳𑀭𑀸𑀫𑀺, 𑀅𑀧𑀺 𑀘 𑀫𑀬𑀸 𑀘𑀺𑀭𑀧𑁆𑀧𑀢𑁆𑀢𑀁 𑀅𑀭𑀳𑀢𑁆𑀢𑀦𑁆”𑀢𑀺𑁇 𑀅𑀬𑀜𑁆𑀘𑀭𑀳𑀺 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀅𑀦𑁆𑀢𑀭𑀸𑀓𑀣𑀸 𑀯𑀺𑀧𑁆𑀧𑀓𑀢𑀸, 𑀅𑀣𑀸𑀬𑀲𑁆𑀫𑀸 𑀲𑀫𑁆𑀪𑀽𑀢𑁄 𑀲𑀸𑀡𑀯𑀸𑀲𑀻 𑀢𑀲𑁆𑀫𑀺𑀁 𑀅𑀦𑀼𑀧𑁆𑀧𑀢𑁆𑀢𑁄 𑀳𑁄𑀢𑀺𑁇

2261\. 𑀅𑀣 𑀔𑁄 𑀆𑀬𑀲𑁆𑀫𑀸 𑀲𑀫𑁆𑀪𑀽𑀢𑁄 𑀲𑀸𑀡𑀯𑀸𑀲𑀻 𑀬𑁂𑀦𑀸𑀬𑀲𑁆𑀫𑀸 𑀲𑀩𑁆𑀩𑀓𑀸𑀫𑀻 𑀢𑁂𑀦𑀼𑀧𑀲𑀗𑁆𑀓𑀫𑀺, 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀲𑀫𑁆𑀪𑀽𑀢𑁄 𑀲𑀸𑀡𑀯𑀸𑀲𑀻 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀏𑀢𑀤𑀯𑁄𑀘—  “𑀇𑀫𑁂, 𑀪𑀦𑁆𑀢𑁂, 𑀯𑁂𑀲𑀸𑀮𑀺𑀓𑀸 𑀯𑀚𑁆𑀚𑀺𑀧𑀼𑀢𑁆𑀢𑀓𑀸 𑀪𑀺𑀓𑁆𑀔𑀽 𑀯𑁂𑀲𑀸𑀮𑀺𑀬𑀁 𑀤𑀲 𑀯𑀢𑁆𑀣𑀽𑀦𑀺 𑀤𑀻𑀧𑁂𑀦𑁆𑀢𑀺—  𑀓𑀧𑁆𑀧𑀢𑀺 𑀲𑀺𑀗𑁆𑀕𑀺𑀮𑁄𑀡𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀤𑁆𑀯𑀗𑁆𑀕𑀼𑀮𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀕𑀸𑀫𑀦𑁆𑀢𑀭𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀆𑀯𑀸𑀲𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀅𑀦𑀼𑀫𑀢𑀺𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀆𑀘𑀺𑀡𑁆𑀡𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀅𑀫𑀣𑀺𑀢𑀓𑀧𑁆𑀧𑁄, 𑀓𑀧𑁆𑀧𑀢𑀺 𑀚𑀍𑀑𑀕𑀺𑀁, 𑀧𑀸𑀢𑀼𑀁 𑀓𑀧𑁆𑀧𑀢𑀺 𑀅𑀤𑀲𑀓𑀁 𑀦𑀺𑀲𑀻𑀤𑀦𑀁, 𑀓𑀧𑁆𑀧𑀢𑀺 𑀚𑀸𑀢𑀭𑀽𑀧𑀭𑀚𑀢𑀦𑁆𑀢𑀺𑁇 𑀣𑁂𑀭𑁂𑀦, 𑀪𑀦𑁆𑀢𑁂, 𑀉𑀧𑀚𑁆𑀛𑀸𑀬𑀲𑁆𑀲 𑀫𑀽𑀮𑁂 𑀩𑀳𑀼𑀥𑀫𑁆𑀫𑁄 𑀘 𑀯𑀺𑀦𑀬𑁄 𑀘 𑀧𑀭𑀺𑀬𑀢𑁆𑀢𑁄𑁇 𑀣𑁂𑀭𑀲𑁆𑀲, 𑀪𑀦𑁆𑀢𑁂, 𑀥𑀫𑁆𑀫𑀜𑁆𑀘 𑀯𑀺𑀦𑀬𑀜𑁆𑀘 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑀲𑁆𑀲 𑀓𑀣𑀁 𑀳𑁄𑀢𑀺? 𑀓𑁂 𑀦𑀼 𑀔𑁄 𑀥𑀫𑁆𑀫𑀯𑀸𑀤𑀺𑀦𑁄—  𑀧𑀸𑀘𑀻𑀦𑀓𑀸 𑀯𑀸 𑀪𑀺𑀓𑁆𑀔𑀽, 𑀧𑀸𑀯𑁂𑀬𑁆𑀬𑀓𑀸 𑀯𑀸”𑀢𑀺? “𑀢𑀬𑀸𑀧𑀺 𑀔𑁄, 𑀆𑀯𑀼𑀲𑁄, 𑀉𑀧𑀚𑁆𑀛𑀸𑀬𑀲𑁆𑀲 𑀫𑀽𑀮𑁂 𑀩𑀳𑀼 𑀥𑀫𑁆𑀫𑁄 𑀘 𑀯𑀺𑀦𑀬𑁄 𑀘 𑀧𑀭𑀺𑀬𑀢𑁆𑀢𑁄𑁇 𑀢𑀼𑀬𑁆𑀳𑀁 𑀧𑀦, 𑀆𑀯𑀼𑀲𑁄, 𑀥𑀫𑁆𑀫𑀜𑁆𑀘 𑀯𑀺𑀦𑀬𑀜𑁆𑀘 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑀲𑁆𑀲 𑀓𑀣𑀁 𑀳𑁄𑀢𑀺? 𑀓𑁂 𑀦𑀼 𑀔𑁄 𑀥𑀫𑁆𑀫𑀯𑀸𑀤𑀺𑀦𑁄—  𑀧𑀸𑀘𑀻𑀦𑀓𑀸 𑀯𑀸 𑀪𑀺𑀓𑁆𑀔𑀽, 𑀧𑀸𑀯𑁂𑀬𑁆𑀬𑀓𑀸 𑀯𑀸”𑀢𑀺? “𑀫𑀬𑁆𑀳𑀁 𑀔𑁄, 𑀪𑀦𑁆𑀢𑁂, 𑀥𑀫𑁆𑀫𑀜𑁆𑀘 𑀯𑀺𑀦𑀬𑀜𑁆𑀘 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑀲𑁆𑀲 𑀏𑀯𑀁 𑀳𑁄𑀢𑀺—  𑀅𑀥𑀫𑁆𑀫𑀯𑀸𑀤𑀻 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀥𑀫𑁆𑀫𑀯𑀸𑀤𑀻 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽𑀢𑀺; 𑀅𑀧𑀺 𑀘𑀸𑀳𑀁 𑀦 𑀢𑀸𑀯 𑀤𑀺𑀝𑁆𑀞𑀺𑀁 𑀆𑀯𑀺 𑀓𑀭𑁄𑀫𑀺, 𑀅𑀧𑁆𑀧𑁂𑀯 𑀦𑀸𑀫 𑀫𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀲𑀫𑁆𑀫𑀦𑁆𑀦𑁂𑀬𑁆𑀬𑀸”𑀢𑀺𑁇 “𑀫𑀬𑁆𑀳𑀫𑁆𑀧𑀺 𑀔𑁄, 𑀆𑀯𑀼𑀲𑁄, 𑀥𑀫𑁆𑀫𑀜𑁆𑀘 𑀯𑀺𑀦𑀬𑀜𑁆𑀘 𑀧𑀘𑁆𑀘𑀯𑁂𑀓𑁆𑀔𑀦𑁆𑀢𑀲𑁆𑀲 𑀏𑀯𑀁 𑀳𑁄𑀢𑀺—  𑀅𑀥𑀫𑁆𑀫𑀯𑀸𑀤𑀻 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀥𑀫𑁆𑀫𑀯𑀸𑀤𑀻 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽𑀢𑀺; 𑀅𑀧𑀺 𑀘𑀸𑀳𑀁 𑀦 𑀢𑀸𑀯 𑀤𑀺𑀝𑁆𑀞𑀺𑀁 𑀆𑀯𑀺 𑀓𑀭𑁄𑀫𑀺, 𑀅𑀧𑁆𑀧𑁂𑀯 𑀦𑀸𑀫 𑀫𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀲𑀫𑁆𑀫𑀦𑁆𑀦𑁂𑀬𑁆𑀬𑀸”𑀢𑀺𑁇

(456.)

2262\. 𑀅𑀣 𑀔𑁄 𑀲𑀁𑀖𑁄 𑀢𑀁 𑀅𑀥𑀺𑀓𑀭𑀡𑀁 𑀯𑀺𑀦𑀺𑀘𑁆𑀙𑀺𑀦𑀺𑀢𑀼𑀓𑀸𑀫𑁄 𑀲𑀦𑁆𑀦𑀺𑀧𑀢𑀺𑁇 𑀢𑀲𑁆𑀫𑀺𑀁 𑀔𑁄 𑀧𑀦 𑀅𑀥𑀺𑀓𑀭𑀡𑁂 𑀯𑀺𑀦𑀺𑀘𑁆𑀙𑀺𑀬𑀫𑀸𑀦𑁂 𑀅𑀦𑀕𑁆𑀕𑀸𑀦𑀺 𑀘𑁂𑀯 𑀪𑀲𑁆𑀲𑀸𑀦𑀺 𑀚𑀸𑀬𑀦𑁆𑀢𑀺, 𑀦 𑀘𑁂𑀓𑀲𑁆𑀲 𑀪𑀸𑀲𑀺𑀢𑀲𑁆𑀲 𑀅𑀢𑁆𑀣𑁄 𑀯𑀺𑀜𑁆𑀜𑀸𑀬𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀲𑀁𑀖𑀁 𑀜𑀸𑀧𑁂𑀲𑀺—

2263\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀫𑁆𑀳𑀸𑀓𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀯𑀺𑀦𑀺𑀘𑁆𑀙𑀺𑀬𑀫𑀸𑀦𑁂 𑀅𑀦𑀕𑁆𑀕𑀸𑀦𑀺 𑀘𑁂𑀯 𑀪𑀲𑁆𑀲𑀸𑀦𑀺 𑀚𑀸𑀬𑀦𑁆𑀢𑀺, 𑀦 𑀘𑁂𑀓𑀲𑁆𑀲 𑀪𑀸𑀲𑀺𑀢𑀲𑁆𑀲 𑀅𑀢𑁆𑀣𑁄 𑀯𑀺𑀜𑁆𑀜𑀸𑀬𑀢𑀺𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀫𑀁 𑀅𑀥𑀺𑀓𑀭𑀡𑀁 𑀉𑀩𑁆𑀩𑀸𑀳𑀺𑀓𑀸𑀬 𑀯𑀽𑀧𑀲𑀫𑁂𑀬𑁆𑀬𑀸”𑀢𑀺𑁇

2264\. 𑀲𑀁𑀖𑁄 𑀘𑀢𑁆𑀢𑀸𑀭𑁄 𑀧𑀸𑀘𑀻𑀦𑀓𑁂 𑀪𑀺𑀓𑁆𑀔𑀽, 𑀘𑀢𑁆𑀢𑀸𑀭𑁄 𑀧𑀸𑀯𑁂𑀬𑁆𑀬𑀓𑁂 𑀪𑀺𑀓𑁆𑀔𑀽 𑀉𑀘𑁆𑀘𑀺𑀦𑀺𑁇 𑀧𑀸𑀘𑀻𑀦𑀓𑀸𑀦𑀁 𑀪𑀺𑀓𑁆𑀔𑀽𑀦𑀁—  𑀆𑀬𑀲𑁆𑀫𑀦𑁆𑀢𑀜𑁆𑀘 𑀲𑀩𑁆𑀩𑀓𑀸𑀫𑀺𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀲𑀸𑀍𑀳𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀔𑀼𑀚𑁆𑀚𑀲𑁄𑀪𑀺𑀢𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀯𑀸𑀲𑀪𑀕𑀸𑀫𑀺𑀓𑀁; 𑀧𑀸𑀯𑁂𑀬𑁆𑀬𑀓𑀸𑀦𑀁 𑀪𑀺𑀓𑁆𑀔𑀽𑀦𑀁—  𑀆𑀬𑀲𑁆𑀫𑀦𑁆𑀢𑀜𑁆𑀘 𑀭𑁂𑀯𑀢𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀲𑀫𑁆𑀪𑀽𑀢𑀁 𑀲𑀸𑀡𑀯𑀸𑀲𑀺𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀬𑀲𑀁 𑀓𑀸𑀓𑀡𑁆𑀟𑀓𑀧𑀼𑀢𑁆𑀢𑀁, 𑀆𑀬𑀲𑁆𑀫𑀦𑁆𑀢𑀜𑁆𑀘 𑀲𑀼𑀫𑀦𑀦𑁆𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀲𑀁𑀖𑀁 𑀜𑀸𑀧𑁂𑀲𑀺—

2265\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀫𑁆𑀳𑀸𑀓𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀯𑀺𑀦𑀺𑀘𑁆𑀙𑀺𑀬𑀫𑀸𑀦𑁂 𑀅𑀦𑀕𑁆𑀕𑀸𑀦𑀺 𑀘𑁂𑀯 𑀪𑀲𑁆𑀲𑀸𑀦𑀺 𑀚𑀸𑀬𑀦𑁆𑀢𑀺, 𑀦 𑀘𑁂𑀓𑀲𑁆𑀲 𑀪𑀸𑀲𑀺𑀢𑀲𑁆𑀲 𑀅𑀢𑁆𑀣𑁄 𑀯𑀺𑀜𑁆𑀜𑀸𑀬𑀢𑀺𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀘𑀢𑁆𑀢𑀸𑀭𑁄 𑀧𑀸𑀘𑀻𑀦𑀓𑁂 𑀪𑀺𑀓𑁆𑀔𑀽, 𑀘𑀢𑁆𑀢𑀸𑀭𑁄 𑀧𑀸𑀯𑁂𑀬𑁆𑀬𑀓𑁂 𑀪𑀺𑀓𑁆𑀔𑀽 𑀲𑀫𑁆𑀫𑀦𑁆𑀦𑁂𑀬𑁆𑀬 𑀉𑀩𑁆𑀩𑀸𑀳𑀺𑀓𑀸𑀬 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀢𑀼𑀁𑁇 𑀏𑀲𑀸 𑀜𑀢𑁆𑀢𑀺𑁇

2266\. 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀅𑀫𑁆𑀳𑀸𑀓𑀁 𑀇𑀫𑀲𑁆𑀫𑀺𑀁 𑀅𑀥𑀺𑀓𑀭𑀡𑁂 𑀯𑀺𑀦𑀺𑀘𑁆𑀙𑀺𑀬𑀫𑀸𑀦𑁂 𑀅𑀦𑀕𑁆𑀕𑀸𑀦𑀺 𑀘𑁂𑀯 𑀪𑀲𑁆𑀲𑀸𑀦𑀺 𑀚𑀸𑀬𑀦𑁆𑀢𑀺, 𑀦 𑀘𑁂𑀓𑀲𑁆𑀲 𑀪𑀸𑀲𑀺𑀢𑀲𑁆𑀲 𑀅𑀢𑁆𑀣𑁄 𑀯𑀺𑀜𑁆𑀜𑀸𑀬𑀢𑀺𑁇 𑀲𑀁𑀖𑁄 𑀘𑀢𑁆𑀢𑀸𑀭𑁄 𑀧𑀸𑀘𑀻𑀦𑀓𑁂 𑀪𑀺𑀓𑁆𑀔𑀽, 𑀘𑀢𑁆𑀢𑀸𑀭𑁄 𑀧𑀸𑀯𑁂𑀬𑁆𑀬𑀓𑁂 𑀪𑀺𑀓𑁆𑀔𑀽 𑀲𑀫𑁆𑀫𑀦𑁆𑀦𑀢𑀺 𑀉𑀩𑁆𑀩𑀸𑀳𑀺𑀓𑀸𑀬 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀢𑀼𑀁𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀘𑀢𑀼𑀦𑁆𑀦𑀁 𑀧𑀸𑀘𑀻𑀦𑀓𑀸𑀦𑀁 𑀪𑀺𑀓𑁆𑀔𑀽𑀦𑀁, 𑀘𑀢𑀼𑀦𑁆𑀦𑀁 𑀧𑀸𑀯𑁂𑀬𑁆𑀬𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀲𑀫𑁆𑀫𑀼𑀢𑀺, 𑀉𑀩𑁆𑀩𑀸𑀳𑀺𑀓𑀸𑀬 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀢𑀼𑀁, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

2267\. 𑀲𑀫𑁆𑀫𑀢𑀸 𑀲𑀁𑀖𑁂𑀦 𑀘𑀢𑁆𑀢𑀸𑀭𑁄 𑀧𑀸𑀘𑀻𑀦𑀓𑀸 𑀪𑀺𑀓𑁆𑀔𑀽, 𑀘𑀢𑁆𑀢𑀸𑀭𑁄 𑀧𑀸𑀯𑁂𑀬𑁆𑀬𑀓𑀸 𑀪𑀺𑀓𑁆𑀔𑀽, 𑀉𑀩𑁆𑀩𑀸𑀳𑀺𑀓𑀸𑀬 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀢𑀼𑀁𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻”𑀢𑀺𑁇

2268\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀚𑀺𑀢𑁄 𑀦𑀸𑀫 𑀪𑀺𑀓𑁆𑀔𑀼 𑀤𑀲𑀯𑀲𑁆𑀲𑁄 𑀲𑀁𑀖𑀲𑁆𑀲 𑀧𑀸𑀢𑀺𑀫𑁄𑀓𑁆𑀔𑀼𑀤𑁆𑀤𑁂𑀲𑀓𑁄 𑀳𑁄𑀢𑀺𑁇 𑀅𑀣 𑀔𑁄 𑀲𑀁𑀖𑁄 𑀆𑀬𑀲𑁆𑀫𑀦𑁆𑀢𑀫𑁆𑀧𑀺 𑀅𑀚𑀺𑀢𑀁 𑀲𑀫𑁆𑀫𑀦𑁆𑀦𑀢𑀺—  𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀆𑀲𑀦𑀧𑀜𑁆𑀜𑀸𑀧𑀓𑀁𑁇 𑀅𑀣 𑀔𑁄 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀏𑀢𑀤𑀳𑁄𑀲𑀺—  “𑀓𑀢𑁆𑀣 𑀦𑀼 𑀔𑁄 𑀫𑀬𑀁 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀬𑁆𑀬𑀸𑀫𑀸”𑀢𑀺? 𑀅𑀣 𑀔𑁄 𑀣𑁂𑀭𑀸𑀦𑀁 𑀪𑀺𑀓𑁆𑀔𑀽𑀦𑀁 𑀏𑀢𑀤𑀳𑁄𑀲𑀺—  “𑀅𑀬𑀁 𑀔𑁄 𑀯𑀸𑀮𑀺𑀓𑀸𑀭𑀸𑀫𑁄 𑀭𑀫𑀡𑀻𑀬𑁄 𑀅𑀧𑁆𑀧𑀲𑀤𑁆𑀤𑁄 𑀅𑀧𑁆𑀧𑀦𑀺𑀕𑁆𑀖𑁄𑀲𑁄𑁇 𑀬𑀦𑁆𑀦𑀽𑀦 𑀫𑀬𑀁 𑀯𑀸𑀮𑀺𑀓𑀸𑀭𑀸𑀫𑁂 𑀇𑀫𑀁 𑀅𑀥𑀺𑀓𑀭𑀡𑀁 𑀯𑀽𑀧𑀲𑀫𑁂𑀬𑁆𑀬𑀸𑀫𑀸”𑀢𑀺𑁇

(457.)

2269\. 𑀅𑀣 𑀔𑁄 𑀣𑁂𑀭𑀸 𑀪𑀺𑀓𑁆𑀔𑀽 𑀯𑀸𑀮𑀺𑀓𑀸𑀭𑀸𑀫𑀁 𑀅𑀕𑀫𑀁𑀲𑀼—  𑀢𑀁 𑀅𑀥𑀺𑀓𑀭𑀡𑀁 𑀯𑀺𑀦𑀺𑀘𑁆𑀙𑀺𑀦𑀺𑀢𑀼𑀓𑀸𑀫𑀸𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀲𑀁𑀖𑀁 𑀜𑀸𑀧𑁂𑀲𑀺—

2270\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀅𑀳𑀁 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀯𑀺𑀦𑀬𑀁 𑀧𑀼𑀘𑁆𑀙𑁂𑀬𑁆𑀬𑀦𑁆”𑀢𑀺𑁇

2271\. 𑀆𑀬𑀲𑁆𑀫𑀸 𑀲𑀩𑁆𑀩𑀓𑀸𑀫𑀻 𑀲𑀁𑀖𑀁 𑀜𑀸𑀧𑁂𑀲𑀺—

2272\. “𑀲𑀼𑀡𑀸𑀢𑀼 𑀫𑁂, 𑀆𑀯𑀼𑀲𑁄, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀅𑀳𑀁 𑀭𑁂𑀯𑀢𑁂𑀦 𑀯𑀺𑀦𑀬𑀁 𑀧𑀼𑀝𑁆𑀞𑁄 𑀯𑀺𑀲𑁆𑀲𑀚𑁆𑀚𑁂𑀬𑁆𑀬𑀦𑁆”𑀢𑀺𑁇

2273\. 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀏𑀢𑀤𑀯𑁄𑀘—  “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀲𑀺𑀗𑁆𑀕𑀺𑀮𑁄𑀡𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀲𑀺𑀗𑁆𑀕𑀺𑀮𑁄𑀡𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀲𑀺𑀗𑁆𑀕𑀺𑀦𑀸 𑀮𑁄𑀡𑀁 𑀧𑀭𑀺𑀳𑀭𑀺𑀢𑀼𑀁—  𑀬𑀢𑁆𑀣 𑀅𑀮𑁄𑀡𑀓𑀁 𑀪𑀯𑀺𑀲𑁆𑀲𑀢𑀺 𑀢𑀢𑁆𑀣 𑀧𑀭𑀺𑀪𑀼𑀜𑁆𑀚𑀺𑀲𑁆𑀲𑀸𑀫𑀸”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀲𑀸𑀯𑀢𑁆𑀣𑀺𑀬𑀁, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀲𑀦𑁆𑀦𑀺𑀥𑀺𑀓𑀸𑀭𑀓𑀪𑁄𑀚𑀦𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2274\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀧𑀞𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀧𑀞𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁧)

2275\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀤𑁆𑀯𑀗𑁆𑀕𑀼𑀮𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀤𑁆𑀯𑀗𑁆𑀕𑀼𑀮𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀤𑁆𑀯𑀗𑁆𑀕𑀼𑀮𑀸𑀬 𑀙𑀸𑀬𑀸𑀬 𑀯𑀻𑀢𑀺𑀯𑀢𑁆𑀢𑀸𑀬 𑀯𑀺𑀓𑀸𑀮𑁂 𑀪𑁄𑀚𑀦𑀁 𑀪𑀼𑀜𑁆𑀚𑀺𑀢𑀼𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀭𑀸𑀚𑀕𑀳𑁂, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀯𑀺𑀓𑀸𑀮𑀪𑁄𑀚𑀦𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2276\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀤𑀼𑀢𑀺𑀬𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀤𑀼𑀢𑀺𑀬𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁨)

2277\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀕𑀸𑀫𑀦𑁆𑀢𑀭𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀕𑀸𑀫𑀦𑁆𑀢𑀭𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂—  𑀇𑀤𑀸𑀦𑀺 𑀕𑀸𑀫𑀦𑁆𑀢𑀭𑀁 𑀕𑀫𑀺𑀲𑁆𑀲𑀸𑀫𑀻𑀢𑀺—  𑀪𑀼𑀢𑁆𑀢𑀸𑀯𑀺𑀦𑀸 𑀧𑀯𑀸𑀭𑀺𑀢𑁂𑀦 𑀅𑀦𑀢𑀺𑀭𑀺𑀢𑁆𑀢𑀁 𑀪𑁄𑀚𑀦𑀁 𑀪𑀼𑀜𑁆𑀚𑀺𑀢𑀼𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀲𑀸𑀯𑀢𑁆𑀣𑀺𑀬𑀁, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀅𑀦𑀢𑀺𑀭𑀺𑀢𑁆𑀢𑀪𑁄𑀚𑀦𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2278\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀢𑀢𑀺𑀬𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀢𑀢𑀺𑀬𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁩)

2279\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀆𑀯𑀸𑀲𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀆𑀯𑀸𑀲𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀲𑀫𑁆𑀩𑀳𑀼𑀮𑀸 𑀆𑀯𑀸𑀲𑀸 𑀲𑀫𑀸𑀦𑀲𑀻𑀫𑀸 𑀦𑀸𑀦𑀼𑀧𑁄𑀲𑀣𑀁 𑀓𑀸𑀢𑀼𑀦𑁆”𑀢𑀺𑁇 “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀭𑀸𑀚𑀕𑀳𑁂, 𑀉𑀧𑁄𑀲𑀣𑀲𑀁𑀬𑀼𑀢𑁆𑀢𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀯𑀺𑀦𑀬𑀸𑀢𑀺𑀲𑀸𑀭𑁂 𑀤𑀼𑀓𑁆𑀓𑀝𑀦𑁆”𑀢𑀺𑁇

2280\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀘𑀢𑀼𑀢𑁆𑀣𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀘𑀢𑀼𑀢𑁆𑀣𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁪)

2281\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀅𑀦𑀼𑀫𑀢𑀺𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀅𑀦𑀼𑀫𑀢𑀺𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀯𑀕𑁆𑀕𑁂𑀦 𑀲𑀁𑀖𑁂𑀦 𑀓𑀫𑁆𑀫𑀁 𑀓𑀸𑀢𑀼𑀁—  𑀆𑀕𑀢𑁂 𑀪𑀺𑀓𑁆𑀔𑀽 𑀅𑀦𑀼𑀫𑀸𑀦𑁂𑀲𑁆𑀲𑀸𑀫𑀸”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀘𑀫𑁆𑀧𑁂𑀬𑁆𑀬𑀓𑁂, 𑀯𑀺𑀦𑀬𑀯𑀢𑁆𑀣𑀼𑀲𑁆𑀫𑀺𑀦𑁆”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀯𑀺𑀦𑀬𑀸𑀢𑀺𑀲𑀸𑀭𑁂 𑀤𑀼𑀓𑁆𑀓𑀝𑀦𑁆”𑀢𑀺𑁇

2282\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀧𑀜𑁆𑀘𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀧𑀜𑁆𑀘𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁫)

2283\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀆𑀘𑀺𑀡𑁆𑀡𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀆𑀘𑀺𑀡𑁆𑀡𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂—  𑀇𑀤𑀁 𑀫𑁂 𑀉𑀧𑀚𑁆𑀛𑀸𑀬𑁂𑀦 𑀅𑀚𑁆𑀛𑀸𑀘𑀺𑀡𑁆𑀡𑀁, 𑀇𑀤𑀁 𑀫𑁂 𑀆𑀘𑀭𑀺𑀬𑁂𑀦 𑀅𑀚𑁆𑀛𑀸𑀘𑀺𑀡𑁆𑀡𑀁—  𑀢𑀁 𑀅𑀚𑁆𑀛𑀸𑀘𑀭𑀺𑀢𑀼𑀦𑁆”𑀢𑀺? “𑀆𑀘𑀺𑀡𑁆𑀡𑀓𑀧𑁆𑀧𑁄 𑀔𑁄, 𑀆𑀯𑀼𑀲𑁄, 𑀏𑀓𑀘𑁆𑀘𑁄 𑀓𑀧𑁆𑀧𑀢𑀺, 𑀏𑀓𑀘𑁆𑀘𑁄 𑀦 𑀓𑀧𑁆𑀧𑀢𑀻”𑀢𑀺𑁇

2284\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀙𑀝𑁆𑀞𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀙𑀝𑁆𑀞𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁬)

2285\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀅𑀫𑀣𑀺𑀢𑀓𑀧𑁆𑀧𑁄”𑀢𑀺? “𑀓𑁄 𑀲𑁄, 𑀆𑀯𑀼𑀲𑁄, 𑀅𑀫𑀣𑀺𑀢𑀓𑀧𑁆𑀧𑁄”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀬𑀁 𑀢𑀁 𑀔𑀻𑀭𑀁 𑀔𑀻𑀭𑀪𑀸𑀯𑀁 𑀯𑀺𑀚𑀳𑀺𑀢𑀁, 𑀅𑀲𑀫𑁆𑀧𑀢𑁆𑀢𑀁 𑀤𑀥𑀺𑀪𑀸𑀯𑀁, 𑀢𑀁 𑀪𑀼𑀢𑁆𑀢𑀸𑀯𑀺𑀦𑀸 𑀧𑀯𑀸𑀭𑀺𑀢𑁂𑀦 𑀅𑀦𑀢𑀺𑀭𑀺𑀢𑁆𑀢𑀁 𑀧𑀸𑀢𑀼𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀲𑀸𑀯𑀢𑁆𑀣𑀺𑀬𑀁, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀅𑀦𑀢𑀺𑀭𑀺𑀢𑁆𑀢𑀪𑁄𑀚𑀦𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2286\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀲𑀢𑁆𑀢𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀲𑀢𑁆𑀢𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁭)

2287\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀚𑀍𑀑𑀕𑀺𑀁 𑀧𑀸𑀢𑀼𑀦𑁆”𑀢𑀺? “𑀓𑀸 𑀲𑀸, 𑀆𑀯𑀼𑀲𑁄, 𑀚𑀍𑀑𑀕𑀻”𑀢𑀺? “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀬𑀸 𑀲𑀸 𑀲𑀼𑀭𑀸 𑀆𑀲𑀼𑀢𑀸 𑀅𑀲𑀫𑁆𑀧𑀢𑁆𑀢𑀸 𑀫𑀚𑁆𑀚𑀪𑀸𑀯𑀁, 𑀲𑀸 𑀧𑀸𑀢𑀼𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀓𑁄𑀲𑀫𑁆𑀩𑀺𑀬𑀁, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺𑁇 “𑀲𑀼𑀭𑀸𑀫𑁂𑀭𑀬𑀧𑀸𑀦𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2288\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀅𑀝𑁆𑀞𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀅𑀝𑁆𑀞𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁮)

2289\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀅𑀤𑀲𑀓𑀁 𑀦𑀺𑀲𑀻𑀤𑀦𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺? “𑀲𑀸𑀯𑀢𑁆𑀣𑀺𑀬𑀁, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀙𑁂𑀤𑀦𑀓𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2290\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀦𑀯𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀦𑀯𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺”𑁇 (𑁯)

2291\. “𑀓𑀧𑁆𑀧𑀢𑀺, 𑀪𑀦𑁆𑀢𑁂, 𑀚𑀸𑀢𑀭𑀽𑀧𑀭𑀚𑀢𑀦𑁆”𑀢𑀺? “𑀦𑀸𑀯𑀼𑀲𑁄, 𑀓𑀧𑁆𑀧𑀢𑀻”𑀢𑀺𑁇 “𑀓𑀢𑁆𑀣 𑀧𑀝𑀺𑀓𑁆𑀔𑀺𑀢𑁆𑀢𑀦𑁆”𑀢𑀺𑁇 “𑀭𑀸𑀚𑀕𑀳𑁂, 𑀲𑀼𑀢𑁆𑀢𑀯𑀺𑀪𑀗𑁆𑀕𑁂”𑀢𑀺𑁇 “𑀓𑀺𑀁 𑀆𑀧𑀚𑁆𑀚𑀢𑀻”𑀢𑀺? “𑀚𑀸𑀢𑀭𑀽𑀧𑀭𑀚𑀢𑀧𑀝𑀺𑀕𑁆𑀕𑀳𑀡𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”𑀢𑀺𑁇

2292\. “𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀤𑀁 𑀤𑀲𑀫𑀁 𑀯𑀢𑁆𑀣𑀼 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀁𑁇 𑀇𑀢𑀺𑀧𑀺𑀤𑀁 𑀯𑀢𑁆𑀣𑀼 𑀉𑀤𑁆𑀥𑀫𑁆𑀫𑀁, 𑀉𑀩𑁆𑀩𑀺𑀦𑀬𑀁, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀁𑁇 𑀇𑀤𑀁 𑀤𑀲𑀫𑀁 𑀲𑀮𑀸𑀓𑀁 𑀦𑀺𑀓𑁆𑀔𑀺𑀧𑀸𑀫𑀺𑁇 (𑁧𑁦)

2293\. 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀇𑀫𑀸𑀦𑀺 𑀤𑀲 𑀯𑀢𑁆𑀣𑀽𑀦𑀺 𑀲𑀁𑀖𑁂𑀦 𑀯𑀺𑀦𑀺𑀘𑁆𑀙𑀺𑀢𑀸𑀦𑀺𑁇 𑀇𑀢𑀺𑀧𑀺𑀫𑀸𑀦𑀺 𑀤𑀲𑀯𑀢𑁆𑀣𑀽𑀦𑀺 𑀉𑀤𑁆𑀥𑀫𑁆𑀫𑀸𑀦𑀺, 𑀉𑀩𑁆𑀩𑀺𑀦𑀬𑀸𑀦𑀺, 𑀅𑀧𑀕𑀢𑀲𑀢𑁆𑀣𑀼𑀲𑀸𑀲𑀦𑀸𑀦𑀻”𑀢𑀺𑁇

(458.)

2294\. “𑀦𑀺𑀳𑀢𑀫𑁂𑀢𑀁, 𑀆𑀯𑀼𑀲𑁄, 𑀅𑀥𑀺𑀓𑀭𑀡𑀁, 𑀲𑀦𑁆𑀢𑀁 𑀯𑀽𑀧𑀲𑀦𑁆𑀢𑀁 𑀲𑀼𑀯𑀽𑀧𑀲𑀦𑁆𑀢𑀁𑁇 𑀅𑀧𑀺 𑀘 𑀫𑀁 𑀢𑁆𑀯𑀁, 𑀆𑀯𑀼𑀲𑁄, 𑀲𑀁𑀖𑀫𑀚𑁆𑀛𑁂𑀧𑀺 𑀇𑀫𑀸𑀦𑀺 𑀤𑀲 𑀯𑀢𑁆𑀣𑀽𑀦𑀺 𑀧𑀼𑀘𑁆𑀙𑁂𑀬𑁆𑀬𑀸𑀲𑀺—  𑀢𑁂𑀲𑀁 𑀪𑀺𑀓𑁆𑀔𑀽𑀦𑀁 𑀲𑀜𑁆𑀜𑀢𑁆𑀢𑀺𑀬𑀸”𑀢𑀺𑁇

2295\. 𑀅𑀣 𑀔𑁄 𑀆𑀬𑀲𑁆𑀫𑀸 𑀭𑁂𑀯𑀢𑁄 𑀆𑀬𑀲𑁆𑀫𑀦𑁆𑀢𑀁 𑀲𑀩𑁆𑀩𑀓𑀸𑀫𑀺𑀁 𑀲𑀁𑀖𑀫𑀚𑁆𑀛𑁂𑀧𑀺 𑀇𑀫𑀸𑀦𑀺 𑀤𑀲 𑀯𑀢𑁆𑀣𑀽𑀦𑀺 𑀧𑀼𑀘𑁆𑀙𑀺𑁇 𑀧𑀼𑀝𑁆𑀞𑁄 𑀧𑀼𑀝𑁆𑀞𑁄 𑀆𑀬𑀲𑁆𑀫𑀸 𑀲𑀩𑁆𑀩𑀓𑀸𑀫𑀻 𑀯𑀺𑀲𑁆𑀲𑀚𑁆𑀚𑁂𑀲𑀺𑁇 𑀇𑀫𑀸𑀬 𑀔𑁄 𑀧𑀦 𑀯𑀺𑀦𑀬𑀲𑀗𑁆𑀕𑀻𑀢𑀺𑀬𑀸 𑀲𑀢𑁆𑀢 𑀪𑀺𑀓𑁆𑀔𑀼𑀲𑀢𑀸𑀦𑀺 𑀅𑀦𑀽𑀦𑀸𑀦𑀺 𑀅𑀦𑀥𑀺𑀓𑀸𑀦𑀺 𑀅𑀳𑁂𑀲𑀼𑀁, 𑀢𑀲𑁆𑀫𑀸𑀬𑀁 𑀯𑀺𑀦𑀬𑀲𑀗𑁆𑀕𑀻𑀢𑀺 “𑀲𑀢𑁆𑀢𑀲𑀢𑀺𑀓𑀸”𑀢𑀺 𑀯𑀼𑀘𑁆𑀘𑀢𑀻𑀢𑀺𑁇

---

2296\. 𑀲𑀢𑁆𑀢𑀲𑀢𑀺𑀓𑀓𑁆𑀔𑀦𑁆𑀥𑀓𑁄 𑀤𑁆𑀯𑀸𑀤𑀲𑀫𑁄𑁇

  
𑀇𑀫𑀫𑁆𑀳𑀺 𑀔𑀦𑁆𑀥𑀓𑁂 𑀯𑀢𑁆𑀣𑀽 𑀧𑀜𑁆𑀘𑀯𑀻𑀲𑀢𑀺𑁇



---

2297\. 𑀢𑀲𑁆𑀲𑀼𑀤𑁆𑀤𑀸𑀦𑀁



2298\. _𑀤𑀲 𑀯𑀢𑁆𑀣𑀽𑀦𑀺 𑀧𑀽𑀭𑁂𑀢𑁆𑀯𑀸,_  
_𑀓𑀫𑁆𑀫𑀁 𑀤𑀽𑀢𑁂𑀦 𑀧𑀸𑀯𑀺𑀲𑀺;_  
_𑀘𑀢𑁆𑀢𑀸𑀭𑁄 𑀧𑀼𑀦 𑀭𑀽𑀧𑀜𑁆𑀘,_  
_𑀓𑁄𑀲𑀫𑁆𑀩𑀺 𑀘 𑀧𑀸𑀯𑁂𑀬𑁆𑀬𑀓𑁄𑁇_  


2299\. _𑀫𑀕𑁆𑀕𑁄 𑀲𑁄𑀭𑁂𑀬𑁆𑀬𑀁 𑀲𑀗𑁆𑀓𑀲𑁆𑀲𑀁,_  
_𑀓𑀡𑁆𑀡𑀓𑀼𑀚𑁆𑀚𑀁 𑀉𑀤𑀼𑀫𑁆𑀩𑀭𑀁;_  
_𑀲𑀳𑀚𑀸𑀢𑀺 𑀘 𑀫𑀚𑁆𑀛𑁂𑀲𑀺,_  
_𑀅𑀲𑁆𑀲𑁄𑀲𑀺 𑀓𑀁 𑀦𑀼 𑀔𑁄 𑀫𑀬𑀁𑁇_  


2300\. _𑀧𑀢𑁆𑀢𑀦𑀸𑀯𑀸𑀬 𑀉𑀚𑁆𑀚𑀯𑀺,_  
_𑀭𑀳𑁄𑀲𑀺 𑀉𑀧𑀦𑀸𑀫𑀬𑀁;_  
_𑀕𑀭𑀼 𑀲𑀁𑀖𑁄 𑀘 𑀯𑁂𑀲𑀸𑀮𑀺𑀁,_  
_𑀫𑁂𑀢𑁆𑀢𑀸 𑀲𑀁𑀖𑁄 𑀉𑀩𑁆𑀩𑀸𑀳𑀺𑀓𑀸𑀢𑀺𑁇_  


---

2301\. 𑀲𑀢𑁆𑀢𑀲𑀢𑀺𑀓𑀓𑁆𑀔𑀦𑁆𑀥𑀓𑁄 𑀦𑀺𑀝𑁆𑀞𑀺𑀢𑁄𑁇



---

2302\. 𑀘𑀽𑀍𑀅𑀯𑀕𑁆𑀕𑁄 𑀦𑀺𑀝𑁆𑀞𑀺𑀢𑁄𑁇



---

2303\. 𑀘𑀽𑀍𑀅𑀯𑀕𑁆𑀕𑀧𑀸𑀍𑀇 𑀦𑀺𑀝𑁆𑀞𑀺𑀢𑀸𑁇



[Go to previous page (12.1 Paṭhamabhāṇavāra)](12.1.md) / [Go to parent page (12 Sattasatikakkhandhaka)](../12.md)


