
[Home](/) / [4V Cūḷavaggapāḷi](/tipitaka/4V.md) / [8 Vattakkhandhaka](/tipitaka/4V/8.md)

# 𑁮𑁇𑁧𑁪 𑀅𑀦𑁆𑀢𑁂𑀯𑀸𑀲𑀺𑀓𑀯𑀢𑁆𑀢𑀓𑀣𑀸

### 𑀯𑀢𑁆𑀢𑀓𑁆𑀔𑀦𑁆𑀥𑀓

### 𑀅𑀦𑁆𑀢𑁂𑀯𑀸𑀲𑀺𑀓𑀯𑀢𑁆𑀢𑀓𑀣𑀸

(381.)

1755. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀆𑀘𑀭𑀺𑀬𑀸 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀦 𑀲𑀫𑁆𑀫𑀸 𑀯𑀢𑁆𑀢𑀦𑁆𑀢𑀺𑁇 𑀬𑁂 𑀢𑁂 𑀪𑀺𑀓𑁆𑀔𑀽 𑀅𑀧𑁆𑀧𑀺𑀘𑁆𑀙𑀸…𑀧𑁂…  𑀢𑁂 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺—  “𑀓𑀣𑀜𑁆𑀳𑀺 𑀦𑀸𑀫 𑀆𑀘𑀭𑀺𑀬𑀸 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀦 𑀲𑀫𑁆𑀫𑀸 𑀯𑀢𑁆𑀢𑀺𑀲𑁆𑀲𑀦𑁆𑀢𑀻”𑀢𑀺𑁇 𑀅𑀣 𑀔𑁄 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 𑀅𑀣 𑀔𑁄 𑀪𑀕𑀯𑀸 𑀏𑀢𑀲𑁆𑀫𑀺𑀁 𑀦𑀺𑀤𑀸𑀦𑁂 𑀏𑀢𑀲𑁆𑀫𑀺𑀁 𑀧𑀓𑀭𑀡𑁂 𑀪𑀺𑀓𑁆𑀔𑀼𑀲𑀁𑀖𑀁 𑀲𑀦𑁆𑀦𑀺𑀧𑀸𑀢𑀸𑀧𑁂𑀢𑁆𑀯𑀸 𑀪𑀺𑀓𑁆𑀔𑀽 𑀧𑀝𑀺𑀧𑀼𑀘𑁆𑀙𑀺—  “𑀲𑀘𑁆𑀘𑀁 𑀓𑀺𑀭, 𑀪𑀺𑀓𑁆𑀔𑀯𑁂, 𑀆𑀘𑀭𑀺𑀬𑀸 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀦 𑀲𑀫𑁆𑀫𑀸 𑀯𑀢𑁆𑀢𑀦𑁆𑀢𑀻”𑀢𑀺? “𑀲𑀘𑁆𑀘𑀁, 𑀪𑀕𑀯𑀸”𑀢𑀺…𑀧𑁂…  𑀯𑀺𑀕𑀭𑀳𑀺𑀢𑁆𑀯𑀸…𑀧𑁂…  𑀥𑀫𑁆𑀫𑀺𑀁 𑀓𑀣𑀁 𑀓𑀢𑁆𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—

(382.)

1756. “𑀢𑁂𑀦 𑀳𑀺, 𑀪𑀺𑀓𑁆𑀔𑀯𑁂, 𑀆𑀘𑀭𑀺𑀬𑀸𑀦𑀁 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀯𑀢𑁆𑀢𑀁 𑀧𑀜𑁆𑀜𑀧𑁂𑀲𑁆𑀲𑀸𑀫𑀺 𑀬𑀣𑀸 𑀆𑀘𑀭𑀺𑀬𑁂𑀳𑀺 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀲𑀫𑁆𑀫𑀸 𑀯𑀢𑁆𑀢𑀺𑀢𑀩𑁆𑀩𑀁𑁇 𑀆𑀘𑀭𑀺𑀬𑁂𑀦, 𑀪𑀺𑀓𑁆𑀔𑀯𑁂, 𑀅𑀦𑁆𑀢𑁂𑀯𑀸𑀲𑀺𑀓𑀫𑁆𑀳𑀺 𑀲𑀫𑁆𑀫𑀸 𑀯𑀢𑁆𑀢𑀺𑀢𑀩𑁆𑀩𑀁𑁇 𑀢𑀢𑁆𑀭𑀸𑀬𑀁 𑀲𑀫𑁆𑀫𑀸𑀯𑀢𑁆𑀢𑀦𑀸—

1757. 𑀆𑀘𑀭𑀺𑀬𑁂𑀦, 𑀪𑀺𑀓𑁆𑀔𑀯𑁂, 𑀅𑀦𑁆𑀢𑁂𑀯𑀸𑀲𑀺𑀓𑁄 𑀲𑀗𑁆𑀕𑀳𑁂𑀢𑀩𑁆𑀩𑁄 𑀅𑀦𑀼𑀕𑁆𑀕𑀳𑁂𑀢𑀩𑁆𑀩𑁄 𑀉𑀤𑁆𑀤𑁂𑀲𑁂𑀦 𑀧𑀭𑀺𑀧𑀼𑀘𑁆𑀙𑀸𑀬 𑀑𑀯𑀸𑀤𑁂𑀦 𑀅𑀦𑀼𑀲𑀸𑀲𑀦𑀺𑀬𑀸𑁇 𑀲𑀘𑁂 𑀆𑀘𑀭𑀺𑀬𑀲𑁆𑀲 𑀧𑀢𑁆𑀢𑁄 𑀳𑁄𑀢𑀺, 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀢𑁆𑀢𑁄 𑀦 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀢𑁆𑀢𑁄 𑀤𑀸𑀢𑀩𑁆𑀩𑁄, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀢𑁆𑀢𑁄 𑀉𑀧𑁆𑀧𑀚𑁆𑀚𑀺𑀬𑁂𑀣𑀸𑀢𑀺𑁇 𑀲𑀘𑁂 𑀆𑀘𑀭𑀺𑀬𑀲𑁆𑀲 𑀘𑀻𑀯𑀭𑀁 𑀳𑁄𑀢𑀺, 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀦 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀤𑀸𑀢𑀩𑁆𑀩𑀁, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀉𑀧𑁆𑀧𑀚𑁆𑀚𑀺𑀬𑁂𑀣𑀸𑀢𑀺𑁇 𑀲𑀘𑁂 𑀆𑀘𑀭𑀺𑀬𑀲𑁆𑀲 𑀧𑀭𑀺𑀓𑁆𑀔𑀸𑀭𑁄 𑀳𑁄𑀢𑀺, 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀓𑁆𑀔𑀸𑀭𑁄 𑀦 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀓𑁆𑀔𑀸𑀭𑁄 𑀤𑀸𑀢𑀩𑁆𑀩𑁄, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀓𑁆𑀔𑀸𑀭𑁄 𑀉𑀧𑁆𑀧𑀚𑁆𑀚𑀺𑀬𑁂𑀣𑀸𑀢𑀺𑁇

1758. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀕𑀺𑀮𑀸𑀦𑁄 𑀳𑁄𑀢𑀺, 𑀓𑀸𑀮𑀲𑁆𑀲𑁂𑀯 𑀉𑀝𑁆𑀞𑀸𑀬 𑀤𑀦𑁆𑀢𑀓𑀝𑁆𑀞𑀁 𑀤𑀸𑀢𑀩𑁆𑀩𑀁, 𑀫𑀼𑀔𑁄𑀤𑀓𑀁 𑀤𑀸𑀢𑀩𑁆𑀩𑀁, 𑀆𑀲𑀦𑀁 𑀧𑀜𑁆𑀜𑀧𑁂𑀢𑀩𑁆𑀩𑀁𑁇 𑀲𑀘𑁂 𑀬𑀸𑀕𑀼 𑀳𑁄𑀢𑀺, 𑀪𑀸𑀚𑀦𑀁 𑀥𑁄𑀯𑀺𑀢𑁆𑀯𑀸 𑀬𑀸𑀕𑀼 𑀉𑀧𑀦𑀸𑀫𑁂𑀢𑀩𑁆𑀩𑀸𑁇 𑀬𑀸𑀕𑀼𑀁 𑀧𑀻𑀢𑀲𑁆𑀲 𑀉𑀤𑀓𑀁 𑀤𑀢𑁆𑀯𑀸 𑀪𑀸𑀚𑀦𑀁 𑀧𑀝𑀺𑀕𑁆𑀕𑀳𑁂𑀢𑁆𑀯𑀸 𑀦𑀻𑀘𑀁 𑀓𑀢𑁆𑀯𑀸 𑀲𑀸𑀥𑀼𑀓𑀁 𑀅𑀧𑁆𑀧𑀝𑀺𑀖𑀁𑀲𑀦𑁆𑀢𑁂𑀦 𑀥𑁄𑀯𑀺𑀢𑁆𑀯𑀸 𑀧𑀝𑀺𑀲𑀸𑀫𑁂𑀢𑀩𑁆𑀩𑀁𑁇 𑀅𑀦𑁆𑀢𑁂𑀯𑀸𑀲𑀺𑀓𑀫𑁆𑀳𑀺 𑀯𑀼𑀝𑁆𑀞𑀺𑀢𑁂 𑀆𑀲𑀦𑀁 𑀉𑀤𑁆𑀥𑀭𑀺𑀢𑀩𑁆𑀩𑀁𑁇 𑀲𑀘𑁂 𑀲𑁄 𑀤𑁂𑀲𑁄 𑀉𑀓𑁆𑀮𑀸𑀧𑁄 𑀳𑁄𑀢𑀺, 𑀲𑁄 𑀤𑁂𑀲𑁄 𑀲𑀫𑁆𑀫𑀚𑁆𑀚𑀺𑀢𑀩𑁆𑀩𑁄𑁇

1759. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀕𑀸𑀫𑀁 𑀧𑀯𑀺𑀲𑀺𑀢𑀼𑀓𑀸𑀫𑁄 𑀳𑁄𑀢𑀺, 𑀦𑀺𑀯𑀸𑀲𑀦𑀁 𑀤𑀸𑀢𑀩𑁆𑀩𑀁, 𑀧𑀝𑀺𑀦𑀺𑀯𑀸𑀲𑀦𑀁 𑀧𑀝𑀺𑀕𑁆𑀕𑀳𑁂𑀢𑀩𑁆𑀩𑀁, 𑀓𑀸𑀬𑀩𑀦𑁆𑀥𑀦𑀁 𑀤𑀸𑀢𑀩𑁆𑀩𑀁, 𑀲𑀕𑀼𑀡𑀁 𑀓𑀢𑁆𑀯𑀸 𑀲𑀗𑁆𑀖𑀸𑀝𑀺𑀬𑁄 𑀤𑀸𑀢𑀩𑁆𑀩𑀸, 𑀥𑁄𑀯𑀺𑀢𑁆𑀯𑀸 𑀧𑀢𑁆𑀢𑁄 𑀲𑁄𑀤𑀓𑁄 𑀤𑀸𑀢𑀩𑁆𑀩𑁄𑁇

1760. 𑀏𑀢𑁆𑀢𑀸𑀯𑀢𑀸 𑀦𑀺𑀯𑀢𑁆𑀢𑀺𑀲𑁆𑀲𑀢𑀻𑀢𑀺 𑀆𑀲𑀦𑀁 𑀧𑀜𑁆𑀜𑀧𑁂𑀢𑀩𑁆𑀩𑀁, 𑀧𑀸𑀤𑁄𑀤𑀓𑀁 𑀧𑀸𑀤𑀧𑀻𑀞𑀁 𑀧𑀸𑀤𑀓𑀣𑀮𑀺𑀓𑀁 𑀉𑀧𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁, 𑀧𑀘𑁆𑀘𑀼𑀕𑁆𑀕𑀦𑁆𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀁 𑀧𑀝𑀺𑀕𑁆𑀕𑀳𑁂𑀢𑀩𑁆𑀩𑀁, 𑀧𑀝𑀺𑀦𑀺𑀯𑀸𑀲𑀦𑀁 𑀤𑀸𑀢𑀩𑁆𑀩𑀁, 𑀦𑀺𑀯𑀸𑀲𑀦𑀁 𑀧𑀝𑀺𑀕𑁆𑀕𑀳𑁂𑀢𑀩𑁆𑀩𑀁𑁇 𑀲𑀘𑁂 𑀘𑀻𑀯𑀭𑀁 𑀲𑀺𑀦𑁆𑀦𑀁 𑀳𑁄𑀢𑀺, 𑀫𑀼𑀳𑀼𑀢𑁆𑀢𑀁 𑀉𑀡𑁆𑀳𑁂 𑀑𑀢𑀸𑀧𑁂𑀢𑀩𑁆𑀩𑀁, 𑀦 𑀘 𑀉𑀡𑁆𑀳𑁂 𑀘𑀻𑀯𑀭𑀁 𑀦𑀺𑀤𑀳𑀺𑀢𑀩𑁆𑀩𑀁𑁇 𑀘𑀻𑀯𑀭𑀁 𑀲𑀗𑁆𑀖𑀭𑀺𑀢𑀩𑁆𑀩𑀁𑁇 𑀘𑀻𑀯𑀭𑀁 𑀲𑀗𑁆𑀖𑀭𑀦𑁆𑀢𑁂𑀦 𑀘𑀢𑀼𑀭𑀗𑁆𑀕𑀼𑀮𑀁 𑀓𑀡𑁆𑀡𑀁 𑀉𑀲𑁆𑀲𑀸𑀭𑁂𑀢𑁆𑀯𑀸 𑀘𑀻𑀯𑀭𑀁 𑀲𑀗𑁆𑀖𑀭𑀺𑀢𑀩𑁆𑀩𑀁—  𑀫𑀸 𑀫𑀚𑁆𑀛𑁂 𑀪𑀗𑁆𑀕𑁄 𑀅𑀳𑁄𑀲𑀻𑀢𑀺𑁇 𑀑𑀪𑁄𑀕𑁂 𑀓𑀸𑀬𑀩𑀦𑁆𑀥𑀦𑀁 𑀓𑀸𑀢𑀩𑁆𑀩𑀁𑁇

1761. 𑀲𑀘𑁂 𑀧𑀺𑀡𑁆𑀟𑀧𑀸𑀢𑁄 𑀳𑁄𑀢𑀺, 𑀅𑀦𑁆𑀢𑁂𑀯𑀸𑀲𑀺𑀓𑁄 𑀘 𑀪𑀼𑀜𑁆𑀚𑀺𑀢𑀼𑀓𑀸𑀫𑁄 𑀳𑁄𑀢𑀺, 𑀉𑀤𑀓𑀁 𑀤𑀢𑁆𑀯𑀸 𑀧𑀺𑀡𑁆𑀟𑀧𑀸𑀢𑁄 𑀉𑀧𑀦𑀸𑀫𑁂𑀢𑀩𑁆𑀩𑁄𑁇 𑀅𑀦𑁆𑀢𑁂𑀯𑀸𑀲𑀺𑀓𑁄 𑀧𑀸𑀦𑀻𑀬𑁂𑀦 𑀧𑀼𑀘𑁆𑀙𑀺𑀢𑀩𑁆𑀩𑁄𑁇 𑀪𑀼𑀢𑁆𑀢𑀸𑀯𑀺𑀲𑁆𑀲 𑀉𑀤𑀓𑀁 𑀤𑀢𑁆𑀯𑀸 𑀧𑀢𑁆𑀢𑀁 𑀧𑀝𑀺𑀕𑁆𑀕𑀳𑁂𑀢𑁆𑀯𑀸 𑀦𑀻𑀘𑀁 𑀓𑀢𑁆𑀯𑀸 𑀲𑀸𑀥𑀼𑀓𑀁 𑀅𑀧𑁆𑀧𑀝𑀺𑀖𑀁𑀲𑀦𑁆𑀢𑁂𑀦 𑀥𑁄𑀯𑀺𑀢𑁆𑀯𑀸 𑀯𑁄𑀤𑀓𑀁 𑀓𑀢𑁆𑀯𑀸 𑀫𑀼𑀳𑀼𑀢𑁆𑀢𑀁 𑀉𑀡𑁆𑀳𑁂 𑀑𑀢𑀸𑀧𑁂𑀢𑀩𑁆𑀩𑁄, 𑀦 𑀘 𑀉𑀡𑁆𑀳𑁂 𑀧𑀢𑁆𑀢𑁄 𑀦𑀺𑀤𑀳𑀺𑀢𑀩𑁆𑀩𑁄𑁇 𑀧𑀢𑁆𑀢𑀘𑀻𑀯𑀭𑀁 𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁𑁇 𑀧𑀢𑁆𑀢𑀁 𑀦𑀺𑀓𑁆𑀔𑀺𑀧𑀦𑁆𑀢𑁂𑀦…𑀧𑁂…  𑀘𑀻𑀯𑀭𑀁 𑀦𑀺𑀓𑁆𑀔𑀺𑀧𑀦𑁆𑀢𑁂𑀦…𑀧𑁂…  𑀧𑀸𑀭𑀢𑁄 𑀅𑀦𑁆𑀢𑀁 𑀑𑀭𑀢𑁄 𑀪𑁄𑀕𑀁 𑀓𑀢𑁆𑀯𑀸 𑀘𑀻𑀯𑀭𑀁 𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁𑁇 𑀅𑀦𑁆𑀢𑁂𑀯𑀸𑀲𑀺𑀓𑀫𑁆𑀳𑀺 𑀉𑀝𑁆𑀞𑀺𑀢𑁂 𑀆𑀲𑀦𑀁 𑀉𑀤𑁆𑀥𑀭𑀺𑀢𑀩𑁆𑀩𑀁, 𑀧𑀸𑀤𑁄𑀤𑀓𑀁 𑀧𑀸𑀤𑀧𑀻𑀞𑀁 𑀧𑀸𑀤𑀓𑀣𑀮𑀺𑀓𑀁 𑀧𑀝𑀺𑀲𑀸𑀫𑁂𑀢𑀩𑁆𑀩𑀁𑁇 𑀲𑀘𑁂 𑀲𑁄 𑀤𑁂𑀲𑁄 𑀉𑀓𑁆𑀮𑀸𑀧𑁄 𑀳𑁄𑀢𑀺, 𑀲𑁄 𑀤𑁂𑀲𑁄 𑀲𑀫𑁆𑀫𑀚𑁆𑀚𑀺𑀢𑀩𑁆𑀩𑁄𑁇

1762. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀦𑀳𑀸𑀬𑀺𑀢𑀼𑀓𑀸𑀫𑁄 𑀳𑁄𑀢𑀺, 𑀦𑀳𑀸𑀦𑀁 𑀧𑀝𑀺𑀬𑀸𑀤𑁂𑀢𑀩𑁆𑀩𑀁𑁇 𑀲𑀘𑁂 𑀲𑀻𑀢𑁂𑀦 𑀅𑀢𑁆𑀣𑁄 𑀳𑁄𑀢𑀺, 𑀲𑀻𑀢𑀁 𑀧𑀝𑀺𑀬𑀸𑀤𑁂𑀢𑀩𑁆𑀩𑀁𑁇 𑀲𑀘𑁂 𑀉𑀡𑁆𑀳𑁂𑀦 𑀅𑀢𑁆𑀣𑁄 𑀳𑁄𑀢𑀺, 𑀉𑀡𑁆𑀳𑀁 𑀧𑀝𑀺𑀬𑀸𑀤𑁂𑀢𑀩𑁆𑀩𑀁𑁇

1763. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀚𑀦𑁆𑀢𑀸𑀖𑀭𑀁 𑀧𑀯𑀺𑀲𑀺𑀢𑀼𑀓𑀸𑀫𑁄 𑀳𑁄𑀢𑀺, 𑀘𑀼𑀡𑁆𑀡𑀁 𑀲𑀦𑁆𑀦𑁂𑀢𑀩𑁆𑀩𑀁, 𑀫𑀢𑁆𑀢𑀺𑀓𑀸 𑀢𑁂𑀫𑁂𑀢𑀩𑁆𑀩𑀸, 𑀚𑀦𑁆𑀢𑀸𑀖𑀭𑀧𑀻𑀞𑀁 𑀆𑀤𑀸𑀬 𑀕𑀦𑁆𑀢𑁆𑀯𑀸 𑀚𑀦𑁆𑀢𑀸𑀖𑀭𑀧𑀻𑀞𑀁 𑀤𑀢𑁆𑀯𑀸 𑀘𑀻𑀯𑀭𑀁 𑀧𑀝𑀺𑀕𑁆𑀕𑀳𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁, 𑀘𑀼𑀡𑁆𑀡𑀁 𑀤𑀸𑀢𑀩𑁆𑀩𑀁, 𑀫𑀢𑁆𑀢𑀺𑀓𑀸 𑀤𑀸𑀢𑀩𑁆𑀩𑀸𑁇 𑀲𑀘𑁂 𑀉𑀲𑁆𑀲𑀳𑀢𑀺 𑀚𑀦𑁆𑀢𑀸𑀖𑀭𑀁 𑀧𑀯𑀺𑀲𑀺𑀢𑀩𑁆𑀩𑀁𑁇 𑀚𑀦𑁆𑀢𑀸𑀖𑀭𑀁 𑀧𑀯𑀺𑀲𑀦𑁆𑀢𑁂𑀦 𑀫𑀢𑁆𑀢𑀺𑀓𑀸𑀬 𑀫𑀼𑀔𑀁 𑀫𑀓𑁆𑀔𑁂𑀢𑁆𑀯𑀸 𑀧𑀼𑀭𑀢𑁄 𑀘 𑀧𑀘𑁆𑀙𑀢𑁄 𑀘 𑀧𑀝𑀺𑀘𑁆𑀙𑀸𑀤𑁂𑀢𑁆𑀯𑀸 𑀚𑀦𑁆𑀢𑀸𑀖𑀭𑀁 𑀧𑀯𑀺𑀲𑀺𑀢𑀩𑁆𑀩𑀁𑁇 𑀦 𑀣𑁂𑀭𑁂 𑀪𑀺𑀓𑁆𑀔𑀽 𑀅𑀦𑀼𑀧𑀔𑀚𑁆𑀚 𑀦𑀺𑀲𑀻𑀤𑀺𑀢𑀩𑁆𑀩𑀁𑁇 𑀦 𑀦𑀯𑀸 𑀪𑀺𑀓𑁆𑀔𑀽 𑀆𑀲𑀦𑁂𑀦 𑀧𑀝𑀺𑀩𑀸𑀳𑀺𑀢𑀩𑁆𑀩𑀸𑁇 𑀚𑀦𑁆𑀢𑀸𑀖𑀭𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀓𑀫𑁆𑀫𑀁 𑀓𑀸𑀢𑀩𑁆𑀩𑀁𑁇 𑀚𑀦𑁆𑀢𑀸𑀖𑀭𑀸 𑀦𑀺𑀓𑁆𑀔𑀫𑀦𑁆𑀢𑁂𑀦 𑀚𑀦𑁆𑀢𑀸𑀖𑀭𑀧𑀻𑀞𑀁 𑀆𑀤𑀸𑀬 𑀧𑀼𑀭𑀢𑁄 𑀘 𑀧𑀘𑁆𑀙𑀢𑁄 𑀘 𑀧𑀝𑀺𑀘𑁆𑀙𑀸𑀤𑁂𑀢𑁆𑀯𑀸 𑀚𑀦𑁆𑀢𑀸𑀖𑀭𑀸 𑀦𑀺𑀓𑁆𑀔𑀫𑀺𑀢𑀩𑁆𑀩𑀁𑁇

1764. 𑀉𑀤𑀓𑁂𑀧𑀺 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀓𑀫𑁆𑀫𑀁 𑀓𑀸𑀢𑀩𑁆𑀩𑀁𑁇 𑀦𑀳𑀸𑀢𑁂𑀦 𑀧𑀞𑀫𑀢𑀭𑀁 𑀉𑀢𑁆𑀢𑀭𑀺𑀢𑁆𑀯𑀸 𑀅𑀢𑁆𑀢𑀦𑁄 𑀕𑀢𑁆𑀢𑀁 𑀯𑁄𑀤𑀓𑀁 𑀓𑀢𑁆𑀯𑀸 𑀦𑀺𑀯𑀸𑀲𑁂𑀢𑁆𑀯𑀸 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀕𑀢𑁆𑀢𑀢𑁄 𑀉𑀤𑀓𑀁 𑀧𑀫𑀚𑁆𑀚𑀺𑀢𑀩𑁆𑀩𑀁, 𑀦𑀺𑀯𑀸𑀲𑀦𑀁 𑀤𑀸𑀢𑀩𑁆𑀩𑀁, 𑀲𑀗𑁆𑀖𑀸𑀝𑀺 𑀤𑀸𑀢𑀩𑁆𑀩𑀸, 𑀚𑀦𑁆𑀢𑀸𑀖𑀭𑀧𑀻𑀞𑀁 𑀆𑀤𑀸𑀬 𑀧𑀞𑀫𑀢𑀭𑀁 𑀆𑀕𑀦𑁆𑀢𑁆𑀯𑀸 𑀆𑀲𑀦𑀁 𑀧𑀜𑁆𑀜𑀧𑁂𑀢𑀩𑁆𑀩𑀁, 𑀧𑀸𑀤𑁄𑀤𑀓𑀁 𑀧𑀸𑀤𑀧𑀻𑀞𑀁 𑀧𑀸𑀤𑀓𑀣𑀮𑀺𑀓𑀁 𑀉𑀧𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁, 𑀅𑀦𑁆𑀢𑁂𑀯𑀸𑀲𑀺𑀓𑁄 𑀧𑀸𑀦𑀻𑀬𑁂𑀦 𑀧𑀼𑀘𑁆𑀙𑀺𑀢𑀩𑁆𑀩𑁄𑁇

1765. 𑀬𑀲𑁆𑀫𑀺𑀁 𑀯𑀺𑀳𑀸𑀭𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀯𑀺𑀳𑀭𑀢𑀺, 𑀲𑀘𑁂 𑀲𑁄 𑀯𑀺𑀳𑀸𑀭𑁄 𑀉𑀓𑁆𑀮𑀸𑀧𑁄 𑀳𑁄𑀢𑀺, 𑀲𑀘𑁂 𑀉𑀲𑁆𑀲𑀳𑀢𑀺, 𑀲𑁄𑀥𑁂𑀢𑀩𑁆𑀩𑁄𑁇 𑀯𑀺𑀳𑀸𑀭𑀁 𑀲𑁄𑀥𑁂𑀦𑁆𑀢𑁂𑀦 𑀧𑀞𑀫𑀁 𑀧𑀢𑁆𑀢𑀘𑀻𑀯𑀭𑀁 𑀦𑀻𑀳𑀭𑀺𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁…𑀧𑁂…  𑀆𑀘𑀫𑀦𑀓𑀼𑀫𑁆𑀪𑀺𑀬𑀸 𑀉𑀤𑀓𑀁 𑀦 𑀳𑁄𑀢𑀺, 𑀆𑀘𑀫𑀦𑀓𑀼𑀫𑁆𑀪𑀺𑀬𑀸 𑀉𑀤𑀓𑀁 𑀆𑀲𑀺𑀜𑁆𑀘𑀺𑀢𑀩𑁆𑀩𑀁𑁇

1766. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀅𑀦𑀪𑀺𑀭𑀢𑀺 𑀉𑀧𑁆𑀧𑀦𑁆𑀦𑀸 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀯𑀽𑀧𑀓𑀸𑀲𑁂𑀢𑀩𑁆𑀩𑁄, 𑀯𑀽𑀧𑀓𑀸𑀲𑀸𑀧𑁂𑀢𑀩𑁆𑀩𑁄, 𑀥𑀫𑁆𑀫𑀓𑀣𑀸 𑀯𑀸𑀲𑁆𑀲 𑀓𑀸𑀢𑀩𑁆𑀩𑀸𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀉𑀧𑁆𑀧𑀦𑁆𑀦𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀯𑀺𑀦𑁄𑀤𑁂𑀢𑀩𑁆𑀩𑀁, 𑀯𑀺𑀦𑁄𑀤𑀸𑀧𑁂𑀢𑀩𑁆𑀩𑀁, 𑀥𑀫𑁆𑀫𑀓𑀣𑀸 𑀯𑀸𑀲𑁆𑀲 𑀓𑀸𑀢𑀩𑁆𑀩𑀸𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀤𑀺𑀝𑁆𑀞𑀺𑀕𑀢𑀁 𑀉𑀧𑁆𑀧𑀦𑁆𑀦𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀯𑀺𑀯𑁂𑀘𑁂𑀢𑀩𑁆𑀩𑀁, 𑀯𑀺𑀯𑁂𑀘𑀸𑀧𑁂𑀢𑀩𑁆𑀩𑀁, 𑀥𑀫𑁆𑀫𑀓𑀣𑀸 𑀯𑀸𑀲𑁆𑀲 𑀓𑀸𑀢𑀩𑁆𑀩𑀸𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀕𑀭𑀼𑀥𑀫𑁆𑀫𑀁 𑀅𑀚𑁆𑀛𑀸𑀧𑀦𑁆𑀦𑁄 𑀳𑁄𑀢𑀺, 𑀧𑀭𑀺𑀯𑀸𑀲𑀸𑀭𑀳𑁄, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀧𑀭𑀺𑀯𑀸𑀲𑀁 𑀤𑀤𑁂𑀬𑁆𑀬𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸𑀭𑀳𑁄 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀁 𑀫𑀽𑀮𑀸𑀬 𑀧𑀝𑀺𑀓𑀲𑁆𑀲𑁂𑀬𑁆𑀬𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀫𑀸𑀦𑀢𑁆𑀢𑀸𑀭𑀳𑁄 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀫𑀸𑀦𑀢𑁆𑀢𑀁 𑀤𑀤𑁂𑀬𑁆𑀬𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀅𑀩𑁆𑀪𑀸𑀦𑀸𑀭𑀳𑁄 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀁 𑀅𑀩𑁆𑀪𑁂𑀬𑁆𑀬𑀸𑀢𑀺𑁇 𑀲𑀘𑁂 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀓𑀫𑁆𑀫𑀁 𑀓𑀢𑁆𑀢𑀼𑀓𑀸𑀫𑁄 𑀳𑁄𑀢𑀺, 𑀢𑀚𑁆𑀚𑀦𑀻𑀬𑀁 𑀯𑀸 𑀦𑀺𑀬𑀲𑁆𑀲𑀁 𑀯𑀸 𑀧𑀩𑁆𑀩𑀸𑀚𑀦𑀻𑀬𑀁 𑀯𑀸 𑀧𑀝𑀺𑀲𑀸𑀭𑀡𑀻𑀬𑀁 𑀯𑀸 𑀉𑀓𑁆𑀔𑁂𑀧𑀦𑀻𑀬𑀁 𑀯𑀸, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀲𑀁𑀖𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀓𑀫𑁆𑀫𑀁 𑀦 𑀓𑀭𑁂𑀬𑁆𑀬, 𑀮𑀳𑀼𑀓𑀸𑀬 𑀯𑀸 𑀧𑀭𑀺𑀡𑀸𑀫𑁂𑀬𑁆𑀬𑀸𑀢𑀺𑁇 𑀓𑀢𑀁 𑀯𑀸 𑀧𑀦𑀲𑁆𑀲 𑀳𑁄𑀢𑀺, 𑀲𑀁𑀖𑁂𑀦 𑀓𑀫𑁆𑀫𑀁, 𑀢𑀚𑁆𑀚𑀦𑀻𑀬𑀁 𑀯𑀸 𑀦𑀺𑀬𑀲𑁆𑀲𑀁 𑀯𑀸 𑀧𑀩𑁆𑀩𑀸𑀚𑀦𑀻𑀬𑀁 𑀯𑀸 𑀧𑀝𑀺𑀲𑀸𑀭𑀡𑀻𑀬𑀁 𑀯𑀸 𑀉𑀓𑁆𑀔𑁂𑀧𑀦𑀻𑀬𑀁 𑀯𑀸, 𑀆𑀘𑀭𑀺𑀬𑁂𑀦 𑀉𑀲𑁆𑀲𑀼𑀓𑁆𑀓𑀁 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑁄 𑀲𑀫𑁆𑀫𑀸 𑀯𑀢𑁆𑀢𑁂𑀬𑁆𑀬, 𑀮𑁄𑀫𑀁 𑀧𑀸𑀢𑁂𑀬𑁆𑀬, 𑀦𑁂𑀢𑁆𑀣𑀸𑀭𑀁 𑀯𑀢𑁆𑀢𑁂𑀬𑁆𑀬, 𑀲𑀁𑀖𑁄 𑀢𑀁 𑀓𑀫𑁆𑀫𑀁 𑀧𑀝𑀺𑀧𑁆𑀧𑀲𑁆𑀲𑀫𑁆𑀪𑁂𑀬𑁆𑀬𑀸𑀢𑀺𑁇

1767. 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀥𑁄𑀯𑀺𑀢𑀩𑁆𑀩𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀆𑀘𑀺𑀓𑁆𑀔𑀺𑀢𑀩𑁆𑀩𑀁—  𑀏𑀯𑀁 𑀥𑁄𑀯𑁂𑀬𑁆𑀬𑀸𑀲𑀻𑀢𑀺, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀥𑁄𑀯𑀺𑀬𑁂𑀣𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀓𑀸𑀢𑀩𑁆𑀩𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀆𑀘𑀺𑀓𑁆𑀔𑀺𑀢𑀩𑁆𑀩𑀁—  𑀏𑀯𑀁 𑀓𑀭𑁂𑀬𑁆𑀬𑀸𑀲𑀻𑀢𑀺, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀓𑀭𑀺𑀬𑁂𑀣𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀭𑀚𑀦𑀁 𑀧𑀘𑀺𑀢𑀩𑁆𑀩𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀆𑀘𑀺𑀓𑁆𑀔𑀺𑀢𑀩𑁆𑀩𑀁—  𑀏𑀯𑀁 𑀧𑀘𑁂𑀬𑁆𑀬𑀸𑀲𑀻𑀢𑀺, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀭𑀚𑀦𑀁 𑀧𑀘𑀺𑀬𑁂𑀣𑀸𑀢𑀺𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀭𑀚𑀺𑀢𑀩𑁆𑀩𑀁 𑀳𑁄𑀢𑀺, 𑀆𑀘𑀭𑀺𑀬𑁂𑀦 𑀆𑀘𑀺𑀓𑁆𑀔𑀺𑀢𑀩𑁆𑀩𑀁—  𑀏𑀯𑀁 𑀭𑀚𑁂𑀬𑁆𑀬𑀸𑀲𑀻𑀢𑀺, 𑀉𑀲𑁆𑀲𑀼𑀓𑁆𑀓𑀁 𑀯𑀸 𑀓𑀸𑀢𑀩𑁆𑀩𑀁—  𑀓𑀺𑀦𑁆𑀢𑀺 𑀦𑀼 𑀔𑁄 𑀅𑀦𑁆𑀢𑁂𑀯𑀸𑀲𑀺𑀓𑀲𑁆𑀲 𑀘𑀻𑀯𑀭𑀁 𑀭𑀚𑀺𑀬𑁂𑀣𑀸𑀢𑀺𑁇 𑀘𑀻𑀯𑀭𑀁 𑀭𑀚𑀦𑁆𑀢𑁂𑀦 𑀲𑀸𑀥𑀼𑀓𑀁 𑀲𑀫𑁆𑀧𑀭𑀺𑀯𑀢𑁆𑀢𑀓𑀁 𑀲𑀫𑁆𑀧𑀭𑀺𑀯𑀢𑁆𑀢𑀓𑀁 𑀭𑀚𑀺𑀢𑀩𑁆𑀩𑀁𑁇 𑀦 𑀘 𑀅𑀘𑁆𑀙𑀺𑀦𑁆𑀦𑁂 𑀣𑁂𑀯𑁂 𑀧𑀓𑁆𑀓𑀫𑀺𑀢𑀩𑁆𑀩𑀁𑁇 𑀲𑀘𑁂 𑀅𑀦𑁆𑀢𑁂𑀯𑀸𑀲𑀺𑀓𑁄 𑀕𑀺𑀮𑀸𑀦𑁄 𑀳𑁄𑀢𑀺, 𑀬𑀸𑀯𑀚𑀻𑀯𑀁 𑀉𑀧𑀝𑁆𑀞𑀸𑀢𑀩𑁆𑀩𑁄, 𑀯𑀼𑀝𑁆𑀞𑀸𑀦𑀫𑀲𑁆𑀲 𑀆𑀕𑀫𑁂𑀢𑀩𑁆𑀩𑀁𑁇 𑀇𑀤𑀁 𑀔𑁄, 𑀪𑀺𑀓𑁆𑀔𑀯𑁂, 𑀆𑀘𑀭𑀺𑀬𑀸𑀦𑀁 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀯𑀢𑁆𑀢𑀁 𑀬𑀣𑀸 𑀆𑀘𑀭𑀺𑀬𑁂𑀳𑀺 𑀅𑀦𑁆𑀢𑁂𑀯𑀸𑀲𑀺𑀓𑁂𑀲𑀼 𑀲𑀫𑁆𑀫𑀸 𑀯𑀢𑁆𑀢𑀺𑀢𑀩𑁆𑀩𑀦𑁆”𑀢𑀺𑁇

---

1768. 𑀯𑀢𑁆𑀢𑀓𑁆𑀔𑀦𑁆𑀥𑀓𑁄 𑀅𑀝𑁆𑀞𑀫𑁄𑁇

  
𑀇𑀫𑀫𑁆𑀳𑀺 𑀔𑀦𑁆𑀥𑀓𑁂 𑀯𑀢𑁆𑀣𑀽 𑀏𑀓𑀽𑀦𑀯𑀻𑀲𑀢𑀺, 𑀯𑀢𑁆𑀢𑀸 𑀘𑀼𑀤𑁆𑀤𑀲𑁇



---

1769. 𑀢𑀲𑁆𑀲𑀼𑀤𑁆𑀤𑀸𑀦𑀁



1770. _𑀲𑁅𑀧𑀸𑀳𑀦𑀸 𑀙𑀢𑁆𑀢𑀸 𑀘,_  
_𑀑𑀕𑀼𑀡𑁆𑀞𑀺 𑀲𑀻𑀲𑀁 𑀧𑀸𑀦𑀻𑀬𑀁;_  
_𑀦𑀸𑀪𑀺𑀯𑀸𑀤𑁂 𑀦 𑀧𑀼𑀘𑁆𑀙𑀦𑁆𑀢𑀺,_  
_𑀅𑀳𑀺 𑀉𑀚𑁆𑀛𑀦𑁆𑀢𑀺 𑀧𑁂𑀲𑀮𑀸𑁇_  


1771. _𑀑𑀫𑀼𑀜𑁆𑀘𑀺 𑀙𑀢𑁆𑀢𑀁 𑀔𑀦𑁆𑀥𑁂 𑀘,_  
_𑀅𑀢𑀭𑀜𑁆𑀘 𑀧𑀝𑀺𑀓𑁆𑀓𑀫𑀁;_  
_𑀧𑀢𑁆𑀢𑀘𑀻𑀯𑀭𑀁 𑀦𑀺𑀓𑁆𑀔𑀺𑀧𑀸,_  
_𑀧𑀢𑀺𑀭𑀽𑀧𑀜𑁆𑀘 𑀧𑀼𑀘𑁆𑀙𑀺𑀢𑀸𑁇_  


1772. _𑀆𑀲𑀺𑀜𑁆𑀘𑁂𑀬𑁆𑀬 𑀥𑁄𑀯𑀺𑀢𑁂𑀦,_  
_𑀲𑀼𑀓𑁆𑀔𑁂𑀦𑀮𑁆𑀮𑁂𑀦𑀼𑀧𑀸𑀳𑀦𑀸;_  
_𑀯𑀼𑀟𑁆𑀠𑁄 𑀦𑀯𑀓𑁄 𑀧𑀼𑀘𑁆𑀙𑁂𑀬𑁆𑀬,_  
_𑀅𑀚𑁆𑀛𑀸𑀯𑀼𑀝𑁆𑀞𑀜𑁆𑀘 𑀕𑁄𑀘𑀭𑀸𑁇_  


1773. _𑀲𑁂𑀓𑁆𑀔𑀸 𑀯𑀘𑁆𑀘𑀸 𑀧𑀸𑀦𑀻 𑀧𑀭𑀺,_  
_𑀓𑀢𑁆𑀢𑀭𑀁 𑀓𑀢𑀺𑀓𑀁 𑀢𑀢𑁄;_  
_𑀓𑀸𑀮𑀁 𑀫𑀼𑀳𑀼𑀢𑁆𑀢𑀁 𑀉𑀓𑁆𑀮𑀸𑀧𑁄,_  
_𑀪𑀽𑀫𑀢𑁆𑀣𑀭𑀡𑀁 𑀦𑀻𑀳𑀭𑁂𑁇_  


1774. _𑀧𑀝𑀺𑀧𑀸𑀤𑁄 𑀪𑀺𑀲𑀺𑀩𑀺𑀩𑁆𑀩𑁄,_  
_𑀫𑀜𑁆𑀘𑀧𑀻𑀞𑀜𑁆𑀘 𑀫𑀮𑁆𑀮𑀓𑀁;_  
_𑀅𑀧𑀲𑁆𑀲𑁂𑀦𑀼𑀮𑁆𑀮𑁄𑀓𑀓𑀡𑁆𑀡𑀸,_  
_𑀕𑁂𑀭𑀼𑀓𑀸 𑀓𑀸𑀍𑀅 𑀅𑀓𑀢𑀸𑁇_  


1775. _𑀲𑀗𑁆𑀓𑀸𑀭𑀜𑁆𑀘 𑀪𑀽𑀫𑀢𑁆𑀣𑀭𑀡𑀁,_  
_𑀧𑀝𑀺𑀧𑀸𑀤𑀓𑀁 𑀫𑀜𑁆𑀘𑀧𑀻𑀞𑀁;_  
_𑀪𑀺𑀲𑀺 𑀦𑀺𑀲𑀻𑀤𑀦𑀫𑁆𑀧𑀺,_  
_𑀫𑀮𑁆𑀮𑀓𑀁 𑀅𑀧𑀲𑁆𑀲𑁂𑀦 𑀘𑁇_  


1776. _𑀧𑀢𑁆𑀢𑀘𑀻𑀯𑀭𑀁 𑀪𑀽𑀫𑀺 𑀘,_  
_𑀧𑀸𑀭𑀦𑁆𑀢𑀁 𑀑𑀭𑀢𑁄 𑀪𑁄𑀕𑀁;_  
_𑀧𑀼𑀭𑀢𑁆𑀣𑀺𑀫𑀸 𑀧𑀘𑁆𑀙𑀺𑀫𑀸 𑀘,_  
_𑀉𑀢𑁆𑀢𑀭𑀸 𑀅𑀣 𑀤𑀓𑁆𑀔𑀺𑀡𑀸𑁇_  


1777. _𑀲𑀻𑀢𑀼𑀡𑁆𑀳𑁂 𑀘 𑀤𑀺𑀯𑀸𑀭𑀢𑁆𑀢𑀺𑀁,_  
_𑀧𑀭𑀺𑀯𑁂𑀡𑀜𑁆𑀘 𑀓𑁄𑀝𑁆𑀞𑀓𑁄;_  
_𑀉𑀧𑀝𑁆𑀞𑀸𑀦𑀕𑁆𑀕𑀺 𑀲𑀸𑀮𑀸 𑀘,_  
_𑀯𑀢𑁆𑀢𑀁 𑀯𑀘𑁆𑀘𑀓𑀼𑀝𑀻𑀲𑀼 𑀘𑁇_  


1778. _𑀧𑀸𑀦𑀻 𑀧𑀭𑀺𑀪𑁄𑀚𑀦𑀺𑀬𑀸,_  
_𑀓𑀼𑀫𑁆𑀪𑀺 𑀆𑀘𑀫𑀦𑁂𑀲𑀼 𑀘;_  
_𑀅𑀦𑁄𑀧𑀫𑁂𑀦 𑀧𑀜𑁆𑀜𑀢𑁆𑀢𑀁,_  
_𑀯𑀢𑁆𑀢𑀁 𑀆𑀕𑀦𑁆𑀢𑀼𑀓𑁂𑀳𑀺𑀫𑁂𑁇_  


1779. _𑀦𑁂𑀯𑀸𑀲𑀦𑀁 𑀦 𑀉𑀤𑀓𑀁,_  
_𑀦 𑀧𑀘𑁆𑀘𑀼 𑀦 𑀘 𑀧𑀸𑀦𑀺𑀬𑀁;_  
_𑀦𑀸𑀪𑀺𑀯𑀸𑀤𑁂 𑀦 𑀧𑀜𑁆𑀜𑀧𑁂,_  
_𑀉𑀚𑁆𑀛𑀸𑀬𑀦𑁆𑀢𑀺 𑀘 𑀧𑁂𑀲𑀮𑀸𑁇_  


1780. _𑀯𑀼𑀟𑁆𑀠𑀸𑀲𑀦𑀜𑁆𑀘 𑀉𑀤𑀓𑀁,_  
_𑀧𑀘𑁆𑀘𑀼𑀕𑁆𑀕𑀦𑁆𑀢𑁆𑀯𑀸 𑀘 𑀧𑀸𑀦𑀺𑀬𑀁;_  
_𑀉𑀧𑀸𑀳𑀦𑁂 𑀏𑀓𑀫𑀦𑁆𑀢𑀁,_  
_𑀅𑀪𑀺𑀯𑀸𑀤𑁂 𑀘 𑀧𑀜𑁆𑀜𑀧𑁂𑁇_  


1781. _𑀯𑀼𑀢𑁆𑀣𑀁 𑀕𑁄𑀘𑀭𑀲𑁂𑀓𑁆𑀔𑁄 𑀘,_  
_𑀞𑀸𑀦𑀁 𑀧𑀸𑀦𑀺𑀬𑀪𑁄𑀚𑀦𑀁;_  
_𑀓𑀢𑁆𑀢𑀭𑀁 𑀓𑀢𑀺𑀓𑀁 𑀓𑀸𑀮𑀁,_  
_𑀦𑀯𑀓𑀲𑁆𑀲 𑀦𑀺𑀲𑀺𑀦𑁆𑀦𑀓𑁂𑁇_  


1782. _𑀅𑀪𑀺𑀯𑀸𑀤𑀬𑁂 𑀆𑀘𑀺𑀓𑁆𑀔𑁂,_  
_𑀬𑀣𑀸 𑀳𑁂𑀝𑁆𑀞𑀸 𑀢𑀣𑀸 𑀦𑀬𑁂;_  
_𑀦𑀺𑀤𑁆𑀤𑀺𑀝𑁆𑀞𑀁 𑀲𑀢𑁆𑀣𑀯𑀸𑀳𑁂𑀦,_  
_𑀯𑀢𑁆𑀢𑀁 𑀆𑀯𑀸𑀲𑀺𑀓𑁂𑀳𑀺𑀫𑁂𑁇_  


1783. _𑀕𑀫𑀺𑀓𑀸 𑀤𑀸𑀭𑀼𑀫𑀢𑁆𑀢𑀺 𑀘,_  
_𑀯𑀺𑀯𑀭𑀺𑀢𑁆𑀯𑀸 𑀦 𑀧𑀼𑀘𑁆𑀙𑀺𑀬;_  
_𑀦𑀲𑁆𑀲𑀦𑁆𑀢𑀺 𑀘 𑀅𑀕𑀼𑀢𑁆𑀢𑀜𑁆𑀘,_  
_𑀉𑀚𑁆𑀛𑀸𑀬𑀦𑁆𑀢𑀺 𑀘 𑀧𑁂𑀲𑀮𑀸𑁇_  


1784. _𑀧𑀝𑀺𑀲𑀸𑀫𑁂𑀢𑁆𑀯𑀸 𑀣𑀓𑁂𑀢𑁆𑀯𑀸,_  
_𑀆𑀧𑀼𑀘𑁆𑀙𑀺𑀢𑁆𑀯𑀸𑀯 𑀧𑀓𑁆𑀓𑀫𑁂;_  
_𑀪𑀺𑀓𑁆𑀔𑀼 𑀯𑀸 𑀲𑀸𑀫𑀡𑁂𑀭𑁄 𑀯𑀸,_  
_𑀆𑀭𑀸𑀫𑀺𑀓𑁄 𑀉𑀧𑀸𑀲𑀓𑁄𑁇_  


1785. _𑀧𑀸𑀲𑀸𑀡𑀓𑁂𑀲𑀼 𑀘 𑀧𑀼𑀜𑁆𑀚𑀁,_  
_𑀧𑀝𑀺𑀲𑀸𑀫𑁂 𑀣𑀓𑁂𑀬𑁆𑀬 𑀘;_  
_𑀲𑀘𑁂 𑀉𑀲𑁆𑀲𑀳𑀢𑀺 𑀉𑀲𑁆𑀲𑀼𑀓𑁆𑀓𑀁,_  
_𑀅𑀦𑁄𑀯𑀲𑁆𑀲𑁂 𑀢𑀣𑁂𑀯 𑀘𑁇_  


1786. _𑀲𑀩𑁆𑀩𑁄 𑀑𑀯𑀲𑁆𑀲𑀢𑀺 𑀕𑀸𑀫𑀁,_  
_𑀅𑀚𑁆𑀛𑁄𑀓𑀸𑀲𑁂 𑀢𑀣𑁂𑀯 𑀘;_  
_𑀅𑀧𑁆𑀧𑁂𑀯𑀗𑁆𑀕𑀸𑀦𑀺 𑀲𑁂𑀲𑁂𑀬𑁆𑀬𑀼𑀁,_  
_𑀯𑀢𑁆𑀢𑀁 𑀕𑀫𑀺𑀓𑀪𑀺𑀓𑁆𑀔𑀼𑀦𑀸𑁇_  


1787. _𑀦𑀸𑀦𑀼𑀫𑁄𑀤𑀦𑁆𑀢𑀺 𑀣𑁂𑀭𑁂𑀦,_  
_𑀑𑀳𑀸𑀬 𑀘𑀢𑀼𑀧𑀜𑁆𑀘𑀳𑀺;_  
_𑀯𑀘𑁆𑀘𑀺𑀢𑁄 𑀫𑀼𑀘𑁆𑀙𑀺𑀢𑁄 𑀆𑀲𑀺,_  
_𑀯𑀢𑁆𑀢𑀸𑀦𑀼𑀫𑁄𑀤𑀦𑁂𑀲𑀼𑀫𑁂𑁇_  


1788. _𑀙𑀩𑁆𑀩𑀕𑁆𑀕𑀺𑀬𑀸 𑀤𑀼𑀦𑁆𑀦𑀺𑀯𑀢𑁆𑀣𑀸,_  
_𑀅𑀣𑁄𑀧𑀺 𑀘 𑀤𑀼𑀧𑁆𑀧𑀸𑀭𑀼𑀢𑀸;_  
_𑀅𑀦𑀸𑀓𑀧𑁆𑀧𑀸 𑀘 𑀯𑁄𑀓𑁆𑀓𑀫𑁆𑀫,_  
_𑀣𑁂𑀭𑁂 𑀅𑀦𑀼𑀧𑀔𑀚𑁆𑀚𑀦𑁂𑁇_  


1789. _𑀦𑀯𑁂 𑀪𑀺𑀓𑁆𑀔𑀽 𑀘 𑀲𑀗𑁆𑀖𑀸𑀝𑀺,_  
_𑀉𑀚𑁆𑀛𑀸𑀬𑀦𑁆𑀢𑀺 𑀘 𑀧𑁂𑀲𑀮𑀸;_  
_𑀢𑀺𑀫𑀡𑁆𑀟𑀮𑀁 𑀦𑀺𑀯𑀸𑀲𑁂𑀢𑁆𑀯𑀸,_  
_𑀓𑀸𑀬𑀲𑀕𑀼𑀡𑀕𑀡𑁆𑀞𑀺𑀓𑀸𑁇_  


1790. _𑀦 𑀯𑁄𑀓𑁆𑀓𑀫𑁆𑀫 𑀧𑀝𑀺𑀘𑁆𑀙𑀦𑁆𑀦𑀁,_  
_𑀲𑀼𑀲𑀁𑀯𑀼𑀢𑁄𑀓𑁆𑀔𑀺𑀢𑁆𑀢𑀘𑀓𑁆𑀔𑀼;_  
_𑀉𑀓𑁆𑀔𑀺𑀢𑁆𑀢𑁄𑀚𑁆𑀚𑀕𑁆𑀖𑀺𑀓𑀸𑀲𑀤𑁆𑀤𑁄,_  
_𑀢𑀬𑁄 𑀘𑁂𑀯 𑀧𑀘𑀸𑀮𑀦𑀸𑁇_  


1791. _𑀔𑀫𑁆𑀪𑁄𑀕𑀼𑀡𑁆𑀞𑀺𑀉𑀓𑁆𑀓𑀼𑀝𑀺𑀓𑀸,_  
_𑀧𑀝𑀺𑀘𑁆𑀙𑀦𑁆𑀦𑀁 𑀲𑀼𑀲𑀁𑀯𑀼𑀢𑁄;_  
_𑀑𑀓𑁆𑀔𑀺𑀢𑁆𑀢𑀼𑀓𑁆𑀔𑀺𑀢𑁆𑀢𑁅𑀚𑁆𑀚𑀕𑁆𑀖𑀺,_  
_𑀅𑀧𑁆𑀧𑀲𑀤𑁆𑀤𑁄 𑀢𑀬𑁄 𑀘𑀮𑀸𑁇_  


1792. _𑀔𑀫𑁆𑀪𑁄𑀕𑀼𑀡𑁆𑀞𑀺𑀧𑀮𑁆𑀮𑀢𑁆𑀣𑀺 𑀘,_  
_𑀅𑀦𑀼𑀧𑀔𑀚𑁆𑀚 𑀦𑀸𑀲𑀦𑁂;_  
_𑀑𑀢𑁆𑀣𑀭𑀺𑀢𑁆𑀯𑀸𑀦 𑀉𑀤𑀓𑁂,_  
_𑀦𑀻𑀘𑀁 𑀓𑀢𑁆𑀯𑀸𑀦 𑀲𑀺𑀜𑁆𑀘𑀺𑀬𑀸𑁇_  


1793. _𑀧𑀝𑀺 𑀲𑀸𑀫𑀦𑁆𑀢𑀸 𑀲𑀗𑁆𑀖𑀸𑀝𑀺,_  
_𑀑𑀤𑀦𑁂 𑀘 𑀧𑀝𑀺𑀕𑁆𑀕𑀳𑁂;_  
_𑀲𑀽𑀧𑀁 𑀉𑀢𑁆𑀢𑀭𑀺𑀪𑀗𑁆𑀕𑁂𑀦,_  
_𑀲𑀩𑁆𑀩𑁂𑀲𑀁 𑀲𑀫𑀢𑀺𑀢𑁆𑀣𑀺 𑀘𑁇_  


1794. _𑀲𑀓𑁆𑀓𑀘𑁆𑀘𑀁 𑀧𑀢𑁆𑀢𑀲𑀜𑁆𑀜𑀻 𑀘,_  
_𑀲𑀧𑀤𑀸𑀦𑀜𑁆𑀘 𑀲𑀽𑀧𑀓𑀁;_  
_𑀦 𑀣𑀽𑀧𑀢𑁄 𑀧𑀝𑀺𑀘𑁆𑀙𑀸𑀤𑁂,_  
_𑀯𑀺𑀜𑁆𑀜𑀢𑁆𑀢𑀼𑀚𑁆𑀛𑀸𑀦𑀲𑀜𑁆𑀜𑀺𑀦𑀸𑁇_  


1795. _𑀫𑀳𑀦𑁆𑀢𑀫𑀡𑁆𑀟𑀮𑀤𑁆𑀯𑀸𑀭𑀁,_  
_𑀲𑀩𑁆𑀩𑀳𑀢𑁆𑀣𑁄 𑀦 𑀩𑁆𑀬𑀸𑀳𑀭𑁂;_  
_𑀉𑀓𑁆𑀔𑁂𑀧𑁄 𑀙𑁂𑀤𑀦𑀸𑀕𑀡𑁆𑀟,_  
_𑀥𑀼𑀦𑀁 𑀲𑀺𑀢𑁆𑀣𑀸𑀯𑀓𑀸𑀭𑀓𑀁𑁇_  


1796. _𑀚𑀺𑀯𑁆𑀳𑀸𑀦𑀺𑀘𑁆𑀙𑀸𑀭𑀓𑀜𑁆𑀘𑁂𑀯,_  
_𑀘𑀧𑀼𑀘𑀧𑀼 𑀲𑀼𑀭𑀼𑀲𑀼𑀭𑀼;_  
_𑀳𑀢𑁆𑀣𑀧𑀢𑁆𑀢𑁄𑀝𑁆𑀞𑀦𑀺𑀮𑁆𑀮𑁂𑀳𑀁,_  
_𑀲𑀸𑀫𑀺𑀲𑁂𑀦 𑀧𑀝𑀺𑀕𑁆𑀕𑀳𑁂𑁇_  


1797. _𑀬𑀸𑀯 𑀦 𑀲𑀩𑁆𑀩𑁂 𑀉𑀤𑀓𑁂,_  
_𑀦𑀻𑀘𑀁 𑀓𑀢𑁆𑀯𑀸𑀦 𑀲𑀺𑀜𑁆𑀘𑀺𑀬𑀁;_  
_𑀧𑀝𑀺 𑀲𑀸𑀫𑀦𑁆𑀢𑀸 𑀲𑀗𑁆𑀖𑀸𑀝𑀺,_  
_𑀦𑀻𑀘𑀁 𑀓𑀢𑁆𑀯𑀸 𑀙𑀫𑀸𑀬 𑀘𑁇_  


1798. _𑀲𑀲𑀺𑀢𑁆𑀣𑀓𑀁 𑀦𑀺𑀯𑀢𑁆𑀢𑀦𑁆𑀢𑁂,_  
_𑀲𑀼𑀧𑁆𑀧𑀝𑀺𑀘𑁆𑀙𑀦𑁆𑀦𑀫𑀼𑀓𑁆𑀓𑀼𑀝𑀺;_  
_𑀥𑀫𑁆𑀫𑀭𑀸𑀚𑁂𑀦 𑀧𑀜𑁆𑀜𑀢𑁆𑀢𑀁,_  
_𑀇𑀤𑀁 𑀪𑀢𑁆𑀢𑀕𑁆𑀕𑀯𑀢𑁆𑀢𑀦𑀁𑁇_  


1799. _𑀤𑀼𑀦𑁆𑀦𑀺𑀯𑀢𑁆𑀣𑀸 𑀅𑀦𑀸𑀓𑀧𑁆𑀧𑀸,_  
_𑀅𑀲𑀮𑁆𑀮𑀓𑁆𑀔𑁂𑀢𑁆𑀯𑀸 𑀘 𑀲𑀳𑀲𑀸;_  
_𑀤𑀽𑀭𑁂 𑀅𑀘𑁆𑀘 𑀘𑀺𑀭𑀁 𑀮𑀳𑀼𑀁,_  
_𑀢𑀣𑁂𑀯 𑀧𑀺𑀡𑁆𑀟𑀘𑀸𑀭𑀺𑀓𑁄𑁇_  


1800. _𑀧𑀝𑀺𑀘𑁆𑀙𑀦𑁆𑀦𑁄𑀯 𑀕𑀘𑁆𑀙𑁂𑀬𑁆𑀬,_  
_𑀲𑀼𑀲𑀁𑀯𑀼𑀢𑁄𑀓𑁆𑀔𑀺𑀢𑁆𑀢𑀘𑀓𑁆𑀔𑀼;_  
_𑀉𑀓𑁆𑀔𑀺𑀢𑁆𑀢𑁄𑀚𑁆𑀚𑀕𑁆𑀖𑀺𑀓𑀸𑀲𑀤𑁆𑀤𑁄,_  
_𑀢𑀬𑁄 𑀘𑁂𑀯 𑀧𑀘𑀸𑀮𑀦𑀸𑁇_  


1801. _𑀔𑀫𑁆𑀪𑁄𑀕𑀼𑀡𑁆𑀞𑀺𑀉𑀓𑁆𑀓𑀼𑀝𑀺𑀓𑀸,_  
_𑀲𑀮𑁆𑀮𑀓𑁆𑀔𑁂𑀢𑁆𑀯𑀸 𑀘 𑀲𑀳𑀲𑀸;_  
_𑀤𑀽𑀭𑁂 𑀅𑀘𑁆𑀘 𑀘𑀺𑀭𑀁 𑀮𑀳𑀼𑀁,_  
_𑀆𑀲𑀦𑀓𑀁 𑀓𑀝𑀘𑁆𑀙𑀼𑀓𑀸𑁇_  


1802. _𑀪𑀸𑀚𑀦𑀁 𑀯𑀸 𑀞𑀧𑁂𑀢𑀺 𑀘,_  
_𑀉𑀘𑁆𑀘𑀸𑀭𑁂𑀢𑁆𑀯𑀸 𑀧𑀡𑀸𑀫𑁂𑀢𑁆𑀯𑀸;_  
_𑀧𑀝𑀺𑀕𑁆𑀕𑀳𑁂 𑀦 𑀉𑀮𑁆𑀮𑁄𑀓𑁂,_  
_𑀲𑀽𑀧𑁂𑀲𑀼𑀧𑀺 𑀢𑀣𑁂𑀯 𑀢𑀁𑁇_  


1803. _𑀪𑀺𑀓𑁆𑀔𑀼 𑀲𑀗𑁆𑀖𑀸𑀝𑀺𑀬𑀸 𑀙𑀸𑀤𑁂,_  
_𑀧𑀝𑀺𑀘𑁆𑀙𑀦𑁆𑀦𑁂𑀯 𑀕𑀘𑁆𑀙𑀺𑀬𑀁;_  
_𑀲𑀁𑀯𑀼𑀢𑁄𑀓𑁆𑀔𑀺𑀢𑁆𑀢𑀘𑀓𑁆𑀔𑀼 𑀘,_  
_𑀉𑀓𑁆𑀔𑀺𑀢𑁆𑀢𑁄𑀚𑁆𑀚𑀕𑁆𑀖𑀺𑀓𑀸𑀬 𑀘;_  
_𑀅𑀧𑁆𑀧𑀲𑀤𑁆𑀤𑁄 𑀢𑀬𑁄 𑀘𑀸𑀮𑀸,_  
_𑀔𑀫𑁆𑀪𑁄𑀕𑀼𑀡𑁆𑀞𑀺𑀓𑁅𑀓𑁆𑀓𑀼𑀝𑀺𑁇_  


1804. _𑀧𑀞𑀫𑀸𑀲𑀦𑀯𑀓𑁆𑀓𑀸𑀭,_  
_𑀧𑀸𑀦𑀺𑀬𑀁 𑀧𑀭𑀺𑀪𑁄𑀚𑀦𑀻;_  
_𑀧𑀘𑁆𑀙𑀸𑀓𑀗𑁆𑀔𑀢𑀺 𑀪𑀼𑀜𑁆𑀚𑁂𑀬𑁆𑀬,_  
_𑀑𑀧𑀺𑀮𑀸𑀧𑁂𑀬𑁆𑀬 𑀉𑀤𑁆𑀥𑀭𑁂𑁇_  


1805. _𑀧𑀝𑀺𑀲𑀸𑀫𑁂𑀬𑁆𑀬 𑀲𑀫𑁆𑀫𑀚𑁆𑀚𑁂,_  
_𑀭𑀺𑀢𑁆𑀢𑀁 𑀢𑀼𑀘𑁆𑀙𑀁 𑀉𑀧𑀝𑁆𑀞𑀧𑁂;_  
_𑀳𑀢𑁆𑀣𑀯𑀺𑀓𑀸𑀭𑁂 𑀪𑀺𑀦𑁆𑀤𑁂𑀬𑁆𑀬,_  
_𑀯𑀢𑁆𑀢𑀺𑀤𑀁 𑀧𑀺𑀡𑁆𑀟𑀘𑀸𑀭𑀺𑀓𑁂𑁇_  


1806. _𑀧𑀸𑀦𑀻 𑀧𑀭𑀺 𑀅𑀕𑁆𑀕𑀺𑀭𑀡𑀺,_  
_𑀦𑀓𑁆𑀔𑀢𑁆𑀢𑀤𑀺𑀲𑀘𑁄𑀭𑀸 𑀘;_  
_𑀲𑀩𑁆𑀩𑀁 𑀦𑀢𑁆𑀣𑀻𑀢𑀺 𑀓𑁄𑀝𑁆𑀝𑁂𑀢𑁆𑀯𑀸,_  
_𑀧𑀢𑁆𑀢𑀁𑀲𑁂 𑀘𑀻𑀯𑀭𑀁 𑀢𑀢𑁄𑁇_  


1807. _𑀇𑀤𑀸𑀦𑀺 𑀅𑀁𑀲𑁂 𑀮𑀕𑁆𑀕𑁂𑀢𑁆𑀯𑀸,_  
_𑀢𑀺𑀫𑀡𑁆𑀟𑀮𑀁 𑀧𑀭𑀺𑀫𑀡𑁆𑀟𑀮𑀁;_  
_𑀬𑀣𑀸 𑀧𑀺𑀡𑁆𑀟𑀘𑀸𑀭𑀺𑀯𑀢𑁆𑀢𑀁,_  
_𑀦𑀬𑁂 𑀆𑀭𑀜𑁆𑀜𑀓𑁂𑀲𑀼𑀧𑀺𑁇_  


1808. _𑀧𑀢𑁆𑀢𑀁𑀲𑁂 𑀘𑀻𑀯𑀭𑀁 𑀲𑀻𑀲𑁂,_  
_𑀆𑀭𑁄𑀳𑀺𑀢𑁆𑀯𑀸 𑀘 𑀧𑀸𑀦𑀺𑀬𑀁;_  
_𑀧𑀭𑀺𑀪𑁄𑀚𑀦𑀺𑀬𑀁 𑀅𑀕𑁆𑀕𑀺,_  
_𑀅𑀭𑀡𑀻 𑀘𑀸𑀧𑀺 𑀓𑀢𑁆𑀢𑀭𑀁𑁇_  


1809. _𑀦𑀓𑁆𑀔𑀢𑁆𑀢𑀁 𑀲𑀧𑁆𑀧𑀤𑁂𑀲𑀁 𑀯𑀸,_  
_𑀤𑀺𑀲𑀸𑀧𑀺 𑀓𑀼𑀲𑀮𑁄 𑀪𑀯𑁂;_  
_𑀲𑀢𑁆𑀢𑀼𑀢𑁆𑀢𑀫𑁂𑀦 𑀧𑀜𑁆𑀜𑀢𑁆𑀢𑀁,_  
_𑀯𑀢𑁆𑀢𑀁 𑀆𑀭𑀜𑁆𑀜𑀓𑁂𑀲𑀼𑀫𑁂𑁇_  


1810. _𑀅𑀚𑁆𑀛𑁄𑀓𑀸𑀲𑁂 𑀑𑀓𑀺𑀭𑀺𑀁𑀲𑀼,_  
_𑀉𑀚𑁆𑀛𑀸𑀬𑀦𑁆𑀢𑀺 𑀘 𑀧𑁂𑀲𑀮𑀸;_  
_𑀲𑀘𑁂 𑀯𑀺𑀳𑀸𑀭𑁄 𑀉𑀓𑁆𑀮𑀸𑀧𑁄,_  
_𑀧𑀞𑀫𑀁 𑀧𑀢𑁆𑀢𑀘𑀻𑀯𑀭𑀁𑁇_  


1811. _𑀪𑀺𑀲𑀺𑀩𑀺𑀩𑁆𑀩𑁄𑀳𑀦𑀁 𑀫𑀜𑁆𑀘𑀁,_  
_𑀧𑀻𑀞𑀜𑁆𑀘 𑀔𑁂𑀍𑀅𑀫𑀮𑁆𑀮𑀓𑀁;_  
_𑀅𑀧𑀲𑁆𑀲𑁂𑀦𑀼𑀮𑁆𑀮𑁄𑀓𑀓𑀡𑁆𑀡𑀸,_  
_𑀕𑁂𑀭𑀼𑀓𑀸 𑀓𑀸𑀍𑀅 𑀅𑀓𑀢𑀸𑁇_  


1812. _𑀲𑀗𑁆𑀓𑀸𑀭𑀁 𑀪𑀺𑀓𑁆𑀔𑀼𑀲𑀸𑀫𑀦𑁆𑀢𑀸,_  
_𑀲𑁂𑀦𑀸𑀯𑀺𑀳𑀸𑀭𑀧𑀸𑀦𑀺𑀬𑀁;_  
_𑀧𑀭𑀺𑀪𑁄𑀚𑀦𑀲𑀸𑀫𑀦𑁆𑀢𑀸,_  
_𑀧𑀝𑀺𑀯𑀸𑀢𑁂 𑀘 𑀅𑀗𑁆𑀕𑀡𑁂𑁇_  


1813. _𑀅𑀥𑁄𑀯𑀸𑀢𑁂 𑀅𑀢𑁆𑀣𑀭𑀡𑀁,_  
_𑀧𑀝𑀺𑀧𑀸𑀤𑀓𑀫𑀜𑁆𑀘𑁄 𑀘;_  
_𑀧𑀻𑀞𑀁 𑀪𑀺𑀲𑀺 𑀦𑀺𑀲𑀻𑀤𑀦𑀁,_  
_𑀫𑀮𑁆𑀮𑀓𑀁 𑀅𑀧𑀲𑁆𑀲𑁂𑀦 𑀘𑁇_  


1814. _𑀧𑀢𑁆𑀢𑀘𑀻𑀯𑀭𑀁 𑀪𑀽𑀫𑀺 𑀘,_  
_𑀧𑀸𑀭𑀦𑁆𑀢𑀁 𑀑𑀭𑀢𑁄 𑀪𑁄𑀕𑀁;_  
_𑀧𑀼𑀭𑀢𑁆𑀣𑀺𑀫𑀸 𑀘 𑀧𑀘𑁆𑀙𑀺𑀫𑀸,_  
_𑀉𑀢𑁆𑀢𑀭𑀸 𑀅𑀣 𑀤𑀓𑁆𑀔𑀺𑀡𑀸𑁇_  


1815. _𑀲𑀻𑀢𑀼𑀡𑁆𑀳𑁂 𑀘 𑀤𑀺𑀯𑀸 𑀭𑀢𑁆𑀢𑀺𑀁,_  
_𑀧𑀭𑀺𑀯𑁂𑀡𑀜𑁆𑀘 𑀓𑁄𑀝𑁆𑀞𑀓𑁄;_  
_𑀉𑀧𑀝𑁆𑀞𑀸𑀦𑀕𑁆𑀕𑀺𑀲𑀸𑀮𑀸 𑀘,_  
_𑀯𑀘𑁆𑀘𑀓𑀼𑀝𑀻 𑀘 𑀧𑀸𑀦𑀺𑀬𑀁𑁇_  


1816. _𑀆𑀘𑀫𑀦𑀓𑀼𑀫𑁆𑀪𑀺 𑀯𑀼𑀟𑁆𑀠𑁂 𑀘,_  
_𑀉𑀤𑁆𑀤𑁂𑀲𑀧𑀼𑀘𑁆𑀙𑀦𑀸 𑀲𑀚𑁆𑀛𑀸;_  
_𑀥𑀫𑁆𑀫𑁄 𑀧𑀤𑀻𑀧𑀁 𑀯𑀺𑀚𑁆𑀛𑀸𑀧𑁂,_  
_𑀦 𑀯𑀺𑀯𑀭𑁂 𑀦𑀧𑀺 𑀣𑀓𑁂𑁇_  


1817. _𑀬𑁂𑀦 𑀯𑀼𑀟𑁆𑀠𑁄 𑀧𑀭𑀺𑀯𑀢𑁆𑀢𑀺,_  
_𑀓𑀡𑁆𑀡𑁂𑀦𑀧𑀺 𑀦 𑀖𑀝𑁆𑀝𑀬𑁂;_  
_𑀧𑀜𑁆𑀜𑀧𑁂𑀲𑀺 𑀫𑀳𑀸𑀯𑀻𑀭𑁄,_  
_𑀯𑀢𑁆𑀢𑀁 𑀲𑁂𑀦𑀸𑀲𑀦𑁂𑀲𑀼 𑀢𑀁𑁇_  


1818. _𑀦𑀺𑀯𑀸𑀭𑀺𑀬𑀫𑀸𑀦𑀸 𑀤𑁆𑀯𑀸𑀭𑀁,_  
_𑀫𑀼𑀘𑁆𑀙𑀺𑀢𑀼𑀚𑁆𑀛𑀦𑁆𑀢𑀺 𑀧𑁂𑀲𑀮𑀸;_  
_𑀙𑀸𑀭𑀺𑀓𑀁 𑀙𑀟𑁆𑀟𑀬𑁂 𑀚𑀦𑁆𑀢𑀸,_  
_𑀧𑀭𑀺𑀪𑀡𑁆𑀟𑀁 𑀢𑀣𑁂𑀯 𑀘𑁇_  


1819. _𑀧𑀭𑀺𑀯𑁂𑀡𑀁 𑀓𑁄𑀝𑁆𑀞𑀓𑁄 𑀲𑀸𑀮𑀸,_  
_𑀘𑀼𑀡𑁆𑀡𑀫𑀢𑁆𑀢𑀺𑀓𑀤𑁄𑀡𑀺𑀓𑀸;_  
_𑀫𑀼𑀔𑀁 𑀧𑀼𑀭𑀢𑁄 𑀦 𑀣𑁂𑀭𑁂,_  
_𑀦 𑀦𑀯𑁂 𑀉𑀲𑁆𑀲𑀳𑀢𑀺 𑀲𑀘𑁂𑁇_  


1820. _𑀧𑀼𑀭𑀢𑁄 𑀉𑀧𑀭𑀺𑀫𑀕𑁆𑀕𑁄,_  
_𑀘𑀺𑀓𑁆𑀔𑀮𑁆𑀮𑀁 𑀫𑀢𑁆𑀢𑀺 𑀧𑀻𑀞𑀓𑀁;_  
_𑀯𑀺𑀚𑁆𑀛𑀸𑀧𑁂𑀢𑁆𑀯𑀸 𑀣𑀓𑁂𑀢𑁆𑀯𑀸 𑀘,_  
_𑀯𑀢𑁆𑀢𑀁 𑀚𑀦𑁆𑀢𑀸𑀖𑀭𑁂𑀲𑀼𑀫𑁂𑁇_  


1821. _𑀦𑀸𑀘𑀫𑁂𑀢𑀺 𑀬𑀣𑀸𑀯𑀼𑀟𑁆𑀠𑀁,_  
_𑀧𑀝𑀺𑀧𑀸𑀝𑀺 𑀘 𑀲𑀳𑀲𑀸;_  
_𑀉𑀩𑁆𑀪𑀚𑀺 𑀦𑀺𑀢𑁆𑀣𑀼𑀦𑁄 𑀓𑀝𑁆𑀞𑀁,_  
_𑀯𑀘𑁆𑀘𑀁 𑀧𑀲𑁆𑀲𑀸𑀯 𑀔𑁂𑀍𑀅𑀓𑀁𑁇_  


1822. _𑀨𑀭𑀼𑀲𑀸 𑀓𑀽𑀧 𑀲𑀳𑀲𑀸,_  
_𑀉𑀩𑁆𑀪𑀚𑀺 𑀘𑀧𑀼 𑀲𑁂𑀲𑁂𑀦;_  
_𑀩𑀳𑀺 𑀅𑀦𑁆𑀢𑁄 𑀘 𑀉𑀓𑁆𑀓𑀸𑀲𑁂,_  
_𑀭𑀚𑁆𑀚𑀼 𑀅𑀢𑀭𑀫𑀸𑀦𑀜𑁆𑀘𑁇_  


1823. _𑀲𑀳𑀲𑀸 𑀉𑀩𑁆𑀪𑀚𑀺 𑀞𑀺𑀢𑁂,_  
_𑀦𑀺𑀢𑁆𑀣𑀼𑀦𑁂 𑀓𑀝𑁆𑀞 𑀯𑀘𑁆𑀘𑀜𑁆𑀘;_  
_𑀧𑀲𑁆𑀲𑀸𑀯 𑀔𑁂𑀍𑀅 𑀨𑀭𑀼𑀲𑀸,_  
_𑀓𑀽𑀧𑀜𑁆𑀘 𑀯𑀘𑁆𑀘𑀧𑀸𑀤𑀼𑀓𑁂𑁇_  


1824. _𑀦𑀸𑀢𑀺𑀲𑀳𑀲𑀸 𑀉𑀩𑁆𑀪𑀚𑀺,_  
_𑀧𑀸𑀤𑀼𑀓𑀸𑀬 𑀘𑀧𑀼𑀘𑀧𑀼;_  
_𑀦 𑀲𑁂𑀲𑀬𑁂 𑀧𑀝𑀺𑀘𑁆𑀙𑀸𑀤𑁂,_  
_𑀉𑀳𑀢𑀧𑀺𑀥𑀭𑁂𑀦 𑀘𑁇_  


1825. _𑀯𑀘𑁆𑀘𑀓𑀼𑀝𑀻 𑀧𑀭𑀺𑀪𑀡𑁆𑀟𑀁,_  
_𑀧𑀭𑀺𑀯𑁂𑀡𑀜𑁆𑀘 𑀓𑁄𑀝𑁆𑀞𑀓𑁄;_  
_𑀆𑀘𑀫𑀦𑁂 𑀘 𑀉𑀤𑀓𑀁,_  
_𑀯𑀢𑁆𑀢𑀁 𑀯𑀘𑁆𑀘𑀓𑀼𑀝𑀻𑀲𑀼𑀫𑁂𑁇_  


1826. _𑀉𑀧𑀸𑀳𑀦𑀸 𑀤𑀦𑁆𑀢𑀓𑀝𑁆𑀞𑀁,_  
_𑀫𑀼𑀔𑁄𑀤𑀓𑀜𑁆𑀘 𑀆𑀲𑀦𑀁;_  
_𑀬𑀸𑀕𑀼 𑀉𑀤𑀓𑀁 𑀥𑁄𑀯𑀺𑀢𑁆𑀯𑀸,_  
_𑀉𑀤𑁆𑀥𑀸𑀭𑀼𑀓𑁆𑀮𑀸𑀧 𑀕𑀸𑀫 𑀘𑁇_  


1827. _𑀦𑀺𑀯𑀸𑀲𑀦𑀸 𑀓𑀸𑀬𑀩𑀦𑁆𑀥𑀸,_  
_𑀲𑀕𑀼𑀡𑀁 𑀧𑀢𑁆𑀢𑀲𑁄𑀤𑀓𑀁;_  
_𑀧𑀘𑁆𑀙𑀸 𑀢𑀺𑀫𑀡𑁆𑀟𑀮𑁄 𑀘𑁂𑀯,_  
_𑀧𑀭𑀺𑀫𑀡𑁆𑀟𑀮 𑀩𑀦𑁆𑀥𑀦𑀁𑁇_  


1828. _𑀲𑀕𑀼𑀡𑀁 𑀥𑁄𑀯𑀺𑀢𑁆𑀯𑀸 𑀧𑀘𑁆𑀙𑀸,_  
_𑀦𑀸𑀢𑀺𑀤𑀽𑀭𑁂 𑀧𑀝𑀺𑀕𑁆𑀕𑀳𑁂;_  
_𑀪𑀡𑀫𑀸𑀦𑀲𑁆𑀲 𑀆𑀧𑀢𑁆𑀢𑀺,_  
_𑀧𑀞𑀫𑀸𑀕𑀦𑁆𑀢𑁆𑀯𑀸𑀦 𑀆𑀲𑀦𑀁𑁇_  


1829. _𑀉𑀤𑀓𑀁 𑀧𑀻𑀞𑀓𑀣𑀮𑀺,_  
_𑀧𑀘𑁆𑀘𑀼𑀕𑁆𑀕𑀦𑁆𑀢𑁆𑀯𑀸 𑀦𑀺𑀯𑀸𑀲𑀦𑀁;_  
_𑀑𑀢𑀸𑀧𑁂 𑀦𑀺𑀤𑀳𑀺 𑀪𑀗𑁆𑀕𑁄,_  
_𑀑𑀪𑁄𑀕𑁂 𑀪𑀼𑀜𑁆𑀚𑀺𑀢𑀼 𑀦𑀫𑁂𑁇_  


1830. _𑀧𑀸𑀦𑀻𑀬𑀁 𑀉𑀤𑀓𑀁 𑀦𑀻𑀘𑀁,_  
_𑀫𑀼𑀳𑀼𑀢𑁆𑀢𑀁 𑀦 𑀘 𑀦𑀺𑀤𑀳𑁂;_  
_𑀧𑀢𑁆𑀢𑀘𑀻𑀯𑀭𑀁 𑀪𑀽𑀫𑀺 𑀘,_  
_𑀧𑀸𑀭𑀦𑁆𑀢𑀁 𑀑𑀭𑀢𑁄 𑀪𑁄𑀕𑀁𑁇_  


1831. _𑀉𑀤𑁆𑀥𑀭𑁂 𑀧𑀝𑀺𑀲𑀸𑀫𑁂 𑀘,_  
_𑀉𑀓𑁆𑀮𑀸𑀧𑁄 𑀘 𑀦𑀳𑀸𑀬𑀺𑀢𑀼𑀁;_  
_𑀲𑀻𑀢𑀁 𑀉𑀡𑁆𑀳𑀁 𑀚𑀦𑁆𑀢𑀸𑀖𑀭𑀁,_  
_𑀘𑀼𑀡𑁆𑀡𑀁 𑀫𑀢𑁆𑀢𑀺𑀓 𑀧𑀺𑀝𑁆𑀞𑀺𑀢𑁄𑁇_  


1832. _𑀧𑀻𑀞𑀜𑁆𑀘 𑀘𑀻𑀯𑀭𑀁 𑀘𑀼𑀡𑁆𑀡𑀁,_  
_𑀫𑀢𑁆𑀢𑀺𑀓𑀼𑀲𑁆𑀲𑀳𑀢𑀺 𑀫𑀼𑀔𑀁;_  
_𑀧𑀼𑀭𑀢𑁄 𑀣𑁂𑀭𑁂 𑀦𑀯𑁂 𑀘,_  
_𑀧𑀭𑀺𑀓𑀫𑁆𑀫𑀜𑁆𑀘 𑀦𑀺𑀓𑁆𑀔𑀫𑁂𑁇_  


1833. _𑀧𑀼𑀭𑀢𑁄 𑀉𑀤𑀓𑁂 𑀦𑁆𑀳𑀸𑀢𑁂,_  
_𑀦𑀺𑀯𑀸𑀲𑁂𑀢𑁆𑀯𑀸 𑀉𑀧𑀚𑁆𑀛𑀸𑀬𑀁;_  
_𑀦𑀺𑀯𑀸𑀲𑀦𑀜𑁆𑀘 𑀲𑀗𑁆𑀖𑀸𑀝𑀺,_  
_𑀧𑀻𑀞𑀓𑀁 𑀆𑀲𑀦𑁂𑀦 𑀘𑁇_  


1834. _𑀧𑀸𑀤𑁄 𑀧𑀻𑀞𑀁 𑀓𑀣𑀮𑀺𑀜𑁆𑀘,_  
_𑀧𑀸𑀦𑀻𑀬𑀼𑀤𑁆𑀤𑁂𑀲𑀧𑀼𑀘𑁆𑀙𑀦𑀸;_  
_𑀉𑀓𑁆𑀮𑀸𑀧𑀁 𑀲𑀼𑀲𑁄𑀥𑁂𑀬𑁆𑀬,_  
_𑀧𑀞𑀫𑀁 𑀧𑀢𑁆𑀢𑀘𑀻𑀯𑀭𑀁𑁇_  


1835. _𑀦𑀺𑀲𑀻𑀤𑀦𑀧𑀘𑁆𑀘𑀢𑁆𑀣𑀭𑀡𑀁,_  
_𑀪𑀺𑀲𑀺 𑀩𑀺𑀩𑁆𑀩𑁄𑀳𑀦𑀸𑀦𑀺 𑀘;_  
_𑀫𑀜𑁆𑀘𑁄 𑀧𑀻𑀞𑀁 𑀧𑀝𑀺𑀧𑀸𑀤𑀁,_  
_𑀫𑀮𑁆𑀮𑀓𑀁 𑀅𑀧𑀲𑁆𑀲𑁂𑀦 𑀘𑁇_  


1836. _𑀪𑀽𑀫 𑀲𑀦𑁆𑀢𑀸𑀦 𑀆𑀮𑁄𑀓,_  
_𑀕𑁂𑀭𑀼𑀓𑀸 𑀓𑀸𑀍𑀅 𑀅𑀓𑀢𑀸;_  
_𑀪𑀽𑀫𑀢𑁆𑀣𑀭𑀧𑀝𑀺𑀧𑀸𑀤𑀸,_  
_𑀫𑀜𑁆𑀘𑁄 𑀧𑀻𑀞𑀁 𑀩𑀺𑀩𑁆𑀩𑁄𑀳𑀦𑀁𑁇_  


1837. _𑀦𑀺𑀲𑀻𑀤𑀢𑁆𑀣𑀭𑀡𑀁 𑀔𑁂𑀍𑀅,_  
_𑀅𑀧𑀲𑁆𑀲𑁂 𑀧𑀢𑁆𑀢𑀘𑀻𑀯𑀭𑀁;_  
_𑀧𑀼𑀭𑀢𑁆𑀣𑀺𑀫𑀸 𑀧𑀘𑁆𑀙𑀺𑀫𑀸 𑀘,_  
_𑀉𑀢𑁆𑀢𑀭𑀸 𑀅𑀣 𑀤𑀓𑁆𑀔𑀺𑀡𑀸𑁇_  


1838. _𑀲𑀻𑀢𑀼𑀡𑁆𑀳𑀜𑁆𑀘 𑀤𑀺𑀯𑀸 𑀭𑀢𑁆𑀢𑀺𑀁,_  
_𑀧𑀭𑀺𑀯𑁂𑀡𑀜𑁆𑀘 𑀓𑁄𑀝𑁆𑀞𑀓𑁄;_  
_𑀉𑀧𑀝𑁆𑀞𑀸𑀦𑀕𑁆𑀕𑀺𑀲𑀸𑀮𑀸 𑀘,_  
_𑀯𑀘𑁆𑀘𑀧𑀸𑀦𑀺𑀬𑀪𑁄𑀚𑀦𑀻𑁇_  


1839. _𑀆𑀘𑀫𑀁 𑀅𑀦𑀪𑀺𑀭𑀢𑀺,_  
_𑀓𑀼𑀓𑁆𑀓𑀼𑀘𑁆𑀘𑀁 𑀤𑀺𑀝𑁆𑀞𑀺 𑀘 𑀕𑀭𑀼;_  
_𑀫𑀽𑀮𑀫𑀸𑀦𑀢𑁆𑀢𑀅𑀩𑁆𑀪𑀸𑀦𑀁,_  
_𑀢𑀚𑁆𑀚𑀦𑀻𑀬𑀁 𑀦𑀺𑀬𑀲𑁆𑀲𑀓𑀁𑁇_  


1840. _𑀧𑀩𑁆𑀩𑀸𑀚 𑀧𑀝𑀺𑀲𑀸𑀭𑀡𑀻,_  
_𑀉𑀓𑁆𑀔𑁂𑀧𑀜𑁆𑀘 𑀓𑀢𑀁 𑀬𑀤𑀺;_  
_𑀥𑁄𑀯𑁂 𑀓𑀸𑀢𑀩𑁆𑀩𑀁 𑀭𑀚𑀜𑁆𑀘,_  
_𑀭𑀚𑁂 𑀲𑀫𑁆𑀧𑀭𑀺𑀯𑀢𑁆𑀢𑀓𑀁𑁇_  


1841. _𑀧𑀢𑁆𑀢𑀜𑁆𑀘 𑀘𑀻𑀯𑀭𑀜𑁆𑀘𑀸𑀧𑀺,_  
_𑀧𑀭𑀺𑀓𑁆𑀔𑀸𑀭𑀜𑁆𑀘 𑀙𑁂𑀤𑀦𑀁;_  
_𑀧𑀭𑀺𑀓𑀫𑁆𑀫𑀁 𑀯𑁂𑀬𑁆𑀬𑀸𑀯𑀘𑁆𑀘𑀁,_  
_𑀧𑀘𑁆𑀙𑀸 𑀧𑀺𑀡𑁆𑀟𑀁 𑀧𑀯𑀺𑀲𑀦𑀁𑁇_  


1842. _𑀦 𑀲𑀼𑀲𑀸𑀦𑀁 𑀤𑀺𑀲𑀸 𑀘𑁂𑀯,_  
_𑀬𑀸𑀯𑀚𑀻𑀯𑀁 𑀉𑀧𑀝𑁆𑀞𑀳𑁂;_  
_𑀲𑀤𑁆𑀥𑀺𑀯𑀺𑀳𑀸𑀭𑀺𑀓𑁂𑀦𑁂𑀢𑀁,_  
_𑀯𑀢𑁆𑀢𑀼𑀧𑀚𑁆𑀛𑀸𑀬𑀓𑁂𑀲𑀼𑀫𑁂𑁇_  


1843. _𑀑𑀯𑀸𑀤𑀲𑀸𑀲𑀦𑀼𑀤𑁆𑀤𑁂𑀲𑀸,_  
_𑀧𑀼𑀘𑁆𑀙𑀸 𑀧𑀢𑁆𑀢𑀜𑁆𑀘 𑀘𑀻𑀯𑀭𑀁;_  
_𑀧𑀭𑀺𑀓𑁆𑀔𑀸𑀭𑁄 𑀕𑀺𑀮𑀸𑀦𑁄 𑀘,_  
_𑀦 𑀧𑀘𑁆𑀙𑀸𑀲𑀫𑀡𑁄 𑀪𑀯𑁂𑁇_  


1844. _𑀉𑀧𑀚𑁆𑀛𑀸𑀬𑁂𑀲𑀼 𑀬𑁂 𑀯𑀢𑁆𑀢𑀸,_  
_𑀏𑀯𑀁 𑀆𑀘𑀭𑀺𑀬𑁂𑀲𑀼𑀧𑀺;_  
_𑀲𑀤𑁆𑀥𑀺𑀯𑀺𑀳𑀸𑀭𑀺𑀓𑁂 𑀯𑀢𑁆𑀢𑀸,_  
_𑀢𑀣𑁂𑀯 𑀅𑀦𑁆𑀢𑁂𑀯𑀸𑀲𑀺𑀓𑁂𑁇_  


1845. _𑀆𑀕𑀦𑁆𑀢𑀼𑀓𑁂𑀲𑀼 𑀬𑁂 𑀯𑀢𑁆𑀢𑀸,_  
_𑀧𑀼𑀦 𑀆𑀯𑀸𑀲𑀺𑀓𑁂𑀲𑀼 𑀘;_  
_𑀕𑀫𑀺𑀓𑀸𑀦𑀼𑀫𑁄𑀤𑀦𑀺𑀓𑀸,_  
_𑀪𑀢𑁆𑀢𑀕𑁆𑀕𑁂 𑀧𑀺𑀡𑁆𑀟𑀘𑀸𑀭𑀺𑀓𑁂𑁇_  


1846. _𑀆𑀭𑀜𑁆𑀜𑀓𑁂𑀲𑀼 𑀬𑀁 𑀯𑀢𑁆𑀢𑀁,_  
_𑀬𑀜𑁆𑀘 𑀲𑁂𑀦𑀸𑀲𑀦𑁂𑀲𑀼𑀧𑀺;_  
_𑀚𑀦𑁆𑀢𑀸𑀖𑀭𑁂 𑀯𑀘𑁆𑀘𑀓𑀼𑀝𑀻,_  
_𑀉𑀧𑀚𑁆𑀛𑀸 𑀲𑀤𑁆𑀥𑀺𑀯𑀺𑀳𑀸𑀭𑀺𑀓𑁂𑁇_  


1847. _𑀆𑀘𑀭𑀺𑀬𑁂𑀲𑀼 𑀬𑀁 𑀯𑀢𑁆𑀢𑀁,_  
_𑀢𑀣𑁂𑀯 𑀅𑀦𑁆𑀢𑁂𑀯𑀸𑀲𑀺𑀓𑁂;_  
_𑀏𑀓𑀽𑀦𑀯𑀻𑀲𑀢𑀺 𑀯𑀢𑁆𑀣𑀽,_  
_𑀯𑀢𑁆𑀢𑀸 𑀘𑀼𑀤𑁆𑀤𑀲 𑀔𑀦𑁆𑀥𑀓𑁂𑁇_  


1848. _𑀯𑀢𑁆𑀢𑀁 𑀅𑀧𑀭𑀺𑀧𑀽𑀭𑁂𑀦𑁆𑀢𑁄,_  
_𑀦 𑀲𑀻𑀮𑀁 𑀧𑀭𑀺𑀧𑀽𑀭𑀢𑀺;_  
_𑀅𑀲𑀼𑀤𑁆𑀥𑀲𑀻𑀮𑁄 𑀤𑀼𑀧𑁆𑀧𑀜𑁆𑀜𑁄,_  
_𑀘𑀺𑀢𑁆𑀢𑁂𑀓𑀕𑁆𑀕𑀁 𑀦 𑀯𑀺𑀦𑁆𑀤𑀢𑀺𑁇_  


1849. _𑀯𑀺𑀓𑁆𑀔𑀺𑀢𑁆𑀢𑀘𑀺𑀢𑁆𑀢𑁄𑀦𑁂𑀓𑀕𑁆𑀕𑁄,_  
_𑀲𑀫𑁆𑀫𑀸 𑀥𑀫𑁆𑀫𑀁 𑀦 𑀧𑀲𑁆𑀲𑀢𑀺;_  
_𑀅𑀧𑀲𑁆𑀲𑀫𑀸𑀦𑁄 𑀲𑀤𑁆𑀥𑀫𑁆𑀫𑀁,_  
_𑀤𑀼𑀓𑁆𑀔𑀸 𑀦 𑀧𑀭𑀺𑀫𑀼𑀘𑁆𑀘𑀢𑀺𑁇_  


1850. _𑀬𑀁 𑀯𑀢𑁆𑀢𑀁 𑀧𑀭𑀺𑀧𑀽𑀭𑁂𑀦𑁆𑀢𑁄,_  
_𑀲𑀻𑀮𑀫𑁆𑀧𑀺 𑀧𑀭𑀺𑀧𑀽𑀭𑀢𑀺;_  
_𑀯𑀺𑀲𑀼𑀤𑁆𑀥𑀲𑀻𑀮𑁄 𑀲𑀧𑁆𑀧𑀜𑁆𑀜𑁄,_  
_𑀘𑀺𑀢𑁆𑀢𑁂𑀓𑀕𑁆𑀕𑀫𑁆𑀧𑀺 𑀯𑀺𑀦𑁆𑀤𑀢𑀺𑁇_  


1851. _𑀅𑀯𑀺𑀓𑁆𑀔𑀺𑀢𑁆𑀢𑀘𑀺𑀢𑁆𑀢𑁄 𑀏𑀓𑀕𑁆𑀕𑁄,_  
_𑀲𑀫𑁆𑀫𑀸 𑀥𑀫𑁆𑀫𑀁 𑀯𑀺𑀧𑀲𑁆𑀲𑀢𑀺;_  
_𑀲𑀫𑁆𑀧𑀲𑁆𑀲𑀫𑀸𑀦𑁄 𑀲𑀤𑁆𑀥𑀫𑁆𑀫𑀁,_  
_𑀤𑀼𑀓𑁆𑀔𑀸 𑀲𑁄 𑀧𑀭𑀺𑀫𑀼𑀘𑁆𑀘𑀢𑀺𑁇_  


1852. _𑀢𑀲𑁆𑀫𑀸 𑀳𑀺 𑀯𑀢𑁆𑀢𑀁 𑀧𑀽𑀭𑁂𑀬𑁆𑀬,_  
_𑀚𑀺𑀦𑀧𑀼𑀢𑁆𑀢𑁄 𑀯𑀺𑀘𑀓𑁆𑀔𑀡𑁄;_  
_𑀑𑀯𑀸𑀤𑀁 𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲,_  
_𑀢𑀢𑁄 𑀦𑀺𑀩𑁆𑀩𑀸𑀦𑀫𑁂𑀳𑀺𑀢𑀻𑀢𑀺𑁇_  


---

1853. 𑀯𑀢𑁆𑀢𑀓𑁆𑀔𑀦𑁆𑀥𑀓𑁄 𑀦𑀺𑀝𑁆𑀞𑀺𑀢𑁄𑁇



[Go to previous page (8.13 Ācariyavattakathā)](/tipitaka/4V/8/8.13.md) / [Go to parent page (8 Vattakkhandhaka)](/tipitaka/4V/8.md) / [Go to next page (9 Pātimokkhaṭṭhapanakkhandhaka)](/tipitaka/4V/9.md)


