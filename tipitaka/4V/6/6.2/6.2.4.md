
[Home](/) / [4V Cūḷavaggapāḷi](../../../4V.md) / [6 Senāsanakkhandhaka](../../6.md) / [6.2 Dutiyabhāṇavāra](../6.2.md)

# 𑁬𑁇𑁨𑁇𑁪 𑀅𑀯𑀦𑁆𑀤𑀺𑀬𑀸𑀤𑀺𑀧𑀼𑀕𑁆𑀕𑀮

### 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

### 𑀤𑀼𑀢𑀺𑀬𑀪𑀸𑀡𑀯𑀸𑀭

### 𑀅𑀯𑀦𑁆𑀤𑀺𑀬𑀸𑀤𑀺𑀧𑀼𑀕𑁆𑀕𑀮

(312.)

1345\. “𑀤𑀲𑀬𑀺𑀫𑁂, 𑀪𑀺𑀓𑁆𑀔𑀯𑁂, 𑀅𑀯𑀦𑁆𑀤𑀺𑀬𑀸—  𑀧𑀼𑀭𑁂 𑀉𑀧𑀲𑀫𑁆𑀧𑀦𑁆𑀦𑁂𑀦 𑀧𑀘𑁆𑀙𑀸 𑀉𑀧𑀲𑀫𑁆𑀧𑀦𑁆𑀦𑁄 𑀅𑀯𑀦𑁆𑀤𑀺𑀬𑁄, 𑀅𑀦𑀼𑀧𑀲𑀫𑁆𑀧𑀦𑁆𑀦𑁄 𑀅𑀯𑀦𑁆𑀤𑀺𑀬𑁄, 𑀦𑀸𑀦𑀸𑀲𑀁𑀯𑀸𑀲𑀓𑁄 𑀯𑀼𑀟𑁆𑀠𑀢𑀭𑁄 𑀅𑀥𑀫𑁆𑀫𑀯𑀸𑀤𑀻 𑀅𑀯𑀦𑁆𑀤𑀺𑀬𑁄, 𑀫𑀸𑀢𑀼𑀕𑀸𑀫𑁄 𑀅𑀯𑀦𑁆𑀤𑀺𑀬𑁄, 𑀧𑀡𑁆𑀟𑀓𑁄 𑀅𑀯𑀦𑁆𑀤𑀺𑀬𑁄, 𑀧𑀸𑀭𑀺𑀯𑀸𑀲𑀺𑀓𑁄 𑀅𑀯𑀦𑁆𑀤𑀺𑀬𑁄, 𑀫𑀽𑀮𑀸𑀬𑀧𑀝𑀺𑀓𑀲𑁆𑀲𑀦𑀸𑀭𑀳𑁄 𑀅𑀯𑀦𑁆𑀤𑀺𑀬𑁄, 𑀫𑀸𑀦𑀢𑁆𑀢𑀸𑀭𑀳𑁄 𑀅𑀯𑀦𑁆𑀤𑀺𑀬𑁄, 𑀫𑀸𑀦𑀢𑁆𑀢𑀘𑀸𑀭𑀺𑀓𑁄 𑀅𑀯𑀦𑁆𑀤𑀺𑀬𑁄, 𑀅𑀩𑁆𑀪𑀸𑀦𑀸𑀭𑀳𑁄 𑀅𑀯𑀦𑁆𑀤𑀺𑀬𑁄𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀤𑀲 𑀅𑀯𑀦𑁆𑀤𑀺𑀬𑀸𑁇

1346\. 𑀢𑀬𑁄𑀫𑁂, 𑀪𑀺𑀓𑁆𑀔𑀯𑁂, 𑀯𑀦𑁆𑀤𑀺𑀬𑀸—  𑀧𑀘𑁆𑀙𑀸 𑀉𑀧𑀲𑀫𑁆𑀧𑀦𑁆𑀦𑁂𑀦 𑀧𑀼𑀭𑁂 𑀉𑀧𑀲𑀫𑁆𑀧𑀦𑁆𑀦𑁄 𑀯𑀦𑁆𑀤𑀺𑀬𑁄, 𑀦𑀸𑀦𑀸𑀲𑀁𑀯𑀸𑀲𑀓𑁄 𑀯𑀼𑀟𑁆𑀠𑀢𑀭𑁄 𑀥𑀫𑁆𑀫𑀯𑀸𑀤𑀻 𑀯𑀦𑁆𑀤𑀺𑀬𑁄, 𑀲𑀤𑁂𑀯𑀓𑁂 𑀪𑀺𑀓𑁆𑀔𑀯𑁂 𑀮𑁄𑀓𑁂 𑀲𑀫𑀸𑀭𑀓𑁂 𑀲𑀩𑁆𑀭𑀳𑁆𑀫𑀓𑁂 𑀲𑀲𑁆𑀲𑀫𑀡𑀩𑁆𑀭𑀸𑀳𑁆𑀫𑀡𑀺𑀬𑀸 𑀧𑀚𑀸𑀬 𑀲𑀤𑁂𑀯𑀫𑀦𑀼𑀲𑁆𑀲𑀸𑀬 𑀢𑀣𑀸𑀕𑀢𑁄 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄 𑀯𑀦𑁆𑀤𑀺𑀬𑁄𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀢𑀬𑁄 𑀯𑀦𑁆𑀤𑀺𑀬𑀸”𑀢𑀺𑁇

[Go to previous page (6.2.3 Aggāsanādianujānana)](6.2.3.md) / [Go to parent page (6.2 Dutiyabhāṇavāra)](../6.2.md) / [Go to next page (6.2.5 Āsanappaṭibāhanapaṭikkhepa)](6.2.5.md)


