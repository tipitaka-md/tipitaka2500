
[Home](/) / [4V Cūḷavaggapāḷi](/tipitaka/4V.md) / [6 Senāsanakkhandhaka](/tipitaka/4V/6.md) / [6.1 Paṭhamabhāṇavāra](/tipitaka/4V/6/6.1.md)

# 6.1.4 Paṭibhānacittapaṭikkhepa

### Senāsanakkhandhaka

### Paṭhamabhāṇavāra

### Paṭibhānacittapaṭikkhepa

(299.)

1291\. Tena kho pana samayena chabbaggiyā bhikkhū vihāre paṭibhānacittaṃ kārāpenti—  itthirūpakaṃ purisarūpakaṃ. Manussā vihāracārikaṃ āhiṇḍantā passitvā ujjhāyanti khiyyanti vipācenti—  “seyyathāpi gihī kāmabhogino”ti. Bhagavato etamatthaṃ ārocesuṃ. “Na, bhikkhave, paṭibhānacittaṃ kārāpetabbaṃ—  itthirūpakaṃ purisarūpakaṃ. Yo kārāpeyya, āpatti dukkaṭassa. Anujānāmi, bhikkhave, mālākammaṃ latākammaṃ makaradantakaṃ pañcapaṭikan”ti.

[Go to previous page (6.1.3 Setavaṇṇādianujānana)](/tipitaka/4V/6/6.1/6.1.3.md) / [Go to parent page (6.1 Paṭhamabhāṇavāra)](/tipitaka/4V/6/6.1.md) / [Go to next page (6.1.5 Iṭṭhakācayādianujānana)](/tipitaka/4V/6/6.1/6.1.5.md)


