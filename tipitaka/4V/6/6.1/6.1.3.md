
[Home](/) / [4V Cūḷavaggapāḷi](../...md) / [6 Senāsanakkhandhaka](...md) / [6.1 Paṭhamabhāṇavāra](../4V/6/6.1.md)

# 𑁬𑁇𑁧𑁇𑁩 𑀲𑁂𑀢𑀯𑀡𑁆𑀡𑀸𑀤𑀺𑀅𑀦𑀼𑀚𑀸𑀦𑀦

* 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

* 𑀧𑀞𑀫𑀪𑀸𑀡𑀯𑀸𑀭

* 𑀲𑁂𑀢𑀯𑀡𑁆𑀡𑀸𑀤𑀺𑀅𑀦𑀼𑀚𑀸𑀦𑀦

(298.)

1287\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀢𑀺𑀢𑁆𑀣𑀺𑀬𑀸𑀦𑀁 𑀲𑁂𑀬𑁆𑀬𑀸𑀬𑁄 𑀲𑁂𑀢𑀯𑀡𑁆𑀡𑀸 𑀳𑁄𑀦𑁆𑀢𑀺, 𑀓𑀸𑀍𑀅𑀯𑀡𑁆𑀡𑀓𑀢𑀸 𑀪𑀽𑀫𑀺, 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀓𑀢𑀸 𑀪𑀺𑀢𑁆𑀢𑀺𑁇 𑀩𑀳𑀽 𑀫𑀦𑀼𑀲𑁆𑀲𑀸 𑀲𑁂𑀬𑁆𑀬𑀸𑀧𑁂𑀓𑁆𑀔𑀓𑀸 𑀕𑀘𑁆𑀙𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀯𑀺𑀳𑀸𑀭𑁂 𑀲𑁂𑀢𑀯𑀡𑁆𑀡𑀁 𑀓𑀸𑀍𑀅𑀯𑀡𑁆𑀡𑀁 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀦𑁆”𑀢𑀺𑁇

1288\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀨𑀭𑀼𑀲𑀸𑀬 𑀪𑀺𑀢𑁆𑀢𑀺𑀬𑀸 𑀲𑁂𑀢𑀯𑀡𑁆𑀡𑁄 𑀦 𑀦𑀺𑀧𑀢𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀣𑀼𑀲𑀧𑀺𑀡𑁆𑀟𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀲𑁂𑀢𑀯𑀡𑁆𑀡𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀲𑁂𑀢𑀯𑀡𑁆𑀡𑁄 𑀅𑀦𑀺𑀩𑀦𑁆𑀥𑀦𑀻𑀬𑁄 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀲𑀡𑁆𑀳𑀫𑀢𑁆𑀢𑀺𑀓𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀲𑁂𑀢𑀯𑀡𑁆𑀡𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀲𑁂𑀢𑀯𑀡𑁆𑀡𑁄 𑀅𑀦𑀺𑀩𑀦𑁆𑀥𑀦𑀻𑀬𑁄 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀇𑀓𑁆𑀓𑀸𑀲𑀁 𑀧𑀺𑀝𑁆𑀞𑀫𑀤𑁆𑀤𑀦𑁆”𑀢𑀺𑁇

1289\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀨𑀭𑀼𑀲𑀸𑀬 𑀪𑀺𑀢𑁆𑀢𑀺𑀬𑀸 𑀕𑁂𑀭𑀼𑀓𑀸 𑀦 𑀦𑀺𑀧𑀢𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀣𑀼𑀲𑀧𑀺𑀡𑁆𑀟𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀕𑁂𑀭𑀼𑀓𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀕𑁂𑀭𑀼𑀓𑀸 𑀅𑀦𑀺𑀩𑀦𑁆𑀥𑀦𑀻𑀬𑀸 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀓𑀼𑀡𑁆𑀟𑀓𑀫𑀢𑁆𑀢𑀺𑀓𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀕𑁂𑀭𑀼𑀓𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀕𑁂𑀭𑀼𑀓𑀸 𑀅𑀦𑀺𑀩𑀦𑁆𑀥𑀦𑀻𑀬𑀸 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀲𑀸𑀲𑀧𑀓𑀼𑀝𑁆𑀝𑀁 𑀲𑀺𑀢𑁆𑀣𑀢𑁂𑀮𑀓𑀦𑁆”𑀢𑀺𑁇 𑀅𑀘𑁆𑀘𑀼𑀲𑁆𑀲𑀦𑁆𑀦𑀁 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀘𑁄𑀍𑀅𑀓𑁂𑀦 𑀧𑀘𑁆𑀘𑀼𑀤𑁆𑀥𑀭𑀺𑀢𑀼𑀦𑁆”𑀢𑀺𑁇

1290\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀨𑀭𑀼𑀲𑀸𑀬 𑀪𑀽𑀫𑀺𑀬𑀸 𑀓𑀸𑀍𑀅𑀯𑀡𑁆𑀡𑁄 𑀦 𑀦𑀺𑀧𑀢𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀣𑀼𑀲𑀧𑀺𑀡𑁆𑀟𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀓𑀸𑀍𑀅𑀯𑀡𑁆𑀡𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀓𑀸𑀍𑀅𑀯𑀡𑁆𑀡𑁄 𑀅𑀦𑀺𑀩𑀦𑁆𑀥𑀦𑀻𑀬𑁄 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀕𑀡𑁆𑀟𑀼𑀫𑀢𑁆𑀢𑀺𑀓𑀁 𑀤𑀢𑁆𑀯𑀸 𑀧𑀸𑀡𑀺𑀓𑀸𑀬 𑀧𑀝𑀺𑀩𑀸𑀳𑁂𑀢𑁆𑀯𑀸 𑀓𑀸𑀍𑀅𑀯𑀡𑁆𑀡𑀁 𑀦𑀺𑀧𑀸𑀢𑁂𑀢𑀼𑀦𑁆”𑀢𑀺𑁇 𑀓𑀸𑀍𑀅𑀯𑀡𑁆𑀡𑁄 𑀅𑀦𑀺𑀩𑀦𑁆𑀥𑀦𑀻𑀬𑁄 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀇𑀓𑁆𑀓𑀸𑀲𑀁 𑀓𑀲𑀸𑀯𑀦𑁆”𑀢𑀺𑁇

[Go to previous page (6.1.2 Mañcapīṭhādianujānana)](6.1.2.md) / [Go to parent page (6.1 Paṭhamabhāṇavāra)](../4V/6/6.1.md) / [Go to next page (6.1.4 Paṭibhānacittapaṭikkhepa)](6.1.4.md)


