
[Home](/) / [4V Cūḷavaggapāḷi](/tipitaka/4V.md) / [6 Senāsanakkhandhaka](/tipitaka/4V/6.md) / [6.1 Paṭhamabhāṇavāra](/tipitaka/4V/6/6.1.md)

# 𑁬𑁇𑁧𑁇𑁬 𑀉𑀧𑀝𑁆𑀞𑀸𑀦𑀲𑀸𑀮𑀸𑀅𑀦𑀼𑀚𑀸𑀦𑀦

### 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

### 𑀧𑀞𑀫𑀪𑀸𑀡𑀯𑀸𑀭

### 𑀉𑀧𑀝𑁆𑀞𑀸𑀦𑀲𑀸𑀮𑀸𑀅𑀦𑀼𑀚𑀸𑀦𑀦

(301.)

1300\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀅𑀚𑁆𑀛𑁄𑀓𑀸𑀲𑁂 𑀪𑀢𑁆𑀢𑀯𑀺𑀲𑁆𑀲𑀕𑁆𑀕𑀁 𑀓𑀭𑁄𑀦𑁆𑀢𑀸 𑀲𑀻𑀢𑁂𑀦𑀧𑀺 𑀉𑀡𑁆𑀳𑁂𑀦𑀧𑀺 𑀓𑀺𑀮𑀫𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀧𑀝𑁆𑀞𑀸𑀦𑀲𑀸𑀮𑀦𑁆”𑀢𑀺𑁇 𑀉𑀧𑀝𑁆𑀞𑀸𑀦𑀲𑀸𑀮𑀸 𑀦𑀻𑀘𑀯𑀢𑁆𑀣𑀼𑀓𑀸 𑀳𑁄𑀢𑀺, 𑀉𑀤𑀓𑁂𑀦 𑀑𑀢𑁆𑀣𑀭𑀺𑀬𑁆𑀬𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀘𑁆𑀘𑀯𑀢𑁆𑀣𑀼𑀓𑀁 𑀓𑀸𑀢𑀼𑀦𑁆”𑀢𑀺𑁇 𑀘𑀬𑁄 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀘𑀺𑀦𑀺𑀢𑀼𑀁 𑀢𑀬𑁄 𑀘𑀬𑁂—  𑀇𑀝𑁆𑀞𑀓𑀸𑀘𑀬𑀁, 𑀲𑀺𑀮𑀸𑀘𑀬𑀁, 𑀤𑀸𑀭𑀼𑀘𑀬𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀯𑀺𑀳𑀜𑁆𑀜𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀢𑀬𑁄 𑀲𑁄𑀧𑀸𑀦𑁂—  𑀇𑀝𑁆𑀞𑀓𑀸𑀲𑁄𑀧𑀸𑀦𑀁, 𑀲𑀺𑀮𑀸𑀲𑁄𑀧𑀸𑀦𑀁, 𑀤𑀸𑀭𑀼𑀲𑁄𑀧𑀸𑀦𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀧𑀭𑀺𑀧𑀢𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀆𑀮𑀫𑁆𑀩𑀦𑀩𑀸𑀳𑀦𑁆”𑀢𑀺𑁇 𑀉𑀧𑀝𑁆𑀞𑀸𑀦𑀲𑀸𑀮𑀸𑀬 𑀢𑀺𑀡𑀘𑀼𑀡𑁆𑀡𑀁 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀑𑀕𑀼𑀫𑁆𑀨𑁂𑀢𑁆𑀯𑀸 𑀉𑀮𑁆𑀮𑀺𑀢𑁆𑀢𑀸𑀯𑀮𑀺𑀢𑁆𑀢𑀁 𑀓𑀸𑀢𑀼𑀁—  𑀲𑁂𑀢𑀯𑀡𑁆𑀡𑀁 𑀓𑀸𑀍𑀅𑀯𑀡𑁆𑀡𑀁 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀁 𑀫𑀸𑀮𑀸𑀓𑀫𑁆𑀫𑀁 𑀮𑀢𑀸𑀓𑀫𑁆𑀫𑀁 𑀫𑀓𑀭𑀤𑀦𑁆𑀢𑀓𑀁 𑀧𑀜𑁆𑀘𑀧𑀝𑀺𑀓𑀁 𑀘𑀻𑀯𑀭𑀯𑀁𑀲𑀁 𑀘𑀻𑀯𑀭𑀭𑀚𑁆𑀚𑀼𑀦𑁆”𑀢𑀺𑁇

1301\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀅𑀚𑁆𑀛𑁄𑀓𑀸𑀲𑁂 𑀙𑀫𑀸𑀬 𑀘𑀻𑀯𑀭𑀁 𑀧𑀢𑁆𑀣𑀭𑀦𑁆𑀢𑀺𑁇 𑀘𑀻𑀯𑀭𑀁 𑀧𑀁𑀲𑀼𑀓𑀺𑀢𑀁 𑀳𑁄𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀅𑀚𑁆𑀛𑁄𑀓𑀸𑀲𑁂 𑀘𑀻𑀯𑀭𑀯𑀁𑀲𑀁 𑀘𑀻𑀯𑀭𑀭𑀚𑁆𑀚𑀼𑀦𑁆”𑀢𑀺𑁇 𑀧𑀸𑀦𑀻𑀬𑀁 𑀑𑀢𑀧𑁆𑀧𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀸𑀦𑀻𑀬𑀲𑀸𑀮𑀁 𑀧𑀸𑀦𑀻𑀬𑀫𑀡𑁆𑀟𑀧𑀦𑁆”𑀢𑀺𑁇 𑀧𑀸𑀦𑀻𑀬𑀲𑀸𑀮𑀸 𑀦𑀻𑀘𑀯𑀢𑁆𑀣𑀼𑀓𑀸 𑀳𑁄𑀢𑀺, 𑀉𑀤𑀓𑁂𑀦 𑀑𑀢𑁆𑀣𑀭𑀺𑀬𑁆𑀬𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀘𑁆𑀘𑀯𑀢𑁆𑀣𑀼𑀓𑀁 𑀓𑀸𑀢𑀼𑀦𑁆”𑀢𑀺𑁇 𑀘𑀬𑁄 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀘𑀺𑀦𑀺𑀢𑀼𑀁 𑀢𑀬𑁄 𑀘𑀬𑁂—  𑀇𑀝𑁆𑀞𑀓𑀸𑀘𑀬𑀁, 𑀲𑀺𑀮𑀸𑀘𑀬𑀁, 𑀤𑀸𑀭𑀼𑀘𑀬𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀯𑀺𑀳𑀜𑁆𑀜𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀢𑀬𑁄 𑀲𑁄𑀧𑀸𑀦𑁂—  𑀇𑀝𑁆𑀞𑀓𑀸𑀲𑁄𑀧𑀸𑀦𑀁, 𑀲𑀺𑀮𑀸𑀲𑁄𑀧𑀸𑀦𑀁, 𑀤𑀸𑀭𑀼𑀲𑁄𑀧𑀸𑀦𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀧𑀭𑀺𑀧𑀢𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀆𑀮𑀫𑁆𑀩𑀦𑀩𑀸𑀳𑀦𑁆”𑀢𑀺𑁇 𑀧𑀸𑀦𑀻𑀬𑀲𑀸𑀮𑀸𑀬 𑀢𑀺𑀡𑀘𑀼𑀡𑁆𑀡𑀁 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀑𑀕𑀼𑀫𑁆𑀨𑁂𑀢𑁆𑀯𑀸 𑀉𑀮𑁆𑀮𑀺𑀢𑁆𑀢𑀸𑀯𑀮𑀺𑀢𑁆𑀢𑀁 𑀓𑀸𑀢𑀼𑀁—  𑀲𑁂𑀢𑀯𑀡𑁆𑀡𑀁 𑀓𑀸𑀍𑀅𑀯𑀡𑁆𑀡𑀁 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀁 𑀫𑀸𑀮𑀸𑀓𑀫𑁆𑀫𑀁 𑀮𑀢𑀸𑀓𑀫𑁆𑀫𑀁 𑀫𑀓𑀭𑀤𑀦𑁆𑀢𑀓𑀁 𑀧𑀜𑁆𑀘𑀧𑀝𑀺𑀓𑀁 𑀘𑀻𑀯𑀭𑀯𑀁𑀲𑀁 𑀘𑀻𑀯𑀭𑀭𑀚𑁆𑀚𑀼𑀦𑁆”𑀢𑀺𑁇 𑀧𑀸𑀦𑀻𑀬𑀪𑀸𑀚𑀦𑀁 𑀦 𑀲𑀁𑀯𑀺𑀚𑁆𑀚𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀸𑀦𑀻𑀬𑀲𑀗𑁆𑀔𑀁 𑀧𑀸𑀦𑀻𑀬𑀲𑀭𑀸𑀯𑀓𑀦𑁆”𑀢𑀺𑁇

[Go to previous page (6.1.5 Iṭṭhakācayādianujānana)](/tipitaka/4V/6/6.1/6.1.5.md) / [Go to parent page (6.1 Paṭhamabhāṇavāra)](/tipitaka/4V/6/6.1.md) / [Go to next page (6.1.7 Pākārādianujānana)](/tipitaka/4V/6/6.1/6.1.7.md)


