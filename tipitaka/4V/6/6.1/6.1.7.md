
[Home](/) / [4V Cūḷavaggapāḷi](../...md) / [6 Senāsanakkhandhaka](...md) / [6.1 Paṭhamabhāṇavāra](../4V/6/6.1.md)

# 𑁬𑁇𑁧𑁇𑁭 𑀧𑀸𑀓𑀸𑀭𑀸𑀤𑀺𑀅𑀦𑀼𑀚𑀸𑀦𑀦

* 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

* 𑀧𑀞𑀫𑀪𑀸𑀡𑀯𑀸𑀭

* 𑀧𑀸𑀓𑀸𑀭𑀸𑀤𑀺𑀅𑀦𑀼𑀚𑀸𑀦𑀦

(302.)

1302\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀯𑀺𑀳𑀸𑀭𑀸 𑀅𑀧𑀭𑀺𑀓𑁆𑀔𑀺𑀢𑁆𑀢𑀸 𑀳𑁄𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀭𑀺𑀓𑁆𑀔𑀺𑀧𑀺𑀢𑀼𑀁 𑀢𑀬𑁄 𑀧𑀸𑀓𑀸𑀭𑁂—  𑀇𑀝𑁆𑀞𑀓𑀸𑀧𑀸𑀓𑀸𑀭𑀁, 𑀲𑀺𑀮𑀸𑀧𑀸𑀓𑀸𑀭𑀁, 𑀤𑀸𑀭𑀼𑀧𑀸𑀓𑀸𑀭𑀦𑁆”𑀢𑀺𑁇 𑀓𑁄𑀝𑁆𑀞𑀓𑁄 𑀦 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀓𑁄𑀝𑁆𑀞𑀓𑀦𑁆”𑀢𑀺𑁇 𑀓𑁄𑀝𑁆𑀞𑀓𑁄 𑀦𑀻𑀘𑀯𑀢𑁆𑀣𑀼𑀓𑁄 𑀳𑁄𑀢𑀺, 𑀉𑀤𑀓𑁂𑀦 𑀑𑀢𑁆𑀣𑀭𑀺𑀬𑁆𑀬𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀘𑁆𑀘𑀯𑀢𑁆𑀣𑀼𑀓𑀁 𑀓𑀸𑀢𑀼𑀦𑁆”𑀢𑀺𑁇 𑀓𑁄𑀝𑁆𑀞𑀓𑀲𑁆𑀲 𑀓𑀯𑀸𑀝𑀁 𑀦 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀓𑀯𑀸𑀝𑀁 𑀧𑀺𑀝𑁆𑀞𑀲𑀗𑁆𑀖𑀸𑀝𑀁 𑀉𑀤𑀼𑀓𑁆𑀔𑀮𑀺𑀓𑀁 𑀉𑀢𑁆𑀢𑀭𑀧𑀸𑀲𑀓𑀁 𑀅𑀕𑁆𑀕𑀍𑀅𑀯𑀝𑁆𑀝𑀺𑀁 𑀓𑀧𑀺𑀲𑀻𑀲𑀓𑀁 𑀲𑀽𑀘𑀺𑀓𑀁 𑀖𑀝𑀺𑀓𑀁 𑀢𑀸𑀍𑀅𑀘𑁆𑀙𑀺𑀤𑁆𑀤𑀁 𑀆𑀯𑀺𑀜𑁆𑀙𑀦𑀘𑁆𑀙𑀺𑀤𑁆𑀤𑀁 𑀆𑀯𑀺𑀜𑁆𑀙𑀦𑀭𑀚𑁆𑀚𑀼𑀦𑁆”𑀢𑀺𑁇 𑀓𑁄𑀝𑁆𑀞𑀓𑁂 𑀢𑀺𑀡𑀘𑀼𑀡𑁆𑀡𑀁 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀑𑀕𑀼𑀫𑁆𑀨𑁂𑀢𑁆𑀯𑀸 𑀉𑀮𑁆𑀮𑀺𑀢𑁆𑀢𑀸𑀯𑀮𑀺𑀢𑁆𑀢𑀁 𑀓𑀸𑀢𑀼𑀁—  𑀲𑁂𑀢𑀯𑀡𑁆𑀡𑀁 𑀓𑀸𑀍𑀅𑀯𑀡𑁆𑀡𑀁 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀁 𑀫𑀸𑀮𑀸𑀓𑀫𑁆𑀫𑀁 𑀮𑀢𑀸𑀓𑀫𑁆𑀫𑀁 𑀫𑀓𑀭𑀤𑀦𑁆𑀢𑀓𑀁 𑀧𑀜𑁆𑀘𑀧𑀝𑀺𑀓𑀦𑁆”𑀢𑀺𑁇

1303\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀧𑀭𑀺𑀯𑁂𑀡𑀁 𑀘𑀺𑀓𑁆𑀔𑀮𑁆𑀮𑀁 𑀳𑁄𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀫𑀭𑀼𑀫𑁆𑀩𑀁 𑀉𑀧𑀓𑀺𑀭𑀺𑀢𑀼𑀦𑁆”𑀢𑀺𑁇 𑀦 𑀧𑀭𑀺𑀬𑀸𑀧𑀼𑀡𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀤𑀭𑀲𑀺𑀮𑀁 𑀦𑀺𑀓𑁆𑀔𑀺𑀧𑀺𑀢𑀼𑀦𑁆”𑀢𑀺𑁇 𑀉𑀤𑀓𑀁 𑀲𑀦𑁆𑀢𑀺𑀝𑁆𑀞𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀤𑀓𑀦𑀺𑀤𑁆𑀥𑀫𑀦𑀦𑁆”𑀢𑀺𑁇

1304\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀧𑀭𑀺𑀯𑁂𑀡𑁂 𑀢𑀳𑀁 𑀢𑀳𑀁 𑀅𑀕𑁆𑀕𑀺𑀝𑁆𑀞𑀸𑀦𑀁 𑀓𑀭𑁄𑀦𑁆𑀢𑀺𑁇 𑀧𑀭𑀺𑀯𑁂𑀡𑀁 𑀉𑀓𑁆𑀮𑀸𑀧𑀁 𑀳𑁄𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀫𑀦𑁆𑀢𑀁 𑀅𑀕𑁆𑀕𑀺𑀲𑀸𑀮𑀁 𑀓𑀸𑀢𑀼𑀦𑁆”𑀢𑀺𑁇 𑀅𑀕𑁆𑀕𑀺𑀲𑀸𑀮𑀸 𑀦𑀻𑀘𑀯𑀢𑁆𑀣𑀼𑀓𑀸 𑀳𑁄𑀢𑀺, 𑀉𑀤𑀓𑁂𑀦 𑀑𑀢𑁆𑀣𑀭𑀺𑀬𑁆𑀬𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀉𑀘𑁆𑀘𑀯𑀢𑁆𑀣𑀼𑀓𑀁 𑀓𑀸𑀢𑀼𑀦𑁆”𑀢𑀺𑁇 𑀘𑀬𑁄 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀘𑀺𑀦𑀺𑀢𑀼𑀁 𑀢𑀬𑁄 𑀘𑀬𑁂—  𑀇𑀝𑁆𑀞𑀓𑀸𑀘𑀬𑀁, 𑀲𑀺𑀮𑀸𑀘𑀬𑀁, 𑀤𑀸𑀭𑀼𑀘𑀬𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀯𑀺𑀳𑀜𑁆𑀜𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀢𑀬𑁄 𑀲𑁄𑀧𑀸𑀦𑁂—  𑀇𑀝𑁆𑀞𑀓𑀸𑀲𑁄𑀧𑀸𑀦𑀁, 𑀲𑀺𑀮𑀸𑀲𑁄𑀧𑀸𑀦𑀁, 𑀤𑀸𑀭𑀼𑀲𑁄𑀧𑀸𑀦𑀦𑁆”𑀢𑀺𑁇 𑀆𑀭𑁄𑀳𑀦𑁆𑀢𑀸 𑀧𑀭𑀺𑀧𑀢𑀦𑁆𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀆𑀮𑀫𑁆𑀩𑀦𑀩𑀸𑀳𑀦𑁆”𑀢𑀺𑁇 𑀅𑀕𑁆𑀕𑀺𑀲𑀸𑀮𑀸𑀬 𑀓𑀯𑀸𑀝𑀁 𑀦 𑀳𑁄𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀓𑀯𑀸𑀝𑀁 𑀧𑀺𑀝𑁆𑀞𑀲𑀗𑁆𑀖𑀸𑀝𑀁 𑀉𑀤𑀼𑀓𑁆𑀔𑀮𑀺𑀓𑀁 𑀉𑀢𑁆𑀢𑀭𑀧𑀸𑀲𑀓𑀁 𑀅𑀕𑁆𑀕𑀍𑀅𑀯𑀝𑁆𑀝𑀺𑀁 𑀓𑀧𑀺𑀲𑀻𑀲𑀓𑀁 𑀲𑀽𑀘𑀺𑀓𑀁 𑀖𑀝𑀺𑀓𑀁 𑀢𑀸𑀍𑀅𑀘𑁆𑀙𑀺𑀤𑁆𑀤𑀁 𑀆𑀯𑀺𑀜𑁆𑀙𑀦𑀘𑁆𑀙𑀺𑀤𑁆𑀤𑀁 𑀆𑀯𑀺𑀜𑁆𑀙𑀦𑀭𑀚𑁆𑀚𑀼𑀦𑁆”𑀢𑀺𑁇 𑀅𑀕𑁆𑀕𑀺𑀲𑀸𑀮𑀸𑀬 𑀢𑀺𑀡𑀘𑀼𑀡𑁆𑀡𑀁 𑀧𑀭𑀺𑀧𑀢𑀢𑀺…𑀧𑁂…  “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀑𑀕𑀼𑀫𑁆𑀨𑁂𑀢𑁆𑀯𑀸 𑀉𑀮𑁆𑀮𑀺𑀢𑁆𑀢𑀸𑀯𑀮𑀺𑀢𑁆𑀢𑀁 𑀓𑀸𑀢𑀼𑀁—  𑀲𑁂𑀢𑀯𑀡𑁆𑀡𑀁 𑀓𑀸𑀍𑀅𑀯𑀡𑁆𑀡𑀁 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀁 𑀫𑀸𑀮𑀸𑀓𑀫𑁆𑀫𑀁 𑀮𑀢𑀸𑀓𑀫𑁆𑀫𑀁 𑀫𑀓𑀭𑀤𑀦𑁆𑀢𑀓𑀁 𑀧𑀜𑁆𑀘𑀧𑀝𑀺𑀓𑀁 𑀘𑀻𑀯𑀭𑀯𑀁𑀲𑀁 𑀘𑀻𑀯𑀭𑀭𑀚𑁆𑀚𑀼𑀦𑁆”𑀢𑀺𑁇

[Go to previous page (6.1.6 Upaṭṭhānasālāanujānana)](6.1.6.md) / [Go to parent page (6.1 Paṭhamabhāṇavāra)](../4V/6/6.1.md) / [Go to next page (6.1.8 Ārāmaparikkhepaanujānana)](6.1.8.md)


