
[Home](/) / [4V Cūḷavaggapāḷi](/tipitaka/4V.md) / [6 Senāsanakkhandhaka](/tipitaka/4V/6.md) / [6.3 Tatiyabhāṇavāra](/tipitaka/4V/6/6.3.md)

# 𑁬𑁇𑁩𑁇𑁯 𑀲𑀸𑀝𑀺𑀬𑀕𑁆𑀕𑀸𑀳𑀸𑀧𑀓𑀸𑀤𑀺𑀲𑀫𑁆𑀫𑀼𑀢𑀺

### 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

### 𑀢𑀢𑀺𑀬𑀪𑀸𑀡𑀯𑀸𑀭

### 𑀲𑀸𑀝𑀺𑀬𑀕𑁆𑀕𑀸𑀳𑀸𑀧𑀓𑀸𑀤𑀺𑀲𑀫𑁆𑀫𑀼𑀢𑀺

(329.)

1445. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑀁𑀖𑀲𑁆𑀲 𑀲𑀸𑀝𑀺𑀬𑀕𑁆𑀕𑀸𑀳𑀸𑀧𑀓𑁄 𑀦 𑀳𑁄𑀢𑀺…𑀧𑁂…  𑀧𑀢𑁆𑀢𑀕𑁆𑀕𑀸𑀳𑀸𑀧𑀓𑁄 𑀦 𑀳𑁄𑀢𑀺…𑀧𑁂…  𑀆𑀭𑀸𑀫𑀺𑀓𑀧𑁂𑀲𑀓𑁄 𑀦 𑀳𑁄𑀢𑀺…𑀧𑁂…  𑀲𑀸𑀫𑀡𑁂𑀭𑀧𑁂𑀲𑀓𑁄 𑀦 𑀳𑁄𑀢𑀺𑁇 𑀲𑀸𑀫𑀡𑁂𑀭𑀸 𑀅𑀧𑁂𑀲𑀺𑀬𑀫𑀸𑀦𑀸 𑀓𑀫𑁆𑀫𑀁 𑀦 𑀓𑀭𑁄𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀘𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀪𑀺𑀓𑁆𑀔𑀼𑀁 𑀲𑀸𑀫𑀡𑁂𑀭𑀧𑁂𑀲𑀓𑀁 𑀲𑀫𑁆𑀫𑀦𑁆𑀦𑀺𑀢𑀼𑀁—  𑀬𑁄 𑀦 𑀙𑀦𑁆𑀤𑀸𑀕𑀢𑀺𑀁 𑀕𑀘𑁆𑀙𑁂𑀬𑁆𑀬, 𑀦 𑀤𑁄𑀲𑀸𑀕𑀢𑀺𑀁 𑀕𑀘𑁆𑀙𑁂𑀬𑁆𑀬, 𑀦 𑀫𑁄𑀳𑀸𑀕𑀢𑀺𑀁 𑀕𑀘𑁆𑀙𑁂𑀬𑁆𑀬, 𑀦 𑀪𑀬𑀸𑀕𑀢𑀺𑀁 𑀕𑀘𑁆𑀙𑁂𑀬𑁆𑀬, 𑀧𑁂𑀲𑀺𑀢𑀸𑀧𑁂𑀲𑀺𑀢𑀜𑁆𑀘 𑀚𑀸𑀦𑁂𑀬𑁆𑀬𑁇 𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀲𑀫𑁆𑀫𑀦𑁆𑀦𑀺𑀢𑀩𑁆𑀩𑁄𑁇 𑀧𑀞𑀫𑀁 𑀪𑀺𑀓𑁆𑀔𑀼 𑀬𑀸𑀘𑀺𑀢𑀩𑁆𑀩𑁄, 𑀬𑀸𑀘𑀺𑀢𑁆𑀯𑀸 𑀩𑁆𑀬𑀢𑁆𑀢𑁂𑀦 𑀪𑀺𑀓𑁆𑀔𑀼𑀦𑀸 𑀧𑀝𑀺𑀩𑀮𑁂𑀦 𑀲𑀁𑀖𑁄 𑀜𑀸𑀧𑁂𑀢𑀩𑁆𑀩𑁄—

1446. ‘𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀬𑀤𑀺 𑀲𑀁𑀖𑀲𑁆𑀲 𑀧𑀢𑁆𑀢𑀓𑀮𑁆𑀮𑀁, 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀁 𑀲𑀸𑀫𑀡𑁂𑀭𑀧𑁂𑀲𑀓𑀁 𑀲𑀫𑁆𑀫𑀦𑁆𑀦𑁂𑀬𑁆𑀬𑁇 𑀏𑀲𑀸 𑀜𑀢𑁆𑀢𑀺𑁇

1447. 𑀲𑀼𑀡𑀸𑀢𑀼 𑀫𑁂, 𑀪𑀦𑁆𑀢𑁂, 𑀲𑀁𑀖𑁄𑁇 𑀲𑀁𑀖𑁄 𑀇𑀢𑁆𑀣𑀦𑁆𑀦𑀸𑀫𑀁 𑀪𑀺𑀓𑁆𑀔𑀼𑀁 𑀲𑀸𑀫𑀡𑁂𑀭𑀧𑁂𑀲𑀓𑀁 𑀲𑀫𑁆𑀫𑀦𑁆𑀦𑀢𑀺𑁇 𑀬𑀲𑁆𑀲𑀸𑀬𑀲𑁆𑀫𑀢𑁄 𑀔𑀫𑀢𑀺 𑀇𑀢𑁆𑀣𑀦𑁆𑀦𑀸𑀫𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀸𑀫𑀡𑁂𑀭𑀧𑁂𑀲𑀓𑀲𑁆𑀲 𑀲𑀫𑁆𑀫𑀼𑀢𑀺, 𑀲𑁄 𑀢𑀼𑀡𑁆𑀳𑀲𑁆𑀲; 𑀬𑀲𑁆𑀲 𑀦𑀓𑁆𑀔𑀫𑀢𑀺, 𑀲𑁄 𑀪𑀸𑀲𑁂𑀬𑁆𑀬𑁇

1448. 𑀲𑀫𑁆𑀫𑀢𑁄 𑀲𑀁𑀖𑁂𑀦 𑀇𑀢𑁆𑀣𑀦𑁆𑀦𑀸𑀫𑁄 𑀪𑀺𑀓𑁆𑀔𑀼 𑀲𑀸𑀫𑀡𑁂𑀭𑀧𑁂𑀲𑀓𑁄𑁇 𑀔𑀫𑀢𑀺 𑀲𑀁𑀖𑀲𑁆𑀲, 𑀢𑀲𑁆𑀫𑀸 𑀢𑀼𑀡𑁆𑀳𑀻, 𑀏𑀯𑀫𑁂𑀢𑀁 𑀥𑀸𑀭𑀬𑀸𑀫𑀻’”𑀢𑀺𑁇

---

1449. 𑀢𑀢𑀺𑀬𑀪𑀸𑀡𑀯𑀸𑀭𑁄 𑀦𑀺𑀝𑁆𑀞𑀺𑀢𑁄𑁇

  
𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓𑁄 𑀙𑀝𑁆𑀞𑁄𑁇



---

1450. 𑀢𑀲𑁆𑀲𑀼𑀤𑁆𑀤𑀸𑀦𑀁



1451. _𑀯𑀺𑀳𑀸𑀭𑀁 𑀩𑀼𑀤𑁆𑀥𑀲𑁂𑀝𑁆𑀞𑁂𑀦,_  
_𑀅𑀧𑀜𑁆𑀜𑀢𑁆𑀢𑀁 𑀢𑀤𑀸 𑀅𑀳𑀼;_  
_𑀢𑀳𑀁 𑀢𑀳𑀁 𑀦𑀺𑀓𑁆𑀔𑀫𑀦𑁆𑀢𑀺,_  
_𑀯𑀸𑀲𑀸 𑀢𑁂 𑀚𑀺𑀦𑀲𑀸𑀯𑀓𑀸𑁇_  


1452. _𑀲𑁂𑀝𑁆𑀞𑀻 𑀕𑀳𑀧𑀢𑀺 𑀤𑀺𑀲𑁆𑀯𑀸,_  
_𑀪𑀺𑀓𑁆𑀔𑀽𑀦𑀁 𑀇𑀤𑀫𑀩𑁆𑀭𑀯𑀺;_  
_𑀓𑀸𑀭𑀸𑀧𑁂𑀬𑁆𑀬𑀁 𑀯𑀲𑁂𑀬𑁆𑀬𑀸𑀣,_  
_𑀧𑀝𑀺𑀧𑀼𑀘𑁆𑀙𑀺𑀁𑀲𑀼 𑀦𑀸𑀬𑀓𑀁𑁇_  


1453. _𑀯𑀺𑀳𑀸𑀭𑀁 𑀅𑀟𑁆𑀠𑀬𑁄𑀕𑀜𑁆𑀘,_  
_𑀧𑀸𑀲𑀸𑀤𑀁 𑀳𑀫𑁆𑀫𑀺𑀬𑀁 𑀕𑀼𑀳𑀁;_  
_𑀧𑀜𑁆𑀘𑀮𑁂𑀡𑀁 𑀅𑀦𑀼𑀜𑁆𑀜𑀸𑀲𑀺,_  
_𑀯𑀺𑀳𑀸𑀭𑁂 𑀲𑁂𑀝𑁆𑀞𑀺 𑀓𑀸𑀭𑀬𑀺𑁇_  


1454. _𑀚𑀦𑁄 𑀯𑀺𑀳𑀸𑀭𑀁 𑀓𑀸𑀭𑁂𑀢𑀺,_  
_𑀅𑀓𑀯𑀸𑀝𑀁 𑀅𑀲𑀁𑀯𑀼𑀢𑀁;_  
_𑀓𑀯𑀸𑀝𑀁 𑀧𑀺𑀝𑁆𑀞𑀲𑀗𑁆𑀖𑀸𑀝𑀁,_  
_𑀉𑀤𑀼𑀓𑁆𑀔𑀮𑀜𑁆𑀘 𑀉𑀢𑁆𑀢𑀭𑀺𑁇_  


1455. _𑀆𑀯𑀺𑀜𑁆𑀙𑀦𑀘𑁆𑀙𑀺𑀤𑁆𑀤𑀁 𑀭𑀚𑁆𑀚𑀼𑀁,_  
_𑀯𑀝𑁆𑀝𑀺𑀜𑁆𑀘 𑀓𑀧𑀺𑀲𑀻𑀲𑀓𑀁;_  
_𑀲𑀽𑀘𑀺𑀖𑀝𑀺𑀢𑀸𑀍𑀅𑀘𑁆𑀙𑀺𑀤𑁆𑀤𑀁,_  
_𑀮𑁄𑀳𑀓𑀝𑁆𑀞𑀯𑀺𑀲𑀸𑀡𑀓𑀁𑁇_  


1456. _𑀬𑀦𑁆𑀢𑀓𑀁 𑀲𑀽𑀘𑀺𑀓𑀜𑁆𑀘𑁂𑀯,_  
_𑀙𑀤𑀦𑀁 𑀉𑀮𑁆𑀮𑀺𑀢𑁆𑀢𑀸𑀯𑀮𑀺𑀢𑁆𑀢𑀁;_  
_𑀯𑁂𑀤𑀺𑀚𑀸𑀮𑀲𑀮𑀸𑀓𑀜𑁆𑀘,_  
_𑀘𑀓𑁆𑀓𑀮𑀺 𑀲𑀦𑁆𑀣𑀭𑁂𑀦 𑀘𑁇_  


1457. _𑀫𑀺𑀟𑁆𑀠𑀺 𑀩𑀺𑀤𑀮𑀫𑀜𑁆𑀘𑀜𑁆𑀘,_  
_𑀲𑁄𑀲𑀸𑀦𑀺𑀓𑀫𑀲𑀸𑀭𑀓𑁄;_  
_𑀩𑀼𑀦𑁆𑀤𑀺𑀓𑀼𑀍𑀇𑀭𑀧𑀸𑀤𑀜𑁆𑀘,_  
_𑀆𑀳𑀘𑁆𑀘𑀸𑀲𑀦𑁆𑀤𑀺 𑀉𑀘𑁆𑀘𑀓𑁂𑁇_  


1458. _𑀲𑀢𑁆𑀢𑀗𑁆𑀕𑁄 𑀘 𑀪𑀤𑁆𑀤𑀧𑀻𑀞𑀁,_  
_𑀧𑀻𑀞𑀓𑁂𑀍𑀅𑀓𑀧𑀸𑀤𑀓𑀁;_  
_𑀆𑀫𑀮𑀸𑀨𑀮𑀓𑀸 𑀓𑁄𑀘𑁆𑀙𑀸,_  
_𑀧𑀮𑀸𑀮𑀧𑀻𑀞𑀫𑁂𑀯 𑀘𑁇_  


1459. _𑀉𑀘𑁆𑀘𑀸𑀳𑀺𑀧𑀝𑀺𑀧𑀸𑀤𑀓𑀸,_  
_𑀅𑀝𑁆𑀞𑀗𑁆𑀕𑀼𑀮𑀺 𑀘 𑀧𑀸𑀤𑀓𑀸;_  
_𑀲𑀼𑀢𑁆𑀢𑀁 𑀅𑀝𑁆𑀞𑀧𑀤𑀁 𑀘𑁄𑀍𑀅𑀁,_  
_𑀢𑀽𑀮𑀺𑀓𑀁 𑀅𑀟𑁆𑀠𑀓𑀸𑀬𑀺𑀓𑀁𑁇_  


1460. _𑀕𑀺𑀭𑀕𑁆𑀕𑁄 𑀪𑀺𑀲𑀺𑀬𑁄 𑀘𑀸𑀧𑀺,_  
_𑀤𑀼𑀲𑁆𑀲𑀁 𑀲𑁂𑀦𑀸𑀲𑀦𑀫𑁆𑀧𑀺 𑀘;_  
_𑀑𑀦𑀤𑁆𑀥𑀁 𑀳𑁂𑀝𑁆𑀞𑀸 𑀧𑀢𑀢𑀺,_  
_𑀉𑀧𑁆𑀧𑀸𑀝𑁂𑀢𑁆𑀯𑀸 𑀳𑀭𑀦𑁆𑀢𑀺 𑀘𑁇_  


1461. _𑀪𑀢𑁆𑀢𑀺𑀜𑁆𑀘 𑀳𑀢𑁆𑀣𑀪𑀢𑁆𑀢𑀺𑀜𑁆𑀘,_  
_𑀅𑀦𑀼𑀜𑁆𑀜𑀸𑀲𑀺 𑀢𑀣𑀸𑀕𑀢𑁄;_  
_𑀢𑀺𑀢𑁆𑀣𑀺𑀬𑀸 𑀯𑀺𑀳𑀸𑀭𑁂 𑀘𑀸𑀧𑀺,_  
_𑀣𑀼𑀲𑀁 𑀲𑀡𑁆𑀳𑀜𑁆𑀘 𑀫𑀢𑁆𑀢𑀺𑀓𑀸𑁇_  


1462. _𑀇𑀓𑁆𑀓𑀸𑀲𑀁 𑀧𑀸𑀡𑀺𑀓𑀁 𑀓𑀼𑀡𑁆𑀟𑀁,_  
_𑀲𑀸𑀲𑀧𑀁 𑀲𑀺𑀢𑁆𑀣𑀢𑁂𑀮𑀓𑀁;_  
_𑀉𑀲𑁆𑀲𑀦𑁆𑀦𑁂 𑀧𑀘𑁆𑀘𑀼𑀤𑁆𑀥𑀭𑀺𑀢𑀼𑀁,_  
_𑀨𑀭𑀼𑀲𑀁 𑀕𑀡𑁆𑀟𑀼𑀫𑀢𑁆𑀢𑀺𑀓𑀁𑁇_  


1463. _𑀇𑀓𑁆𑀓𑀸𑀲𑀁 𑀧𑀝𑀺𑀪𑀸𑀦𑀜𑁆𑀘,_  
_𑀦𑀻𑀘𑀸 𑀘𑀬𑁄 𑀘 𑀆𑀭𑀼𑀳𑀁;_  
_𑀧𑀭𑀺𑀧𑀢𑀦𑁆𑀢𑀺 𑀆𑀍𑀅𑀓𑀸,_  
_𑀅𑀟𑁆𑀠𑀓𑀼𑀝𑁆𑀝𑀁 𑀢𑀬𑁄 𑀧𑀼𑀦𑁇_  


1464. _𑀔𑀼𑀤𑁆𑀤𑀓𑁂 𑀓𑀼𑀝𑁆𑀝𑀧𑀸𑀤𑁄 𑀘,_  
_𑀑𑀯𑀲𑁆𑀲𑀢𑀺 𑀲𑀭𑀁 𑀔𑀺𑀮𑀁;_  
_𑀘𑀻𑀯𑀭𑀯𑀁𑀲𑀁 𑀭𑀚𑁆𑀚𑀼𑀜𑁆𑀘,_  
_𑀆𑀍𑀇𑀦𑁆𑀤𑀁 𑀓𑀺𑀝𑀺𑀓𑁂𑀦 𑀘𑁇_  


1465. _𑀆𑀮𑀫𑁆𑀩𑀦𑀁 𑀢𑀺𑀡𑀘𑀼𑀡𑁆𑀡𑀁,_  
_𑀳𑁂𑀝𑁆𑀞𑀸𑀫𑀕𑁆𑀕𑁂 𑀦𑀬𑀁 𑀓𑀭𑁂;_  
_𑀅𑀚𑁆𑀛𑁄𑀓𑀸𑀲𑁂 𑀑𑀢𑀧𑁆𑀧𑀢𑀺,_  
_𑀲𑀸𑀮𑀁 𑀳𑁂𑀝𑁆𑀞𑀸 𑀘 𑀪𑀸𑀚𑀦𑀁𑁇_  


1466. _𑀯𑀺𑀳𑀸𑀭𑁄 𑀓𑁄𑀝𑁆𑀞𑀓𑁄 𑀘𑁂𑀯,_  
_𑀧𑀭𑀺𑀯𑁂𑀡𑀕𑁆𑀕𑀺𑀲𑀸𑀮𑀓𑀁;_  
_𑀆𑀭𑀸𑀫𑁂 𑀘 𑀧𑀼𑀦 𑀓𑁄𑀝𑁆𑀞𑁂,_  
_𑀳𑁂𑀝𑁆𑀞𑀜𑁆𑀜𑁂𑀯 𑀦𑀬𑀁 𑀓𑀭𑁂𑁇_  


1467. _𑀲𑀼𑀥𑀁 𑀅𑀦𑀸𑀣𑀧𑀺𑀡𑁆𑀟𑀺 𑀘,_  
_𑀲𑀤𑁆𑀥𑁄 𑀲𑀻𑀢𑀯𑀦𑀁 𑀅𑀕𑀸;_  
_𑀤𑀺𑀝𑁆𑀞𑀥𑀫𑁆𑀫𑁄 𑀦𑀺𑀫𑀦𑁆𑀢𑁂𑀲𑀺,_  
_𑀲𑀳 𑀲𑀁𑀖𑁂𑀦 𑀦𑀸𑀬𑀓𑀁𑁇_  


1468. _𑀆𑀡𑀸𑀧𑁂𑀲𑀦𑁆𑀢𑀭𑀸𑀫𑀕𑁆𑀕𑁂,_  
_𑀆𑀭𑀸𑀫𑀁 𑀓𑀸𑀭𑀬𑀻 𑀕𑀡𑁄;_  
_𑀯𑁂𑀲𑀸𑀮𑀺𑀬𑀁 𑀦𑀯𑀓𑀫𑁆𑀫𑀁,_  
_𑀧𑀼𑀭𑀢𑁄 𑀘 𑀧𑀭𑀺𑀕𑁆𑀕𑀳𑀺𑁇_  


1469. _𑀓𑁄 𑀅𑀭𑀳𑀢𑀺 𑀪𑀢𑁆𑀢𑀕𑁆𑀕𑁂,_  
_𑀢𑀺𑀢𑁆𑀢𑀺𑀭𑀜𑁆𑀘 𑀅𑀯𑀦𑁆𑀤𑀺𑀬𑀸;_  
_𑀧𑀭𑀺𑀕𑁆𑀕𑀳𑀺𑀢𑀦𑁆𑀢𑀭𑀖𑀭𑀸,_  
_𑀢𑀽𑀮𑁄 𑀲𑀸𑀯𑀢𑁆𑀣𑀺 𑀑𑀲𑀭𑀺𑁇_  


1470. _𑀧𑀢𑀺𑀝𑁆𑀞𑀸𑀧𑁂𑀲𑀺 𑀆𑀭𑀸𑀫𑀁,_  
_𑀪𑀢𑁆𑀢𑀕𑁆𑀕𑁂 𑀘 𑀓𑁄𑀮𑀸𑀳𑀮𑀁;_  
_𑀕𑀺𑀮𑀸𑀦𑀸 𑀯𑀭𑀲𑁂𑀬𑁆𑀬𑀸 𑀘,_  
_𑀮𑁂𑀲𑀸 𑀲𑀢𑁆𑀢𑀭𑀲𑀸 𑀢𑀳𑀺𑀁𑁇_  


1471. _𑀓𑁂𑀦 𑀦𑀼 𑀔𑁄 𑀓𑀣𑀁 𑀦𑀼 𑀔𑁄,_  
_𑀯𑀺𑀳𑀸𑀭𑀕𑁆𑀕𑁂𑀦 𑀪𑀸𑀚𑀬𑀺;_  
_𑀧𑀭𑀺𑀯𑁂𑀡𑀁 𑀅𑀦𑀼𑀪𑀸𑀕𑀜𑁆𑀘,_  
_𑀅𑀓𑀸𑀫𑀸 𑀪𑀸𑀕𑀁 𑀦𑁄 𑀤𑀤𑁂𑁇_  


1472. _𑀦𑀺𑀲𑁆𑀲𑀻𑀫𑀁 𑀲𑀩𑁆𑀩𑀓𑀸𑀮𑀜𑁆𑀘,_  
_𑀕𑀸𑀳𑀸 𑀲𑁂𑀦𑀸𑀲𑀦𑁂 𑀢𑀬𑁄;_  
_𑀉𑀧𑀦𑀦𑁆𑀤𑁄 𑀘 𑀯𑀡𑁆𑀡𑁂𑀲𑀺,_  
_𑀞𑀺𑀢𑀓𑀸 𑀲𑀫𑀓𑀸𑀲𑀦𑀸𑁇_  


1473. _𑀲𑀫𑀸𑀦𑀸𑀲𑀦𑀺𑀓𑀸 𑀪𑀺𑀦𑁆𑀤𑀺𑀁𑀲𑀼,_  
_𑀢𑀺𑀯𑀕𑁆𑀕𑀸 𑀘 𑀤𑀼𑀯𑀕𑁆𑀕𑀺𑀓𑀁;_  
_𑀅𑀲𑀫𑀸𑀦𑀸𑀲𑀦𑀺𑀓𑀸 𑀤𑀻𑀖𑀁,_  
_𑀲𑀸𑀍𑀇𑀦𑁆𑀤𑀁 𑀧𑀭𑀺𑀪𑀼𑀜𑁆𑀚𑀺𑀢𑀼𑀁𑁇_  


1474. _𑀅𑀬𑁆𑀬𑀺𑀓𑀸 𑀘 𑀅𑀯𑀺𑀤𑀽𑀭𑁂,_  
_𑀪𑀸𑀚𑀺𑀢𑀜𑁆𑀘 𑀓𑀻𑀝𑀸𑀕𑀺𑀭𑁂;_  
_𑀆𑀍𑀅𑀯𑀻 𑀧𑀺𑀡𑁆𑀟𑀓𑀓𑀼𑀝𑁆𑀝𑁂𑀳𑀺,_  
_𑀤𑁆𑀯𑀸𑀭𑀅𑀕𑁆𑀕𑀍𑀅𑀯𑀝𑁆𑀝𑀺𑀓𑀸𑁇_  


1475. _𑀆𑀮𑁄𑀓𑀲𑁂𑀢𑀓𑀸𑀍𑀅𑀜𑁆𑀘,_  
_𑀕𑁂𑀭𑀼𑀙𑀸𑀤𑀦𑀩𑀦𑁆𑀥𑀦𑀸;_  
_𑀪𑀡𑁆𑀟𑀺𑀔𑀡𑁆𑀟𑀧𑀭𑀺𑀪𑀡𑁆𑀟𑀁,_  
_𑀯𑀻𑀲 𑀢𑀺𑀁𑀲𑀸 𑀘 𑀓𑀸𑀮𑀺𑀓𑀸𑁇_  


1476. _𑀑𑀲𑀺𑀢𑁂 𑀅𑀓𑀢𑀁 𑀯𑀺𑀧𑁆𑀧𑀁,_  
_𑀔𑀼𑀤𑁆𑀤𑁂 𑀙𑀧𑁆𑀧𑀜𑁆𑀘𑀯𑀲𑁆𑀲𑀺𑀓𑀁;_  
_𑀅𑀟𑁆𑀠𑀬𑁄𑀕𑁂 𑀘 𑀲𑀢𑁆𑀢𑀝𑁆𑀞,_  
_𑀫𑀳𑀮𑁆𑀮𑁂 𑀤𑀲 𑀤𑁆𑀯𑀸𑀤𑀲𑁇_  


1477. _𑀲𑀩𑁆𑀩𑀁 𑀯𑀺𑀳𑀸𑀭𑀁 𑀏𑀓𑀲𑁆𑀲,_  
_𑀅𑀜𑁆𑀜𑀁 𑀯𑀸𑀲𑁂𑀦𑁆𑀢𑀺 𑀲𑀁𑀖𑀺𑀓𑀁;_  
_𑀦𑀺𑀲𑁆𑀲𑀻𑀫𑀁 𑀲𑀩𑁆𑀩𑀓𑀸𑀮𑀜𑁆𑀘,_  
_𑀧𑀓𑁆𑀓𑀫𑀺 𑀯𑀺𑀩𑁆𑀪𑀫𑀦𑁆𑀢𑀺 𑀘𑁇_  


1478. _𑀓𑀸𑀮𑀜𑁆𑀘 𑀲𑀸𑀫𑀡𑁂𑀭𑀜𑁆𑀘,_  
_𑀲𑀺𑀓𑁆𑀔𑀸𑀧𑀘𑁆𑀘𑀓𑁆𑀔𑀅𑀦𑁆𑀢𑀺𑀫𑀁;_  
_𑀉𑀫𑁆𑀫𑀢𑁆𑀢𑀔𑀺𑀢𑁆𑀢𑀘𑀺𑀢𑁆𑀢𑀸 𑀘,_  
_𑀯𑁂𑀤𑀦𑀸𑀧𑀢𑁆𑀢𑀺𑀤𑀲𑁆𑀲𑀦𑀸𑁇_  


1479. _𑀅𑀧𑁆𑀧𑀝𑀺𑀓𑀫𑁆𑀫𑀤𑀺𑀝𑁆𑀞𑀺𑀬𑀸,_  
_𑀧𑀡𑁆𑀟𑀓𑀸 𑀣𑁂𑀬𑁆𑀬𑀢𑀺𑀢𑁆𑀣𑀺𑀬𑀸;_  
_𑀢𑀺𑀭𑀘𑁆𑀙𑀸𑀦𑀫𑀸𑀢𑀼𑀧𑀺𑀢𑀼,_  
_𑀅𑀭𑀳𑀦𑁆𑀢𑀸 𑀘 𑀤𑀽𑀲𑀓𑀸𑁇_  


1480. _𑀪𑁂𑀤𑀓𑀸 𑀮𑁄𑀳𑀺𑀢𑀼𑀧𑁆𑀧𑀸𑀤𑀸,_  
_𑀉𑀪𑀢𑁄 𑀘𑀸𑀧𑀺 𑀩𑁆𑀬𑀜𑁆𑀚𑀦𑀓𑀸;_  
_𑀫𑀸 𑀲𑀁𑀖𑀲𑁆𑀲 𑀧𑀭𑀺𑀳𑀸𑀬𑀺,_  
_𑀓𑀫𑁆𑀫𑀁 𑀅𑀜𑁆𑀜𑀲𑁆𑀲 𑀤𑀸𑀢𑀯𑁂𑁇_  


1481. _𑀯𑀺𑀧𑁆𑀧𑀓𑀢𑁂 𑀘 𑀅𑀜𑁆𑀜𑀲𑁆𑀲,_  
_𑀓𑀢𑁂 𑀢𑀲𑁆𑀲𑁂𑀯 𑀧𑀓𑁆𑀓𑀫𑁂;_  
_𑀯𑀺𑀩𑁆𑀪𑀫𑀢𑀺 𑀓𑀸𑀮𑀗𑁆𑀓𑀢𑁄,_  
_𑀲𑀸𑀫𑀡𑁂𑀭𑁄 𑀘 𑀚𑀸𑀬𑀢𑀺𑁇_  


1482. _𑀧𑀘𑁆𑀘𑀓𑁆𑀔𑀸𑀢𑁄 𑀘 𑀲𑀺𑀓𑁆𑀔𑀸𑀬,_  
_𑀅𑀦𑁆𑀢𑀺𑀫𑀚𑁆𑀛𑀸𑀧𑀦𑁆𑀦𑀓𑁄 𑀬𑀤𑀺;_  
_𑀲𑀁𑀖𑁄𑀯 𑀲𑀸𑀫𑀺𑀓𑁄 𑀳𑁄𑀢𑀺,_  
_𑀉𑀫𑁆𑀫𑀢𑁆𑀢𑀔𑀺𑀢𑁆𑀢𑀯𑁂𑀤𑀦𑀸𑁇_  


1483. _𑀅𑀤𑀲𑁆𑀲𑀦𑀸𑀧𑁆𑀧𑀝𑀺𑀓𑀫𑁆𑀫𑁂,_  
_𑀤𑀺𑀝𑁆𑀞𑀺 𑀢𑀲𑁆𑀲𑁂𑀯 𑀳𑁄𑀢𑀺 𑀢𑀁;_  
_𑀧𑀡𑁆𑀟𑀓𑁄 𑀣𑁂𑀬𑁆𑀬𑀢𑀺𑀢𑁆𑀣𑀻 𑀘,_  
_𑀢𑀺𑀭𑀘𑁆𑀙𑀸𑀦𑀫𑀸𑀢𑀼𑀧𑁂𑀢𑁆𑀢𑀺𑀓𑀁𑁇_  


1484. _𑀖𑀸𑀢𑀓𑁄 𑀤𑀽𑀲𑀓𑁄 𑀘𑀸𑀧𑀺,_  
_𑀪𑁂𑀤𑀮𑁄𑀳𑀺𑀢𑀩𑁆𑀬𑀜𑁆𑀚𑀦𑀸;_  
_𑀧𑀝𑀺𑀚𑀸𑀦𑀸𑀢𑀺 𑀬𑀤𑀺 𑀲𑁄,_  
_𑀲𑀁𑀖𑁄𑀯 𑀳𑁄𑀢𑀺 𑀲𑀸𑀫𑀺𑀓𑁄𑁇_  


1485. _𑀳𑀭𑀦𑁆𑀢𑀜𑁆𑀜𑀢𑁆𑀭 𑀓𑀼𑀓𑁆𑀓𑀼𑀘𑁆𑀘𑀁,_  
_𑀉𑀦𑁆𑀤𑁆𑀭𑀺𑀬𑀢𑀺 𑀘 𑀓𑀫𑁆𑀩𑀮𑀁;_  
_𑀤𑀼𑀲𑁆𑀲𑀜𑁆𑀘 𑀘𑀫𑁆𑀫𑀘𑀓𑁆𑀓𑀮𑀻,_  
_𑀘𑁄𑀍𑀅𑀓𑀁 𑀅𑀓𑁆𑀓𑀫𑀦𑁆𑀢𑀺 𑀘𑁇_  


1486. _𑀅𑀮𑁆𑀮𑀸 𑀉𑀧𑀸𑀳𑀦𑀸𑀦𑀺𑀝𑁆𑀞𑀼,_  
_𑀮𑀺𑀔𑀦𑁆𑀢𑀺 𑀅𑀧𑀲𑁆𑀲𑁂𑀦𑁆𑀢𑀺 𑀘;_  
_𑀅𑀧𑀲𑁆𑀲𑁂𑀦𑀁 𑀮𑀺𑀔𑀢𑁂𑀯,_  
_𑀥𑁄𑀢𑀧𑀘𑁆𑀘𑀢𑁆𑀣𑀭𑁂𑀦 𑀘𑁇_  


1487. _𑀭𑀸𑀚𑀕𑀳𑁂 𑀦 𑀲𑀓𑁆𑀓𑁄𑀦𑁆𑀢𑀺,_  
_𑀮𑀸𑀫𑀓𑀁 𑀪𑀢𑁆𑀢𑀼𑀤𑁆𑀤𑁂𑀲𑀓𑀁;_  
_𑀓𑀣𑀁 𑀦𑀼 𑀔𑁄 𑀧𑀜𑁆𑀜𑀸𑀧𑀓𑀁,_  
_𑀪𑀡𑁆𑀟𑀸𑀕𑀸𑀭𑀺𑀓𑀲𑀫𑁆𑀫𑀼𑀢𑀺𑁇_  


1488. _𑀧𑀝𑀺𑀕𑁆𑀕𑀸𑀳𑀪𑀸𑀚𑀓𑁄 𑀘𑀸𑀧𑀺,_  
_𑀬𑀸𑀕𑀼 𑀘 𑀨𑀮𑀪𑀸𑀚𑀓𑁄;_  
_𑀔𑀚𑁆𑀚𑀓𑀪𑀸𑀚𑀓𑁄 𑀘𑁂𑀯,_  
_𑀅𑀧𑁆𑀧𑀫𑀢𑁆𑀢𑀓𑀯𑀺𑀲𑁆𑀲𑀚𑁆𑀚𑁂𑁇_  


1489. _𑀲𑀸𑀝𑀺𑀬𑀕𑁆𑀕𑀸𑀳𑀸𑀧𑀓𑁄 𑀘𑁂𑀯,_  
_𑀢𑀣𑁂𑀯 𑀧𑀢𑁆𑀢𑀕𑁆𑀕𑀸𑀳𑀓𑁄;_  
_𑀆𑀭𑀸𑀫𑀺𑀓𑀲𑀸𑀫𑀡𑁂𑀭,_  
_𑀧𑁂𑀲𑀓𑀲𑁆𑀲 𑀘 𑀲𑀫𑁆𑀫𑀼𑀢𑀺𑁇_  


1490. _𑀲𑀩𑁆𑀩𑀸𑀪𑀺𑀪𑀽 𑀮𑁄𑀓𑀯𑀺𑀤𑀽,_  
_𑀳𑀺𑀢𑀘𑀺𑀢𑁆𑀢𑁄 𑀯𑀺𑀦𑀸𑀬𑀓𑁄;_  
_𑀮𑁂𑀡𑀢𑁆𑀣𑀜𑁆𑀘 𑀲𑀼𑀔𑀢𑁆𑀣𑀜𑁆𑀘,_  
_𑀛𑀸𑀬𑀺𑀢𑀼𑀜𑁆𑀘 𑀯𑀺𑀧𑀲𑁆𑀲𑀺𑀢𑀼𑀦𑁆𑀢𑀺𑁇_  


---

1491. 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓𑁄 𑀦𑀺𑀝𑁆𑀞𑀺𑀢𑁄𑁇



[Go to previous page (6.3.8 Appamattakavissajjakasammuti)](/tipitaka/4V/6/6.3/6.3.8.md) / [Go to parent page (6.3 Tatiyabhāṇavāra)](/tipitaka/4V/6/6.3.md) / [Go to next page (7 Saṃghabhedakakkhandhaka)](/tipitaka/4V/7.md)


