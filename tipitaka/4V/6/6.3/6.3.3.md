
[Home](/) / [4V Cūḷavaggapāḷi](../../../4V.md) / [6 Senāsanakkhandhaka](../../6.md) / [6.3 Tatiyabhāṇavāra](../6.3.md)

# 𑁬𑁇𑁩𑁇𑁩 𑀦𑀯𑀓𑀫𑁆𑀫𑀤𑀸𑀦𑀓𑀣𑀸

### 𑀲𑁂𑀦𑀸𑀲𑀦𑀓𑁆𑀔𑀦𑁆𑀥𑀓

### 𑀢𑀢𑀺𑀬𑀪𑀸𑀡𑀯𑀸𑀭

### 𑀦𑀯𑀓𑀫𑁆𑀫𑀤𑀸𑀦𑀓𑀣𑀸

(323.)

1399\. 𑀅𑀣 𑀔𑁄 𑀪𑀕𑀯𑀸 𑀓𑀻𑀝𑀸𑀕𑀺𑀭𑀺𑀲𑁆𑀫𑀺𑀁 𑀬𑀣𑀸𑀪𑀺𑀭𑀦𑁆𑀢𑀁 𑀯𑀺𑀳𑀭𑀺𑀢𑁆𑀯𑀸 𑀬𑁂𑀦 𑀆𑀍𑀅𑀯𑀻 𑀢𑁂𑀦 𑀘𑀸𑀭𑀺𑀓𑀁 𑀧𑀓𑁆𑀓𑀸𑀫𑀺𑁇 𑀅𑀦𑀼𑀧𑀼𑀩𑁆𑀩𑁂𑀦 𑀘𑀸𑀭𑀺𑀓𑀁 𑀘𑀭𑀫𑀸𑀦𑁄 𑀬𑁂𑀦 𑀆𑀍𑀅𑀯𑀻 𑀢𑀤𑀯𑀲𑀭𑀺𑁇 𑀢𑀢𑁆𑀭 𑀲𑀼𑀤𑀁 𑀪𑀕𑀯𑀸 𑀆𑀍𑀅𑀯𑀺𑀬𑀁 𑀯𑀺𑀳𑀭𑀢𑀺 𑀅𑀕𑁆𑀕𑀸𑀍𑀅𑀯𑁂 𑀘𑁂𑀢𑀺𑀬𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀆𑀍𑀅𑀯𑀓𑀸 𑀪𑀺𑀓𑁆𑀔𑀽 𑀏𑀯𑀭𑀽𑀧𑀸𑀦𑀺 𑀦𑀯𑀓𑀫𑁆𑀫𑀸𑀦𑀺 𑀤𑁂𑀦𑁆𑀢𑀺—  𑀧𑀺𑀡𑁆𑀟𑀦𑀺𑀓𑁆𑀔𑁂𑀧𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀓𑀼𑀝𑁆𑀝𑀮𑁂𑀧𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀤𑁆𑀯𑀸𑀭𑀝𑁆𑀞𑀧𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀅𑀕𑁆𑀕𑀍𑀅𑀯𑀝𑁆𑀝𑀺𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀆𑀮𑁄𑀓𑀲𑀦𑁆𑀥𑀺𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀲𑁂𑀢𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀓𑀸𑀍𑀅𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀙𑀸𑀤𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀩𑀦𑁆𑀥𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀪𑀡𑁆𑀟𑀺𑀓𑀸𑀝𑁆𑀞𑀧𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀔𑀡𑁆𑀟𑀨𑀼𑀮𑁆𑀮𑀧𑀝𑀺𑀲𑀗𑁆𑀔𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀧𑀭𑀺𑀪𑀡𑁆𑀟𑀓𑀭𑀡𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀯𑀻𑀲𑀢𑀺𑀯𑀲𑁆𑀲𑀺𑀓𑀫𑁆𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀢𑀺𑀁𑀲𑀯𑀲𑁆𑀲𑀺𑀓𑀫𑁆𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀬𑀸𑀯𑀚𑀻𑀯𑀺𑀓𑀫𑁆𑀧𑀺 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺; 𑀥𑀽𑀫𑀓𑀸𑀮𑀺𑀓𑀫𑁆𑀧𑀺 𑀧𑀭𑀺𑀬𑁄𑀲𑀺𑀢𑀁 𑀯𑀺𑀳𑀸𑀭𑀁 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺𑁇 𑀬𑁂 𑀢𑁂 𑀪𑀺𑀓𑁆𑀔𑀽 𑀅𑀧𑁆𑀧𑀺𑀘𑁆𑀙𑀸…𑀧𑁂…  𑀢𑁂 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺—  “𑀓𑀣𑀜𑁆𑀳𑀺 𑀦𑀸𑀫 𑀆𑀍𑀅𑀯𑀓𑀸 𑀪𑀺𑀓𑁆𑀔𑀽 𑀏𑀯𑀭𑀽𑀧𑀸𑀦𑀺 𑀦𑀯𑀓𑀫𑁆𑀫𑀸𑀦𑀺 𑀤𑀲𑁆𑀲𑀦𑁆𑀢𑀺—  𑀧𑀺𑀡𑁆𑀟𑀦𑀺𑀓𑁆𑀔𑁂𑀧𑀦𑀫𑀢𑁆𑀢𑁂𑀦𑀧𑀺 𑀦𑀯𑀓𑀫𑁆𑀫𑀁 𑀤𑀲𑁆𑀲𑀦𑁆𑀢𑀺; 𑀓𑀼𑀝𑁆𑀝𑀮𑁂𑀧𑀦𑀫𑀢𑁆𑀢𑁂𑀦𑀧𑀺…  𑀤𑁆𑀯𑀸𑀭𑀝𑁆𑀞𑀧𑀦𑀫𑀢𑁆𑀢𑁂𑀦𑀧𑀺…  𑀅𑀕𑁆𑀕𑀍𑀅𑀯𑀝𑁆𑀝𑀺𑀓𑀭𑀡𑀫𑀢𑁆𑀢𑁂𑀦𑀧𑀺…  𑀆𑀮𑁄𑀓𑀲𑀦𑁆𑀥𑀺𑀓𑀭𑀡𑀫𑀢𑁆𑀢𑁂𑀦𑀧𑀺…  𑀲𑁂𑀢𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦𑀧𑀺…  𑀓𑀸𑀍𑀅𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦𑀧𑀺…  𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀓𑀭𑀡𑀫𑀢𑁆𑀢𑁂𑀦𑀧𑀺…  𑀙𑀸𑀤𑀦𑀫𑀢𑁆𑀢𑁂𑀦𑀧𑀺…  𑀩𑀦𑁆𑀥𑀦𑀫𑀢𑁆𑀢𑁂𑀦𑀧𑀺…  𑀪𑀡𑁆𑀟𑀺𑀓𑀸𑀝𑁆𑀞𑀧𑀦𑀫𑀢𑁆𑀢𑁂𑀦𑀧𑀺…  𑀔𑀡𑁆𑀟𑀨𑀼𑀮𑁆𑀮𑀧𑀝𑀺𑀲𑀗𑁆𑀔𑀭𑀡𑀫𑀢𑁆𑀢𑁂𑀦𑀧𑀺…  𑀧𑀭𑀺𑀪𑀡𑁆𑀟𑀓𑀭𑀡𑀫𑀢𑁆𑀢𑁂𑀦𑀧𑀺…  𑀯𑀻𑀲𑀢𑀺𑀯𑀲𑁆𑀲𑀺𑀓𑀫𑁆𑀧𑀺…  𑀢𑀺𑀁𑀲𑀯𑀲𑁆𑀲𑀺𑀓𑀫𑁆𑀧𑀺…  𑀬𑀸𑀯𑀚𑀻𑀯𑀺𑀓𑀫𑁆𑀧𑀺…  𑀥𑀽𑀫𑀓𑀸𑀮𑀺𑀓𑀫𑁆𑀧𑀺 𑀧𑀭𑀺𑀬𑁄𑀲𑀺𑀢𑀁 𑀯𑀺𑀳𑀸𑀭𑀁 𑀦𑀯𑀓𑀫𑁆𑀫𑀁 𑀤𑀲𑁆𑀲𑀦𑁆𑀢𑀻”𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁…𑀧𑁂…  “𑀲𑀘𑁆𑀘𑀁 𑀓𑀺𑀭, 𑀪𑀺𑀓𑁆𑀔𑀯𑁂…𑀧𑁂…  “𑀲𑀘𑁆𑀘𑀁, 𑀪𑀕𑀯𑀸”𑀢𑀺…𑀧𑁂…  𑀯𑀺𑀕𑀭𑀳𑀺𑀢𑁆𑀯𑀸…𑀧𑁂…  𑀥𑀫𑁆𑀫𑀺𑀁 𑀓𑀣𑀁 𑀓𑀢𑁆𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀦, 𑀪𑀺𑀓𑁆𑀔𑀯𑁂, 𑀧𑀺𑀡𑁆𑀟𑀦𑀺𑀓𑁆𑀔𑁂𑀧𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁…𑀧𑁂…  𑀦 𑀓𑀼𑀝𑁆𑀝𑀮𑁂𑀧𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀤𑁆𑀯𑀸𑀭𑀝𑁆𑀞𑀧𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀅𑀕𑁆𑀕𑀍𑀅𑀯𑀝𑁆𑀝𑀺𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀆𑀮𑁄𑀓𑀲𑀦𑁆𑀥𑀺𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀲𑁂𑀢𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀓𑀸𑀍𑀅𑀯𑀡𑁆𑀡𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀕𑁂𑀭𑀼𑀓𑀧𑀭𑀺𑀓𑀫𑁆𑀫𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀙𑀸𑀤𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀩𑀦𑁆𑀥𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀪𑀡𑁆𑀟𑀺𑀓𑀸𑀝𑁆𑀞𑀧𑀦𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀔𑀡𑁆𑀟𑀨𑀼𑀮𑁆𑀮𑀧𑀝𑀺𑀲𑀗𑁆𑀔𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀧𑀭𑀺𑀪𑀡𑁆𑀟𑀓𑀭𑀡𑀫𑀢𑁆𑀢𑁂𑀦 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀯𑀻𑀲𑀢𑀺𑀯𑀲𑁆𑀲𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀢𑀺𑀁𑀲𑀯𑀲𑁆𑀲𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀬𑀸𑀯𑀚𑀻𑀯𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀦 𑀥𑀽𑀫𑀓𑀸𑀮𑀺𑀓𑀫𑁆𑀧𑀺 𑀧𑀭𑀺𑀬𑁄𑀲𑀺𑀢𑀁 𑀯𑀺𑀳𑀸𑀭𑀁 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀬𑁄 𑀤𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀅𑀓𑀢𑀁 𑀯𑀸 𑀯𑀺𑀧𑁆𑀧𑀓𑀢𑀁 𑀯𑀸 𑀦𑀯𑀓𑀫𑁆𑀫𑀁 𑀤𑀸𑀢𑀼𑀁, 𑀔𑀼𑀤𑁆𑀤𑀓𑁂 𑀯𑀺𑀳𑀸𑀭𑁂 𑀓𑀫𑁆𑀫𑀁 𑀑𑀮𑁄𑀓𑁂𑀢𑁆𑀯𑀸 𑀙𑀧𑁆𑀧𑀜𑁆𑀘𑀯𑀲𑁆𑀲𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀼𑀁, 𑀅𑀟𑁆𑀠𑀬𑁄𑀕𑁂 𑀓𑀫𑁆𑀫𑀁 𑀑𑀮𑁄𑀓𑁂𑀢𑁆𑀯𑀸 𑀲𑀢𑁆𑀢𑀝𑁆𑀞𑀯𑀲𑁆𑀲𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀼𑀁, 𑀫𑀳𑀮𑁆𑀮𑀓𑁂 𑀯𑀺𑀳𑀸𑀭𑁂 𑀧𑀸𑀲𑀸𑀤𑁂 𑀯𑀸 𑀓𑀫𑁆𑀫𑀁 𑀑𑀮𑁄𑀓𑁂𑀢𑁆𑀯𑀸 𑀤𑀲𑀤𑁆𑀯𑀸𑀤𑀲𑀯𑀲𑁆𑀲𑀺𑀓𑀁 𑀦𑀯𑀓𑀫𑁆𑀫𑀁 𑀤𑀸𑀢𑀼𑀦𑁆”𑀢𑀺𑁇

1400\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀲𑀩𑁆𑀩𑁂 𑀯𑀺𑀳𑀸𑀭𑁂 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀲𑀩𑁆𑀩𑁂 𑀯𑀺𑀳𑀸𑀭𑁂 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀬𑁄 𑀤𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

1401\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀏𑀓𑀲𑁆𑀲 𑀤𑁆𑀯𑁂 𑀤𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀏𑀓𑀲𑁆𑀲 𑀤𑁆𑀯𑁂 𑀤𑀸𑀢𑀩𑁆𑀩𑀸𑁇 𑀬𑁄 𑀤𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

1402\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀅𑀜𑁆𑀜𑀁 𑀯𑀸𑀲𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀅𑀜𑁆𑀜𑁄 𑀯𑀸𑀲𑁂𑀢𑀩𑁆𑀩𑁄𑁇 𑀬𑁄 𑀯𑀸𑀲𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

1403\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀲𑀁𑀖𑀺𑀓𑀁 𑀧𑀝𑀺𑀩𑀸𑀳𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀲𑀁𑀖𑀺𑀓𑀁 𑀧𑀝𑀺𑀩𑀸𑀳𑀺𑀢𑀩𑁆𑀩𑀁𑁇 𑀬𑁄 𑀧𑀝𑀺𑀩𑀸𑀳𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀏𑀓𑀁 𑀯𑀭𑀲𑁂𑀬𑁆𑀬𑀁 𑀕𑀳𑁂𑀢𑀼𑀦𑁆”𑀢𑀺𑁇

1404\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀦𑀺𑀲𑁆𑀲𑀻𑀫𑁂 𑀞𑀺𑀢𑀲𑁆𑀲 𑀦𑀯𑀓𑀫𑁆𑀫𑀁 𑀤𑁂𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀦𑀺𑀲𑁆𑀲𑀻𑀫𑁂 𑀞𑀺𑀢𑀲𑁆𑀲 𑀦𑀯𑀓𑀫𑁆𑀫𑀁 𑀤𑀸𑀢𑀩𑁆𑀩𑀁𑁇 𑀬𑁄 𑀤𑀤𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

1405\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀲𑀩𑁆𑀩𑀓𑀸𑀮𑀁 𑀧𑀝𑀺𑀩𑀸𑀳𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇 “𑀦, 𑀪𑀺𑀓𑁆𑀔𑀯𑁂, 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀲𑀩𑁆𑀩𑀓𑀸𑀮𑀁 𑀧𑀝𑀺𑀩𑀸𑀳𑀺𑀢𑀩𑁆𑀩𑀁𑁇 𑀬𑁄 𑀧𑀝𑀺𑀩𑀸𑀳𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑁇 𑀅𑀦𑀼𑀚𑀸𑀦𑀸𑀫𑀺, 𑀪𑀺𑀓𑁆𑀔𑀯𑁂, 𑀯𑀲𑁆𑀲𑀸𑀦𑀁 𑀢𑁂𑀫𑀸𑀲𑀁 𑀧𑀝𑀺𑀩𑀸𑀳𑀺𑀢𑀼𑀁, 𑀉𑀢𑀼𑀓𑀸𑀮𑀁 𑀧𑀦 𑀦 𑀧𑀝𑀺𑀩𑀸𑀳𑀺𑀢𑀼𑀦𑁆”𑀢𑀺𑁇

1406\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀺𑀓𑁆𑀔𑀽 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀓𑁆𑀓𑀫𑀦𑁆𑀢𑀺𑀧𑀺, 𑀯𑀺𑀩𑁆𑀪𑀫𑀦𑁆𑀢𑀺𑀧𑀺, 𑀓𑀸𑀮𑀫𑁆𑀧𑀺 𑀓𑀭𑁄𑀦𑁆𑀢𑀺; 𑀲𑀸𑀫𑀡𑁂𑀭𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀲𑀺𑀓𑁆𑀔𑀁 𑀧𑀘𑁆𑀘𑀓𑁆𑀔𑀸𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀅𑀦𑁆𑀢𑀺𑀫𑀯𑀢𑁆𑀣𑀼𑀁 𑀅𑀚𑁆𑀛𑀸𑀧𑀦𑁆𑀦𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀉𑀫𑁆𑀫𑀢𑁆𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀔𑀺𑀢𑁆𑀢𑀘𑀺𑀢𑁆𑀢𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀯𑁂𑀤𑀦𑀸𑀝𑁆𑀝𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀢𑁆𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂 𑀉𑀓𑁆𑀔𑀺𑀢𑁆𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂 𑀉𑀓𑁆𑀔𑀺𑀢𑁆𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀧𑀡𑁆𑀟𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀣𑁂𑀬𑁆𑀬𑀲𑀁𑀯𑀸𑀲𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀢𑀺𑀢𑁆𑀣𑀺𑀬𑀧𑀓𑁆𑀓𑀦𑁆𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀢𑀺𑀭𑀘𑁆𑀙𑀸𑀦𑀕𑀢𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀫𑀸𑀢𑀼𑀖𑀸𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀧𑀺𑀢𑀼𑀖𑀸𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀅𑀭𑀳𑀦𑁆𑀢𑀖𑀸𑀢𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀪𑀺𑀓𑁆𑀔𑀼𑀦𑀺𑀤𑀽𑀲𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀲𑀁𑀖𑀪𑁂𑀤𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀮𑁄𑀳𑀺𑀢𑀼𑀧𑁆𑀧𑀸𑀤𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺; 𑀉𑀪𑀢𑁄𑀩𑁆𑀬𑀜𑁆𑀚𑀦𑀓𑀸𑀧𑀺 𑀧𑀝𑀺𑀚𑀸𑀦𑀦𑁆𑀢𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇

1407\. “𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀓𑁆𑀓𑀫𑀢𑀺—  𑀫𑀸 𑀲𑀁𑀖𑀲𑁆𑀲 𑀳𑀸𑀬𑀻𑀢𑀺 𑀅𑀜𑁆𑀜𑀲𑁆𑀲 𑀤𑀸𑀢𑀩𑁆𑀩𑀁𑁇

1408\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀯𑀺𑀩𑁆𑀪𑀫𑀢𑀺…𑀧𑁂…  𑀓𑀸𑀮𑀁 𑀓𑀭𑁄𑀢𑀺, 𑀲𑀸𑀫𑀡𑁂𑀭𑁄 𑀧𑀝𑀺𑀚𑀸𑀦𑀸𑀢𑀺, 𑀲𑀺𑀓𑁆𑀔𑀁 𑀧𑀘𑁆𑀘𑀓𑁆𑀔𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀅𑀦𑁆𑀢𑀺𑀫𑀯𑀢𑁆𑀣𑀼𑀁 𑀅𑀚𑁆𑀛𑀸𑀧𑀦𑁆𑀦𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀉𑀫𑁆𑀫𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀔𑀺𑀢𑁆𑀢𑀘𑀺𑀢𑁆𑀢𑁄 𑀧𑀝𑀺𑀚𑀸𑀦𑀸𑀢𑀺, 𑀯𑁂𑀤𑀦𑀸𑀝𑁆𑀝𑁄 𑀧𑀝𑀺𑀚𑀸𑀦𑀸𑀢𑀺, 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀧𑀡𑁆𑀟𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀣𑁂𑀬𑁆𑀬𑀲𑀁𑀯𑀸𑀲𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀢𑀺𑀢𑁆𑀣𑀺𑀬𑀧𑀓𑁆𑀓𑀦𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀢𑀺𑀭𑀘𑁆𑀙𑀸𑀦𑀕𑀢𑁄 𑀧𑀝𑀺𑀚𑀸𑀦𑀸𑀢𑀺, 𑀫𑀸𑀢𑀼𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀧𑀺𑀢𑀼𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀅𑀭𑀳𑀦𑁆𑀢𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀪𑀺𑀓𑁆𑀔𑀼𑀦𑀺𑀤𑀽𑀲𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀲𑀁𑀖𑀪𑁂𑀤𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀮𑁄𑀳𑀺𑀢𑀼𑀧𑁆𑀧𑀸𑀤𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀉𑀪𑀢𑁄𑀩𑁆𑀬𑀜𑁆𑀚𑀦𑀓𑁄 𑀧𑀝𑀺𑀚𑀸𑀦𑀸𑀢𑀺—  𑀫𑀸 𑀲𑀁𑀖𑀲𑁆𑀲 𑀳𑀸𑀬𑀻𑀢𑀺 𑀅𑀜𑁆𑀜𑀲𑁆𑀲 𑀤𑀸𑀢𑀩𑁆𑀩𑀁𑁇

1409\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀯𑀺𑀧𑁆𑀧𑀓𑀢𑁂 𑀧𑀓𑁆𑀓𑀫𑀢𑀺—  𑀫𑀸 𑀲𑀁𑀖𑀲𑁆𑀲 𑀳𑀸𑀬𑀻𑀢𑀺 𑀅𑀜𑁆𑀜𑀲𑁆𑀲 𑀤𑀸𑀢𑀩𑁆𑀩𑀁𑁇

1410\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀯𑀺𑀧𑁆𑀧𑀓𑀢𑁂 𑀯𑀺𑀩𑁆𑀪𑀫𑀢𑀺…𑀧𑁂…  𑀉𑀪𑀢𑁄𑀩𑁆𑀬𑀜𑁆𑀚𑀦𑀓𑁄 𑀧𑀝𑀺𑀚𑀸𑀦𑀸𑀢𑀺—  𑀫𑀸 𑀲𑀁𑀖𑀲𑁆𑀲 𑀳𑀸𑀬𑀻𑀢𑀺 𑀅𑀜𑁆𑀜𑀲𑁆𑀲 𑀤𑀸𑀢𑀩𑁆𑀩𑀁𑁇

1411\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀭𑀺𑀬𑁄𑀲𑀺𑀢𑁂 𑀧𑀓𑁆𑀓𑀫𑀢𑀺—  𑀢𑀲𑁆𑀲𑁂𑀯𑁂𑀢𑀁𑁇

1412\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀭𑀺𑀬𑁄𑀲𑀺𑀢𑁂 𑀯𑀺𑀩𑁆𑀪𑀫𑀢𑀺…𑀧𑁂…  𑀓𑀸𑀮𑀁 𑀓𑀭𑁄𑀢𑀺, 𑀲𑀸𑀫𑀡𑁂𑀭𑁄 𑀧𑀝𑀺𑀚𑀸𑀦𑀸𑀢𑀺, 𑀲𑀺𑀓𑁆𑀔𑀁 𑀧𑀘𑁆𑀘𑀓𑁆𑀔𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀅𑀦𑁆𑀢𑀺𑀫𑀯𑀢𑁆𑀣𑀼𑀁 𑀅𑀚𑁆𑀛𑀸𑀧𑀦𑁆𑀦𑀓𑁄 𑀧𑀝𑀺𑀚𑀸𑀦𑀸𑀢𑀺—  𑀲𑀁𑀖𑁄 𑀲𑀸𑀫𑀻𑁇

1413\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀭𑀺𑀬𑁄𑀲𑀺𑀢𑁂 𑀉𑀫𑁆𑀫𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀔𑀺𑀢𑁆𑀢𑀘𑀺𑀢𑁆𑀢𑁄 𑀧𑀝𑀺𑀚𑀸𑀦𑀸𑀢𑀺, 𑀯𑁂𑀤𑀦𑀸𑀝𑁆𑀝𑁄 𑀧𑀝𑀺𑀚𑀸𑀦𑀸𑀢𑀺, 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂 𑀉𑀓𑁆𑀔𑀺𑀢𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺—  𑀢𑀲𑁆𑀲𑁂𑀯𑁂𑀢𑀁𑁇

1414\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀦𑀯𑀓𑀫𑁆𑀫𑀁 𑀕𑀳𑁂𑀢𑁆𑀯𑀸 𑀧𑀭𑀺𑀬𑁄𑀲𑀺𑀢𑁂 𑀧𑀡𑁆𑀟𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀣𑁂𑀬𑁆𑀬𑀲𑀁𑀯𑀸𑀲𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀢𑀺𑀢𑁆𑀣𑀺𑀬𑀧𑀓𑁆𑀓𑀦𑁆𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀢𑀺𑀭𑀘𑁆𑀙𑀸𑀦𑀕𑀢𑁄 𑀧𑀝𑀺𑀚𑀸𑀦𑀸𑀢𑀺, 𑀫𑀸𑀢𑀼𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀧𑀺𑀢𑀼𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀅𑀭𑀳𑀦𑁆𑀢𑀖𑀸𑀢𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀪𑀺𑀓𑁆𑀔𑀼𑀦𑀺𑀤𑀽𑀲𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀲𑀁𑀖𑀪𑁂𑀤𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀮𑁄𑀳𑀺𑀢𑀼𑀧𑁆𑀧𑀸𑀤𑀓𑁄 𑀧𑀝𑀺𑀚𑀸𑀦𑀸𑀢𑀺, 𑀉𑀪𑀢𑁄𑀩𑁆𑀬𑀜𑁆𑀚𑀦𑀓𑁄 𑀧𑀝𑀺𑀚𑀸𑀦𑀸𑀢𑀺—  𑀲𑀁𑀖𑁄 𑀲𑀸𑀫𑀻”𑀢𑀺𑁇

[Go to previous page (6.3.2 Avebhaṅgiyavatthu)](6.3.2.md) / [Go to parent page (6.3 Tatiyabhāṇavāra)](../6.3.md) / [Go to next page (6.3.4 Aññatraparibhogapaṭikkhepādi)](6.3.4.md)


