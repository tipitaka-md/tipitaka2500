
[Home](/) / [7D Mahāvaggapāḷi](../7D.md)

# 4 Mahāsudassanasutta

* Mahāsudassanasutta

(241.)

535\. Evaṃ me sutaṃ—  ekaṃ samayaṃ bhagavā kusinārāyaṃ viharati upavattane mallānaṃ sālavane antarena yamakasālānaṃ parinibbānasamaye. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—  “mā, bhante, bhagavā imasmiṃ khuddakanagarake ujjaṅgalanagarake sākhānagarake parinibbāyi. Santi, bhante, aññāni mahānagarāni. Seyyathidaṃ—  campā, rājagahaṃ, sāvatthi, sāketaṃ, kosambī, bārāṇasī; ettha bhagavā parinibbāyatu. Ettha bahū khattiyamahāsālā brāhmaṇamahāsālā gahapatimahāsālā tathāgate abhippasannā, te tathāgatassa sarīrapūjaṃ karissantī”ti.

* Mahāsudassanasutta

(242.)

536\. “Mā hevaṃ, ānanda, avaca; mā hevaṃ, ānanda, avaca—  ‘khuddakanagarakaṃ ujjaṅgalanagarakaṃ sākhānagarakan’ti.

* [4.1 Kusāvatīrājadhānī](4/4.1.md)
* [4.2 Sattaratanasamannāgata](4/4.2.md)
* [4.3 Catuiddhisamannāgata](4/4.3.md)
* [4.4 Dhammapāsādapokkharaṇī](4/4.4.md)
* [4.5 Jhānasampatti](4/4.5.md)
* [4.6 Caturāsītinagarasahassādi](4/4.6.md)
* [4.7 Subhaddādeviupasaṅkamana](4/4.7.md)
* [4.8 Brahmalokūpagama](4/4.8.md)

[Go to previous page (3.40 Dhātuthūpapūjā)](3/3.40.md) / [Go to parent page (7D Mahāvaggapāḷi)](0.md) / [Go to next page (4.1 Kusāvatīrājadhānī)](4/4.1.md)


