
[Home](/) / [7D Mahāvaggapāḷi](../../../7D.md) / [4 Mahāsudassanasutta](../../4.md) / [4.2 Sattaratanasamannāgata](../4.2.md)

# 4.2.7 Pariṇāyakaratana

* Mahāsudassanasutta

* Sattaratanasamannāgata

* Pariṇāyakaratana

(251.)

548\. Puna caparaṃ, ānanda, rañño mahāsudassanassa pariṇāyakaratanaṃ pāturahosi paṇḍito viyatto medhāvī paṭibalo rājānaṃ mahāsudassanaṃ upayāpetabbaṃ upayāpetuṃ, apayāpetabbaṃ apayāpetuṃ, ṭhapetabbaṃ ṭhapetuṃ. So rājānaṃ mahāsudassanaṃ upasaṅkamitvā evamāha—  ‘appossukko tvaṃ, deva, hohi, ahamanusāsissāmī’ti. Rañño, ānanda, mahāsudassanassa evarūpaṃ pariṇāyakaratanaṃ pāturahosi.

549\. Rājā, ānanda, mahāsudassano imehi sattahi ratanehi samannāgato ahosi.

[Go to previous page (4.2.6 Gahapatiratana)](4.2.6.md) / [Go to parent page (4.2 Sattaratanasamannāgata)](../4.2.md) / [Go to next page (4.3 Catuiddhisamannāgata)](../4.3.md)


