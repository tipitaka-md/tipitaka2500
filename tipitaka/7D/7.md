
[Home](/) / [7D Mahāvaggapāḷi](../7D.md)

# 7 Mahāsamayasutta

* Mahāsamayasutta

(331.)

746\. Evaṃ me sutaṃ—  ekaṃ samayaṃ bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Atha kho catunnaṃ suddhāvāsakāyikānaṃ devatānaṃ etadahosi—  “ayaṃ kho bhagavā sakkesu viharati kapilavatthusmiṃ mahāvane mahatā bhikkhusaṃghena saddhiṃ pañcamattehi bhikkhusatehi sabbeheva arahantehi; dasahi ca lokadhātūhi devatā yebhuyyena sannipatitā honti bhagavantaṃ dassanāya bhikkhusaṃghañca. Yannūna mayampi yena bhagavā tenupasaṅkameyyāma; upasaṅkamitvā bhagavato santike paccekaṃ gāthaṃ bhāseyyāmā”ti.

* Mahāsamayasutta

(332.)

747\. Atha kho tā devatā seyyathāpi nāma balavā puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya; evameva—  suddhāvāsesu devesu antarahitā bhagavato purato pāturahesuṃ. Atha kho tā devatā bhagavantaṃ abhivādetvā ekamantaṃ aṭṭhaṃsu. Ekamantaṃ ṭhitā kho ekā devatā bhagavato santike imaṃ gāthaṃ abhāsi—

* Mahāsamayasutta

748\. _“Mahāsamayo pavanasmiṃ,_  
_Devakāyā samāgatā;_  
_Āgatamha imaṃ dhammasamayaṃ,_  
_Dakkhitāye aparājitasaṃghan”ti._  


* Mahāsamayasutta

749\. Atha kho aparā devatā bhagavato santike imaṃ gāthaṃ abhāsi—

* Mahāsamayasutta

750\. _“Tatra bhikkhavo samādahaṃsu,_  
_Cittamattano ujukaṃ akaṃsu;_  
_Sārathīva nettāni gahetvā,_  
_Indriyāni rakkhanti paṇḍitā”ti._  


* Mahāsamayasutta

751\. Atha kho aparā devatā bhagavato santike imaṃ gāthaṃ abhāsi—

* Mahāsamayasutta

752\. _“Chetvā khīlaṃ chetvā palighaṃ,_  
_Indakhīlaṃ ūhacca manejā;_  
_Te caranti suddhā vimalā,_  
_Cakkhumatā sudantā susunāgā”ti._  


* Mahāsamayasutta

753\. Atha kho aparā devatā bhagavato santike imaṃ gāthaṃ abhāsi—

* Mahāsamayasutta

754\. _“Ye keci buddhaṃ saraṇaṃ gatāse,_  
_Na te gamissanti apāyabhūmiṃ;_  
_Pahāya mānusaṃ dehaṃ,_  
_Devakāyaṃ paripūressantī”ti._  


* [7.1 Devatāsannipāta](7/7.1.md)

[Go to previous page (6.6.8 Mahāgovindapabbajjā)](6/6.6/6.6.8.md) / [Go to parent page (7D Mahāvaggapāḷi)](0.md) / [Go to next page (7.1 Devatāsannipāta)](7/7.1.md)


