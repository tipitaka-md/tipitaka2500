---
title: 3.15 Āyusaṅkhāraossajjana
path: /tipitaka/7D/3/3.15
ref: 272358
breadcrumbs:
  - name: Home
    link: /
  - name: 7D Mahāvaggapāḷi
    link: /tipitaka/7D
  - name: 3 Mahāparinibbānasutta
    link: /tipitaka/7D/3
prevL: /tipitaka/7D/3/3.14
upL: /tipitaka/7D/3
nextL: /tipitaka/7D/3/3.16
---

# 3.15 Āyusaṅkhāraossajjana

### Mahāparinibbānasutta

### Āyusaṅkhāraossajjana

(169.)

362. Atha kho bhagavā cāpāle cetiye sato sampajāno āyusaṅkhāraṃ ossaji. Ossaṭṭhe ca bhagavatā āyusaṅkhāre mahābhūmicālo ahosi bhiṃsanako salomahaṃso, devadundubhiyo ca phaliṃsu. Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—

363. _“Tulamatulañca sambhavaṃ,_  
_Bhavasaṅkhāramavassaji muni;_  
_Ajjhattarato samāhito,_  
_Abhindi kavacamivattasambhavan”ti._  



