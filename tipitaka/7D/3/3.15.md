
[Home](/) / [7D Mahāvaggapāḷi](../../7D.md) / [3 Mahāparinibbānasutta](../3.md)

# 3.15 Āyusaṅkhāraossajjana

* Mahāparinibbānasutta

* Āyusaṅkhāraossajjana

(169.)

362\. Atha kho bhagavā cāpāle cetiye sato sampajāno āyusaṅkhāraṃ ossaji. Ossaṭṭhe ca bhagavatā āyusaṅkhāre mahābhūmicālo ahosi bhiṃsanako salomahaṃso, devadundubhiyo ca phaliṃsu. Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—

363\. _“Tulamatulañca sambhavaṃ,_  
_Bhavasaṅkhāramavassaji muni;_  
_Ajjhattarato samāhito,_  
_Abhindi kavacamivattasambhavan”ti._  


[Go to previous page (3.14 Mārayācanakathā)](3.14.md) / [Go to parent page (3 Mahāparinibbānasutta)](../3.md) / [Go to next page (3.16 Mahābhūmicālahetu)](3.16.md)


