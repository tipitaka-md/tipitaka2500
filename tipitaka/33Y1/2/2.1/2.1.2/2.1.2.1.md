
[Home](/) / [33Y1 Mūlayamakapāḷi](../../...md) / [2 Niddesa](../...md) / [2.1 Mūlavāraniddesa](...md) / [2.1.2 Akusalapada nayacatukka](../33Y1/2/2.1/2.1.2.md)

# 𑁨𑁇𑁧𑁇𑁨𑁇𑁧 𑀫𑀽𑀮𑀦𑀬

* 𑀦𑀺𑀤𑁆𑀤𑁂𑀲

* 𑀫𑀽𑀮𑀯𑀸𑀭𑀦𑀺𑀤𑁆𑀤𑁂𑀲

* 𑀅𑀓𑀼𑀲𑀮𑀧𑀤 𑀦𑀬𑀘𑀢𑀼𑀓𑁆𑀓

* 𑀫𑀽𑀮𑀦𑀬

(62.)

136\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑀸𑀢𑀺?

137\. 𑀢𑀻𑀡𑁂𑀯 𑀅𑀓𑀼𑀲𑀮𑀫𑀽𑀮𑀸𑀦𑀺𑁇 𑀅𑀯𑀲𑁂𑀲𑀸 𑀅𑀓𑀼𑀲𑀮𑀸 𑀥𑀫𑁆𑀫𑀸 𑀦 𑀅𑀓𑀼𑀲𑀮𑀫𑀽𑀮𑀸𑁇

138\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺? 𑀆𑀫𑀦𑁆𑀢𑀸𑁇

(63.)

139\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀸𑀢𑀺?

140\. 𑀅𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀦 𑀏𑀓𑀫𑀽𑀮𑀁𑁇 𑀲𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀁𑁇

141\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺?

142\. 𑀅𑀓𑀼𑀲𑀮𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀁, 𑀦 𑀅𑀓𑀼𑀲𑀮𑀁𑁇 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀜𑁆𑀘𑁂𑀯 𑀅𑀓𑀼𑀲𑀮𑀜𑁆𑀘𑁇

(64.)

143\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀸𑀢𑀺?

144\. 𑀫𑀽𑀮𑀸𑀦𑀺 𑀬𑀸𑀦𑀺 𑀏𑀓𑀢𑁄 𑀉𑀧𑁆𑀧𑀚𑁆𑀚𑀦𑁆𑀢𑀺 𑀅𑀓𑀼𑀲𑀮𑀫𑀽𑀮𑀸𑀦𑀺 𑀏𑀓𑀫𑀽𑀮𑀸𑀦𑀺 𑀘𑁂𑀯 𑀅𑀜𑁆𑀜𑀫𑀜𑁆𑀜𑀫𑀽𑀮𑀸𑀦𑀺 𑀘𑁇 𑀅𑀯𑀲𑁂𑀲𑀸 𑀅𑀓𑀼𑀲𑀮𑀫𑀽𑀮𑀲𑀳𑀚𑀸𑀢𑀸 𑀥𑀫𑁆𑀫𑀸 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀸, 𑀦 𑀘 𑀅𑀜𑁆𑀜𑀫𑀜𑁆𑀜𑀫𑀽𑀮𑀸𑁇

145\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺? 𑀆𑀫𑀦𑁆𑀢𑀸𑁇 (𑁧)

[Go to previous page (2.1.2 Akusalapada nayacatukka)](../33Y1/2/2.1/2.1.2.md) / [Go to parent page (2.1.2 Akusalapada nayacatukka)](../33Y1/2/2.1/2.1.2.md) / [Go to next page (2.1.2.2 Mūlamūlanaya)](2.1.2.2.md)


