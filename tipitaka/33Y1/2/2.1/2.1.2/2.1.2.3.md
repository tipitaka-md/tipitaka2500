
[Home](/) / [33Y1 Mūlayamakapāḷi](../../../../33Y1.md) / [2 Niddesa](../../../2.md) / [2.1 Mūlavāraniddesa](../../2.1.md) / [2.1.2 Akusalapada nayacatukka](../2.1.2.md)

# 𑁨𑁇𑁧𑁇𑁨𑁇𑁩 𑀫𑀽𑀮𑀓𑀦𑀬

* 𑀦𑀺𑀤𑁆𑀤𑁂𑀲

* 𑀫𑀽𑀮𑀯𑀸𑀭𑀦𑀺𑀤𑁆𑀤𑁂𑀲

* 𑀅𑀓𑀼𑀲𑀮𑀧𑀤 𑀦𑀬𑀘𑀢𑀼𑀓𑁆𑀓

* 𑀫𑀽𑀮𑀓𑀦𑀬

(68.)

156\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑀓𑀸𑀢𑀺?

157\. 𑀅𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀦 𑀅𑀓𑀼𑀲𑀮𑀫𑀽𑀮𑀓𑀁𑁇 𑀲𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑀓𑀁𑁇

158\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺?

159\. 𑀅𑀓𑀼𑀲𑀮𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀁 𑀅𑀓𑀼𑀲𑀮𑀫𑀽𑀮𑀓𑀁 𑀦 𑀅𑀓𑀼𑀲𑀮𑀁𑁇 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑀓𑀜𑁆𑀘𑁂𑀯 𑀅𑀓𑀼𑀲𑀮𑀜𑁆𑀘𑁇

(69.)

160\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸𑀢𑀺?

161\. 𑀅𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀦 𑀏𑀓𑀫𑀽𑀮𑀓𑀁𑁇 𑀲𑀳𑁂𑀢𑀼𑀓𑀁 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀁𑁇

162\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺?

163\. 𑀅𑀓𑀼𑀲𑀮𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀁, 𑀦 𑀅𑀓𑀼𑀲𑀮𑀁𑁇 𑀅𑀓𑀼𑀲𑀮𑀁 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀜𑁆𑀘𑁂𑀯 𑀅𑀓𑀼𑀲𑀮𑀜𑁆𑀘𑁇

(70.)

164\. »  𑀬𑁂 𑀓𑁂𑀘𑀺 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀅𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑀢𑀺?

165\. 𑀫𑀽𑀮𑀸𑀦𑀺 𑀬𑀸𑀦𑀺 𑀏𑀓𑀢𑁄 𑀉𑀧𑁆𑀧𑀚𑁆𑀚𑀦𑁆𑀢𑀺 𑀅𑀓𑀼𑀲𑀮𑀫𑀽𑀮𑀸𑀦𑀺 𑀏𑀓𑀫𑀽𑀮𑀓𑀸𑀦𑀺 𑀘𑁂𑀯 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑀦𑀺 𑀘𑁇 𑀅𑀯𑀲𑁂𑀲𑀸 𑀅𑀓𑀼𑀲𑀮𑀫𑀽𑀮𑀲𑀳𑀚𑀸𑀢𑀸 𑀥𑀫𑁆𑀫𑀸 𑀅𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸, 𑀦 𑀘 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑁇

166\. «  𑀬𑁂 𑀯𑀸 𑀧𑀦 𑀅𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀅𑀓𑀼𑀲𑀮𑀸𑀢𑀺? 𑀆𑀫𑀦𑁆𑀢𑀸𑁇 (𑁩)

[Go to previous page (2.1.2.2 Mūlamūlanaya)](2.1.2.2.md) / [Go to parent page (2.1.2 Akusalapada nayacatukka)](../2.1.2.md) / [Go to next page (2.1.2.4 Mūlamūlakanaya)](2.1.2.4.md)


