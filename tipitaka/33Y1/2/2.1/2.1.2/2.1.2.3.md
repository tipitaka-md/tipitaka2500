
[Home](/) / [33Y1 Mūlayamakapāḷi](../../../../33Y1.md) / [2 Niddesa](../../../2.md) / [2.1 Mūlavāraniddesa](../../2.1.md) / [2.1.2 Akusalapada nayacatukka](../2.1.2.md)

# 2.1.2.3 Mūlakanaya

* Niddesa

* Mūlavāraniddesa

* Akusalapada nayacatukka

* Mūlakanaya

(68.)

156\. »  Ye keci akusalā dhammā, sabbe te akusalamūlakāti?

157\. Ahetukaṃ akusalaṃ na akusalamūlakaṃ. Sahetukaṃ akusalaṃ akusalamūlakaṃ.

158\. «  Ye vā pana akusalamūlakā, sabbe te dhammā akusalāti?

159\. Akusalasamuṭṭhānaṃ rūpaṃ akusalamūlakaṃ na akusalaṃ. Akusalaṃ akusalamūlakañceva akusalañca.

(69.)

160\. »  Ye keci akusalā dhammā, sabbe te akusalamūlena ekamūlakāti?

161\. Ahetukaṃ akusalaṃ akusalamūlena na ekamūlakaṃ. Sahetukaṃ akusalaṃ akusalamūlena ekamūlakaṃ.

162\. «  Ye vā pana akusalamūlena ekamūlakā, sabbe te dhammā akusalāti?

163\. Akusalasamuṭṭhānaṃ rūpaṃ akusalamūlena ekamūlakaṃ, na akusalaṃ. Akusalaṃ akusalamūlena ekamūlakañceva akusalañca.

(70.)

164\. »  Ye keci akusalamūlena ekamūlakā dhammā, sabbe te akusalamūlena aññamaññamūlakāti?

165\. Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā.

166\. «  Ye vā pana akusalamūlena aññamaññamūlakā, sabbe te dhammā akusalāti? Āmantā. (3)

[Go to previous page (2.1.2.2 Mūlamūlanaya)](2.1.2.2.md) / [Go to parent page (2.1.2 Akusalapada nayacatukka)](../2.1.2.md) / [Go to next page (2.1.2.4 Mūlamūlakanaya)](2.1.2.4.md)


