---
title: 2.1.1.2 Mūlamūlanaya
path: /tipitaka/33Y1/2/2.1/2.1.1/2.1.1.2
ref: 271099
breadcrumbs:
  - name: Home
    link: /
  - name: 33Y1 Mūlayamakapāḷi
    link: /tipitaka/33Y1
  - name: 2 Niddesa
    link: /tipitaka/33Y1/2
  - name: 2.1 Mūlavāraniddesa
    link: /tipitaka/33Y1/2/2.1
  - name: 2.1.1 Kusalapada nayacatukka
    link: /tipitaka/33Y1/2/2.1/2.1.1
prevL: /tipitaka/33Y1/2/2.1/2.1.1/2.1.1.1
upL: /tipitaka/33Y1/2/2.1/2.1.1
nextL: /tipitaka/33Y1/2/2.1/2.1.1/2.1.1.3
---

# 2.1.1.2 Mūlamūlanaya

### Niddesa

### Mūlavāraniddesa

### Kusalapada nayacatukka

### Mūlamūlanaya

(53.)

110. »  Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā.

111. «  Ye vā pana kusalamūlamūlā, sabbe te dhammā kusalāti? Āmantā.

(54.)

112. »  Ye keci kusalā dhammā, sabbe te kusalamūlena ekamūlamūlāti? Āmantā.

113. «  Ye vā pana kusalamūlena ekamūlamūlā, sabbe te dhammā kusalāti?

114. Kusalasamuṭṭhānaṃ rūpaṃ kusalamūlena ekamūlamūlaṃ, na kusalaṃ. Kusalaṃ kusalamūlena ekamūlamūlañceva kusalañca.

(55.)

115. »  Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti?

116. Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā.

117. «  Ye vā pana kusalamūlena aññamaññamūlamūlā, sabbe te dhammā kusalāti? Āmantā. (2)


