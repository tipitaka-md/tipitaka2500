
[Home](/) / [33Y1 Mūlayamakapāḷi](/tipitaka/33Y1.md) / [2 Niddesa](/tipitaka/33Y1/2.md) / [2.1 Mūlavāraniddesa](/tipitaka/33Y1/2/2.1.md) / [2.1.1 Kusalapada nayacatukka](/tipitaka/33Y1/2/2.1/2.1.1.md)

# 2.1.1.3 Mūlakanaya

### Niddesa

### Mūlavāraniddesa

### Kusalapada nayacatukka

### Mūlakanaya

(56.)

118. »  Ye keci kusalā dhammā, sabbe te kusalamūlakāti? Āmantā.

119. «  Ye vā pana kusalamūlakā, sabbe te dhammā kusalāti?

120. Kusalasamuṭṭhānaṃ rūpaṃ kusalamūlakaṃ na kusalaṃ. Kusalaṃ kusalamūlakañceva kusalañca.

(57.)

121. »  Ye keci kusalā dhammā, sabbe te kusalamūlena ekamūlakāti? Āmantā.

122. «  Ye vā pana kusalamūlena ekamūlakā, sabbe te dhammā kusalāti?

123. Kusalasamuṭṭhānaṃ rūpaṃ kusalamūlena ekamūlakaṃ, na kusalaṃ. Kusalaṃ kusalamūlena ekamūlakañceva kusalañca.

(58.)

124. »  Ye keci kusalamūlena ekamūlakā dhammā, sabbe te kusalamūlena aññamaññamūlakāti?

125. Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā.

126. «  Ye vā pana kusalamūlena aññamaññamūlakā, sabbe te dhammā kusalāti? Āmantā. (3)

[Go to previous page](/tipitaka/33Y1/2/2.1/2.1.1/2.1.1.2.md) / [Go to parent page](/tipitaka/33Y1/2/2.1/2.1.1.md) / [Go to next page](/tipitaka/33Y1/2/2.1/2.1.1/2.1.1.4.md)


