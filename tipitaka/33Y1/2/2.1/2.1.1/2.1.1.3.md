
[Home](/) / [33Y1 Mūlayamakapāḷi](/tipitaka/33Y1.md) / [2 Niddesa](/tipitaka/33Y1/2.md) / [2.1 Mūlavāraniddesa](/tipitaka/33Y1/2/2.1.md) / [2.1.1 Kusalapada nayacatukka](/tipitaka/33Y1/2/2.1/2.1.1.md)

# 𑁨𑁇𑁧𑁇𑁧𑁇𑁩 𑀫𑀽𑀮𑀓𑀦𑀬

### 𑀦𑀺𑀤𑁆𑀤𑁂𑀲

### 𑀫𑀽𑀮𑀯𑀸𑀭𑀦𑀺𑀤𑁆𑀤𑁂𑀲

### 𑀓𑀼𑀲𑀮𑀧𑀤 𑀦𑀬𑀘𑀢𑀼𑀓𑁆𑀓

### 𑀫𑀽𑀮𑀓𑀦𑀬

(56.)

118. »  𑀬𑁂 𑀓𑁂𑀘𑀺 𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀓𑀼𑀲𑀮𑀫𑀽𑀮𑀓𑀸𑀢𑀺? 𑀆𑀫𑀦𑁆𑀢𑀸𑁇

119. «  𑀬𑁂 𑀯𑀸 𑀧𑀦 𑀓𑀼𑀲𑀮𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀓𑀼𑀲𑀮𑀸𑀢𑀺?

120. 𑀓𑀼𑀲𑀮𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀁 𑀓𑀼𑀲𑀮𑀫𑀽𑀮𑀓𑀁 𑀦 𑀓𑀼𑀲𑀮𑀁𑁇 𑀓𑀼𑀲𑀮𑀁 𑀓𑀼𑀲𑀮𑀫𑀽𑀮𑀓𑀜𑁆𑀘𑁂𑀯 𑀓𑀼𑀲𑀮𑀜𑁆𑀘𑁇

(57.)

121. »  𑀬𑁂 𑀓𑁂𑀘𑀺 𑀓𑀼𑀲𑀮𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸𑀢𑀺? 𑀆𑀫𑀦𑁆𑀢𑀸𑁇

122. «  𑀬𑁂 𑀯𑀸 𑀧𑀦 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀓𑀼𑀲𑀮𑀸𑀢𑀺?

123. 𑀓𑀼𑀲𑀮𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀁 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀁, 𑀦 𑀓𑀼𑀲𑀮𑀁𑁇 𑀓𑀼𑀲𑀮𑀁 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀜𑁆𑀘𑁂𑀯 𑀓𑀼𑀲𑀮𑀜𑁆𑀘𑁇

(58.)

124. »  𑀬𑁂 𑀓𑁂𑀘𑀺 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸 𑀥𑀫𑁆𑀫𑀸, 𑀲𑀩𑁆𑀩𑁂 𑀢𑁂 𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑀢𑀺?

125. 𑀫𑀽𑀮𑀸𑀦𑀺 𑀬𑀸𑀦𑀺 𑀏𑀓𑀢𑁄 𑀉𑀧𑁆𑀧𑀚𑁆𑀚𑀦𑁆𑀢𑀺 𑀓𑀼𑀲𑀮𑀫𑀽𑀮𑀸𑀦𑀺 𑀏𑀓𑀫𑀽𑀮𑀓𑀸𑀦𑀺 𑀘𑁂𑀯 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑀦𑀺 𑀘𑁇 𑀅𑀯𑀲𑁂𑀲𑀸 𑀓𑀼𑀲𑀮𑀫𑀽𑀮𑀲𑀳𑀚𑀸𑀢𑀸 𑀥𑀫𑁆𑀫𑀸 𑀓𑀼𑀲𑀮𑀫𑀽𑀮𑁂𑀦 𑀏𑀓𑀫𑀽𑀮𑀓𑀸, 𑀦 𑀘 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸𑁇

126. «  𑀬𑁂 𑀯𑀸 𑀧𑀦 𑀓𑀼𑀲𑀮𑀫𑀽𑀮𑁂𑀦 𑀅𑀜𑁆𑀜𑀫𑀜𑁆𑀜𑀫𑀽𑀮𑀓𑀸, 𑀲𑀩𑁆𑀩𑁂 𑀢𑁂 𑀥𑀫𑁆𑀫𑀸 𑀓𑀼𑀲𑀮𑀸𑀢𑀺? 𑀆𑀫𑀦𑁆𑀢𑀸𑁇 (𑁩)

[Go to previous page (2.1.1.2 Mūlamūlanaya)](/tipitaka/33Y1/2/2.1/2.1.1/2.1.1.2.md) / [Go to parent page (2.1.1 Kusalapada nayacatukka)](/tipitaka/33Y1/2/2.1/2.1.1.md) / [Go to next page (2.1.1.4 Mūlamūlakanaya)](/tipitaka/33Y1/2/2.1/2.1.1/2.1.1.4.md)


