
[Home](/) / [33Y1 Mūlayamakapāḷi](/tipitaka/33Y1.md) / [2 Niddesa](/tipitaka/33Y1/2.md) / [2.1 Mūlavāraniddesa](/tipitaka/33Y1/2/2.1.md) / [2.1.3 Abyākatapada nayacatukka](/tipitaka/33Y1/2/2.1/2.1.3.md)

# 2.1.3.4 Mūlamūlakanaya

### Niddesa

### Mūlavāraniddesa

### Abyākatapada nayacatukka

### Mūlamūlakanaya

(83.)

205. »  Ye keci abyākatā dhammā, sabbe te abyākatamūlamūlakāti?

206. Ahetukaṃ abyākataṃ na abyākatamūlamūlakaṃ. Sahetukaṃ abyākataṃ abyākatamūlamūlakaṃ.

207. «  Ye vā pana abyākatamūlamūlakā, sabbe te dhammā abyākatāti? Āmantā.

(84.)

208. »  Ye keci abyākatā dhammā, sabbe te abyākatamūlena ekamūlamūlakāti?

209. Ahetukaṃ abyākataṃ abyākatamūlena na ekamūlamūlakaṃ. Sahetukaṃ abyākataṃ abyākatamūlena ekamūlamūlakaṃ.

210. «  Ye vā pana abyākatamūlena ekamūlamūlakā, sabbe te dhammā abyākatāti? Āmantā.

(85.)

211. »  Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti?

212. Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā.

213. «  Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. (4)

[Go to previous page (2.1.3.3 Mūlakanaya)](/tipitaka/33Y1/2/2.1/2.1.3/2.1.3.3.md) / [Go to parent page (2.1.3 Abyākatapada nayacatukka)](/tipitaka/33Y1/2/2.1/2.1.3.md) / [Go to next page (2.1.4 Nāmapada nayacatukka)](/tipitaka/33Y1/2/2.1/2.1.4.md)


