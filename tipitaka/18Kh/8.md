
[Home](/) / [18Kh Khuddakapāṭhapāḷi](/tipitaka/18Kh.md)

# 𑁮 𑀦𑀺𑀥𑀺𑀓𑀡𑁆𑀟𑀲𑀼𑀢𑁆𑀢

### 𑀦𑀺𑀥𑀺𑀓𑀡𑁆𑀟𑀲𑀼𑀢𑁆𑀢

(1.)

78. _𑀦𑀺𑀥𑀺𑀁 𑀦𑀺𑀥𑁂𑀢𑀺 𑀧𑀼𑀭𑀺𑀲𑁄,_  
_𑀕𑀫𑁆𑀪𑀻𑀭𑁂 𑀑𑀤𑀓𑀦𑁆𑀢𑀺𑀓𑁂;_  
_𑀅𑀢𑁆𑀣𑁂 𑀓𑀺𑀘𑁆𑀘𑁂 𑀲𑀫𑀼𑀧𑁆𑀧𑀦𑁆𑀦𑁂,_  
_𑀅𑀢𑁆𑀣𑀸𑀬 𑀫𑁂 𑀪𑀯𑀺𑀲𑁆𑀲𑀢𑀺𑁇_  


(2.)

79. _𑀭𑀸𑀚𑀢𑁄 𑀯𑀸 𑀤𑀼𑀭𑀼𑀢𑁆𑀢𑀲𑁆𑀲,_  
_𑀘𑁄𑀭𑀢𑁄 𑀧𑀻𑀍𑀇𑀢𑀲𑁆𑀲 𑀯𑀸;_  
_𑀇𑀡𑀲𑁆𑀲 𑀯𑀸 𑀧𑀫𑁄𑀓𑁆𑀔𑀸𑀬,_  
_𑀤𑀼𑀩𑁆𑀪𑀺𑀓𑁆𑀔𑁂 𑀆𑀧𑀤𑀸𑀲𑀼 𑀯𑀸;_  
_𑀏𑀢𑀤𑀢𑁆𑀣𑀸𑀬 𑀮𑁄𑀓𑀲𑁆𑀫𑀺𑀁,_  
_𑀦𑀺𑀥𑀺 𑀦𑀸𑀫 𑀦𑀺𑀥𑀻𑀬𑀢𑀺𑁇_  


(3.)

80. _𑀢𑀸𑀯𑀲𑁆𑀲𑀼𑀦𑀺𑀳𑀺𑀢𑁄 𑀲𑀦𑁆𑀢𑁄,_  
_𑀕𑀫𑁆𑀪𑀻𑀭𑁂 𑀑𑀤𑀓𑀦𑁆𑀢𑀺𑀓𑁂;_  
_𑀦 𑀲𑀩𑁆𑀩𑁄 𑀲𑀩𑁆𑀩𑀤𑀸 𑀏𑀯,_  
_𑀢𑀲𑁆𑀲 𑀢𑀁 𑀉𑀧𑀓𑀧𑁆𑀧𑀢𑀺𑁇_  


(4.)

81. _𑀦𑀺𑀥𑀺 𑀯𑀸 𑀞𑀸𑀦𑀸 𑀘𑀯𑀢𑀺,_  
_𑀲𑀜𑁆𑀜𑀸 𑀯𑀸𑀲𑁆𑀲 𑀯𑀺𑀫𑀼𑀬𑁆𑀳𑀢𑀺;_  
_𑀦𑀸𑀕𑀸 𑀯𑀸 𑀅𑀧𑀦𑀸𑀫𑁂𑀦𑁆𑀢𑀺,_  
_𑀬𑀓𑁆𑀔𑀸 𑀯𑀸𑀧𑀺 𑀳𑀭𑀦𑁆𑀢𑀺 𑀦𑀁𑁇_  


(5.)

82. _𑀅𑀧𑁆𑀧𑀺𑀬𑀸 𑀯𑀸𑀧𑀺 𑀤𑀸𑀬𑀸𑀤𑀸,_  
_𑀉𑀤𑁆𑀥𑀭𑀦𑁆𑀢𑀺 𑀅𑀧𑀲𑁆𑀲𑀢𑁄;_  
_𑀬𑀤𑀸 𑀧𑀼𑀜𑁆𑀜𑀓𑁆𑀔𑀬𑁄 𑀳𑁄𑀢𑀺,_  
_𑀲𑀩𑁆𑀩𑀫𑁂𑀢𑀁 𑀯𑀺𑀦𑀲𑁆𑀲𑀢𑀺𑁇_  


(6.)

83. _𑀬𑀲𑁆𑀲 𑀤𑀸𑀦𑁂𑀦 𑀲𑀻𑀮𑁂𑀦,_  
_𑀲𑀁𑀬𑀫𑁂𑀦 𑀤𑀫𑁂𑀦 𑀘;_  
_𑀦𑀺𑀥𑀻 𑀲𑀼𑀦𑀺𑀳𑀺𑀢𑁄 𑀳𑁄𑀢𑀺,_  
_𑀇𑀢𑁆𑀣𑀺𑀬𑀸 𑀧𑀼𑀭𑀺𑀲𑀲𑁆𑀲 𑀯𑀸𑁇_  


(7.)

84. _𑀘𑁂𑀢𑀺𑀬𑀫𑁆𑀳𑀺 𑀘 𑀲𑀁𑀖𑁂 𑀯𑀸,_  
_𑀧𑀼𑀕𑁆𑀕𑀮𑁂 𑀅𑀢𑀺𑀣𑀻𑀲𑀼 𑀯𑀸;_  
_𑀫𑀸𑀢𑀭𑀺 𑀧𑀺𑀢𑀭𑀺 𑀘𑀸𑀧𑀺,_  
_𑀅𑀣𑁄 𑀚𑁂𑀝𑁆𑀞𑀫𑁆𑀳𑀺 𑀪𑀸𑀢𑀭𑀺𑁇_  


(8.)

85. _𑀏𑀲𑁄 𑀦𑀺𑀥𑀺 𑀲𑀼𑀦𑀺𑀳𑀺𑀢𑁄,_  
_𑀅𑀚𑁂𑀬𑁆𑀬𑁄 𑀅𑀦𑀼𑀕𑀸𑀫𑀺𑀓𑁄;_  
_𑀧𑀳𑀸𑀬 𑀕𑀫𑀦𑀻𑀬𑁂𑀲𑀼,_  
_𑀏𑀢𑀁 𑀆𑀤𑀸𑀬 𑀕𑀘𑁆𑀙𑀢𑀺𑁇_  


(9.)

86. _𑀅𑀲𑀸𑀥𑀸𑀭𑀡𑀫𑀜𑁆𑀜𑁂𑀲𑀁,_  
_𑀅𑀘𑁄𑀭𑀸𑀳𑀭𑀡𑁄 𑀦𑀺𑀥𑀺;_  
_𑀓𑀬𑀺𑀭𑀸𑀣 𑀥𑀻𑀭𑁄 𑀧𑀼𑀜𑁆𑀜𑀸𑀦𑀺,_  
_𑀬𑁄 𑀦𑀺𑀥𑀺 𑀅𑀦𑀼𑀕𑀸𑀫𑀺𑀓𑁄𑁇_  


(10.)

87. _𑀏𑀲 𑀤𑁂𑀯𑀫𑀦𑀼𑀲𑁆𑀲𑀸𑀦𑀁,_  
_𑀲𑀩𑁆𑀩𑀓𑀸𑀫𑀤𑀤𑁄 𑀦𑀺𑀥𑀺;_  
_𑀬𑀁 𑀬𑀤𑁂𑀯𑀸𑀪𑀺𑀧𑀢𑁆𑀣𑁂𑀦𑁆𑀢𑀺,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(11.)

88. _𑀲𑀼𑀯𑀡𑁆𑀡𑀢𑀸 𑀲𑀼𑀲𑀭𑀢𑀸,_  
_𑀲𑀼𑀲𑀡𑁆𑀞𑀸𑀦𑀸 𑀲𑀼𑀭𑀽𑀧𑀢𑀸;_  
_𑀆𑀥𑀺𑀧𑀘𑁆𑀘𑀧𑀭𑀺𑀯𑀸𑀭𑁄,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(12.)

89. _𑀧𑀤𑁂𑀲𑀭𑀚𑁆𑀚𑀁 𑀇𑀲𑁆𑀲𑀭𑀺𑀬𑀁,_  
_𑀘𑀓𑁆𑀓𑀯𑀢𑁆𑀢𑀺𑀲𑀼𑀔𑀁 𑀧𑀺𑀬𑀁;_  
_𑀤𑁂𑀯𑀭𑀚𑁆𑀚𑀫𑁆𑀧𑀺 𑀤𑀺𑀩𑁆𑀩𑁂𑀲𑀼,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(13.)

90. _𑀫𑀸𑀦𑀼𑀲𑁆𑀲𑀺𑀓𑀸 𑀘 𑀲𑀫𑁆𑀧𑀢𑁆𑀢𑀺,_  
_𑀤𑁂𑀯𑀮𑁄𑀓𑁂 𑀘 𑀬𑀸 𑀭𑀢𑀺;_  
_𑀬𑀸 𑀘 𑀦𑀺𑀩𑁆𑀩𑀸𑀦𑀲𑀫𑁆𑀧𑀢𑁆𑀢𑀺,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(14.)

91. _𑀫𑀺𑀢𑁆𑀢𑀲𑀫𑁆𑀧𑀤𑀫𑀸𑀕𑀫𑁆𑀫,_  
_𑀬𑁄𑀦𑀺𑀲𑁄𑀯 𑀧𑀬𑀼𑀜𑁆𑀚𑀢𑁄;_  
_𑀯𑀺𑀚𑁆𑀚𑀸𑀯𑀺𑀫𑀼𑀢𑁆𑀢𑀺𑀯𑀲𑀻𑀪𑀸𑀯𑁄,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(15.)

92. _𑀧𑀝𑀺𑀲𑀫𑁆𑀪𑀺𑀤𑀸 𑀯𑀺𑀫𑁄𑀓𑁆𑀔𑀸 𑀘,_  
_𑀬𑀸 𑀘 𑀲𑀸𑀯𑀓𑀧𑀸𑀭𑀫𑀻;_  
_𑀧𑀘𑁆𑀘𑁂𑀓𑀩𑁄𑀥𑀺 𑀩𑀼𑀤𑁆𑀥𑀪𑀽𑀫𑀺,_  
_𑀲𑀩𑁆𑀩𑀫𑁂𑀢𑁂𑀦 𑀮𑀩𑁆𑀪𑀢𑀺𑁇_  


(16.)

93. _𑀏𑀯𑀁 𑀫𑀳𑀢𑁆𑀣𑀺𑀓𑀸 𑀏𑀲𑀸,_  
_𑀬𑀤𑀺𑀤𑀁 𑀧𑀼𑀜𑁆𑀜𑀲𑀫𑁆𑀧𑀤𑀸;_  
_𑀢𑀲𑁆𑀫𑀸 𑀥𑀻𑀭𑀸 𑀧𑀲𑀁𑀲𑀦𑁆𑀢𑀺,_  
_𑀧𑀡𑁆𑀟𑀺𑀢𑀸 𑀓𑀢𑀧𑀼𑀜𑁆𑀜𑀢𑀦𑁆𑀢𑀺𑁇_  


---

94. 𑀦𑀺𑀥𑀺𑀓𑀡𑁆𑀟𑀲𑀼𑀢𑁆𑀢𑀁𑁇



[Go to previous page (7 Tirokuṭṭasutta)](/tipitaka/18Kh/7.md) / [Go to parent page (18Kh Khuddakapāṭhapāḷi)](/tipitaka/18Kh/0.md) / [Go to next page (9 Mettasutta)](/tipitaka/18Kh/9.md)


