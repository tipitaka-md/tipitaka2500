
[Home](/) / [18Kh Khuddakapāṭhapāḷi](../18Kh.md)

# 9 Mettasutta

* Mettasutta

(1.)

95\. _Karaṇīyamatthakusalena,_  
_Yanta santaṃ padaṃ abhisamecca;_  
_Sakko ujū ca suhujū ca,_  
_Sūvaco cassa mudu anatimānī._  


(2.)

96\. _Santussako ca subharo ca,_  
_Appakicco ca sallahukavutti;_  
_Santindriyo ca nipako ca,_  
_Appagabbho kulesvananugiddho._  


(3.)

97\. _Na ca khuddamācare kiñci,_  
_Yena viññū pare upavadeyyuṃ;_  
_Sukhino va khemino hontu,_  
_Sabbasattā bhavantu sukhitattā._  


(4.)

98\. _Ye keci pāṇabhūtatthi,_  
_Tasā vā thāvarā vanavasesā;_  
_Dīghā vā ye va mahantā,_  
_Majjhimā rassakā aṇukathūlā._  


(5.)

99\. _Diṭṭhā vā ye va adiṭṭhā,_  
_Ye va dūre vasanti avidūre;_  
_Bhūtā va sambhavesī va,_  
_Sabbasattā bhavantu sukhitattā._  


(6.)

100\. _Na paro paraṃ nikubbetha,_  
_Nātimaññetha katthaci na kañci;_  
_Byārosanā paṭighasañña,_  
_Nāññamaññassa dukkhamiccheyya._  


(7.)

101\. _Mātā yathā niyaṃputta,_  
_Māyusā ekaputtamanurakkhe;_  
_Evampi sabbabhūtesu,_  
_Mānasaṃ bhāvaye aparimāṇaṃ._  


(8.)

102\. _Mettañca sabbalokasmi,_  
_Mānasaṃ bhāvaye aparimāṇaṃ;_  
_Uddhaṃ adho ca tiriyañca,_  
_Asambādhaṃ averamasapattaṃ._  


(9.)

103\. _Tiṭṭhaṃ caraṃ nisinno va,_  
_Sayāno yāvatāssa vitamiddho;_  
_Etaṃ satiṃ adhiṭṭheyya,_  
_Brahmametaṃ vihāramidhamāhu._  


(10.)

104\. _Diṭṭhiñca anupaggamma,_  
_Sīlavā dassanena sampanno;_  
_Kāmesu vinaya gedhaṃ,_  
_Na hi jātuggabbhaseyya punaretīti._  


---

105\. Mettasuttaṃ.



---

106\. Khuddakapāṭhapāḷi niṭṭhitā.



[Go to previous page (8 Nidhikaṇḍasutta)](8.md) / [Go to parent page (18Kh Khuddakapāṭhapāḷi)](0.md)


