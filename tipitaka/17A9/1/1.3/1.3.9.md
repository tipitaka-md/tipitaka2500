
[Home](/) / [17A9 Navakanipātapāḷi](/tipitaka/17A9.md) / [1 Paṭhamapaṇṇāsaka](/tipitaka/17A9/1.md) / [1.3 Sattāvāsavagga](/tipitaka/17A9/1/1.3.md)

# 1.3.9 Āghātavatthusutta

### Paṭhamapaṇṇāsaka

### Sattāvāsavagga

### Āghātavatthusutta

(29.)

237. “Navayimāni, bhikkhave, āghātavatthūni. Katamāni nava? ‘Anatthaṃ me acarī’ti āghātaṃ bandhati; ‘anatthaṃ me caratī’ti āghātaṃ bandhati; ‘anatthaṃ me carissatī’ti āghātaṃ bandhati; ‘piyassa me manāpassa anatthaṃ acarī’ti…pe…  ‘anatthaṃ caratī’ti…pe…  ‘anatthaṃ carissatī’ti āghātaṃ bandhati; ‘appiyassa me amanāpassa atthaṃ acarī’ti…pe…  ‘atthaṃ caratī’ti…pe…  ‘atthaṃ carissatī’ti āghātaṃ bandhati. Imāni kho, bhikkhave, nava āghātavatthūnī”ti.

===

238. Navamaṃ.



[Go to previous page](/tipitaka/17A9/1/1.3/1.3.8.md) / [Go to parent page](/tipitaka/17A9/1/1.3.md) / [Go to next page](/tipitaka/17A9/1/1.3/1.3.10.md)


