
[Home](/) / [17A9 Navakanipātapāḷi](../...md) / [1 Paṭhamapaṇṇāsaka](...md) / [1.3 Sattāvāsavagga](../17A9/1/1.3.md)

# 𑁧𑁇𑁩𑁇𑁫 𑀧𑀜𑁆𑀜𑀸𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀲𑀢𑁆𑀢𑀸𑀯𑀸𑀲𑀯𑀕𑁆𑀕

* 𑀧𑀜𑁆𑀜𑀸𑀲𑀼𑀢𑁆𑀢

(25.)

209\. “𑀬𑀢𑁄 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺, 𑀢𑀲𑁆𑀲𑁂𑀢𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁, 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸𑀢𑀺 𑀧𑀚𑀸𑀦𑀸𑀫𑀻’𑀢𑀺𑁇

210\. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺? ‘𑀯𑀻𑀢𑀭𑀸𑀕𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀯𑀻𑀢𑀤𑁄𑀲𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀯𑀻𑀢𑀫𑁄𑀳𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀲𑀭𑀸𑀕𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀲𑀤𑁄𑀲𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀲𑀫𑁄𑀳𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀦𑁆’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀁 𑀓𑀸𑀫𑀪𑀯𑀸𑀬𑀸’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀁 𑀭𑀽𑀧𑀪𑀯𑀸𑀬𑀸’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺; ‘𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑀁 𑀫𑁂 𑀘𑀺𑀢𑁆𑀢𑀁 𑀅𑀭𑀽𑀧𑀪𑀯𑀸𑀬𑀸’𑀢𑀺 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺𑁇 𑀬𑀢𑁄 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀧𑀜𑁆𑀜𑀸𑀬 𑀘𑀺𑀢𑁆𑀢𑀁 𑀲𑀼𑀧𑀭𑀺𑀘𑀺𑀢𑀁 𑀳𑁄𑀢𑀺, 𑀢𑀲𑁆𑀲𑁂𑀢𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀓𑀮𑁆𑀮𑀁 𑀯𑀘𑀦𑀸𑀬—  ‘𑀔𑀻𑀡𑀸 𑀚𑀸𑀢𑀺, 𑀯𑀼𑀲𑀺𑀢𑀁 𑀩𑁆𑀭𑀳𑁆𑀫𑀘𑀭𑀺𑀬𑀁, 𑀓𑀢𑀁 𑀓𑀭𑀡𑀻𑀬𑀁, 𑀦𑀸𑀧𑀭𑀁 𑀇𑀢𑁆𑀣𑀢𑁆𑀢𑀸𑀬𑀸𑀢𑀺 𑀧𑀚𑀸𑀦𑀸𑀫𑀻’”𑀢𑀺𑁇

---

211\. 𑀧𑀜𑁆𑀘𑀫𑀁𑁇



[Go to previous page (1.3.4 Sattāvāsasutta)](1.3.4.md) / [Go to parent page (1.3 Sattāvāsavagga)](../17A9/1/1.3.md) / [Go to next page (1.3.6 Silāyūpasutta)](1.3.6.md)


