---
title: 1.5.4 Ubhatobhāgavimuttasutta
path: /tipitaka/17A9/1/1.5/1.5.4
ref: 268091
breadcrumbs:
  - name: Home
    link: /
  - name: 17A9 Navakanipātapāḷi
    link: /tipitaka/17A9
  - name: 1 Paṭhamapaṇṇāsaka
    link: /tipitaka/17A9/1
  - name: 1.5 Sāmaññavagga
    link: /tipitaka/17A9/1/1.5
prevL: /tipitaka/17A9/1/1.5/1.5.3
upL: /tipitaka/17A9/1/1.5
nextL: /tipitaka/17A9/1/1.5/1.5.5
---

# 1.5.4 Ubhatobhāgavimuttasutta

### Paṭhamapaṇṇāsaka

### Sāmaññavagga

### Ubhatobhāgavimuttasutta

(45.)

380. “‘Ubhatobhāgavimutto, ubhatobhāgavimutto’ti, āvuso, vuccati. Kittāvatā nu kho, āvuso, ubhatobhāgavimutto vutto bhagavatā”ti?

381. “Idhāvuso, bhikkhu vivicceva kāmehi…pe…  paṭhamaṃ jhānaṃ upasampajja viharati. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā pariyāyena…pe… .

382. Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Yathā yathā ca tadāyatanaṃ tathā tathā naṃ kāyena phusitvā viharati, paññāya ca naṃ pajānāti. Ettāvatāpi kho, āvuso, ubhatobhāgavimutto vutto bhagavatā nippariyāyenā”ti.

===

383. Catutthaṃ.




