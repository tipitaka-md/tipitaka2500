---
title: 1.5.6 Sandiṭṭhikanibbānasutta
path: /tipitaka/17A9/1/1.5/1.5.6
ref: 268093
breadcrumbs:
  - name: Home
    link: /
  - name: 17A9 Navakanipātapāḷi
    link: /tipitaka/17A9
  - name: 1 Paṭhamapaṇṇāsaka
    link: /tipitaka/17A9/1
  - name: 1.5 Sāmaññavagga
    link: /tipitaka/17A9/1/1.5
prevL: /tipitaka/17A9/1/1.5/1.5.5
upL: /tipitaka/17A9/1/1.5
nextL: /tipitaka/17A9/1/1.5/1.5.7
---

# 1.5.6 Sandiṭṭhikanibbānasutta

### Paṭhamapaṇṇāsaka

### Sāmaññavagga

### Sandiṭṭhikanibbānasutta

(47.)

388. “‘Sandiṭṭhikaṃ nibbānaṃ, sandiṭṭhikaṃ nibbānan’ti, āvuso, vuccati. Kittāvatā nu kho, āvuso, sandiṭṭhikaṃ nibbānaṃ vuttaṃ bhagavatā”ti?

389. “Idhāvuso, bhikkhu vivicceva kāmehi…pe…  paṭhamaṃ jhānaṃ upasampajja viharati. Ettāvatāpi kho, āvuso, sandiṭṭhikaṃ nibbānaṃ vuttaṃ bhagavatā pariyāyena…pe… .

390. Puna caparaṃ, āvuso, bhikkhu sabbaso nevasaññānāsaññāyatanaṃ samatikkamma saññāvedayitanirodhaṃ upasampajja viharati, paññāya cassa disvā āsavā parikkhīṇā honti. Ettāvatāpi kho, āvuso, sandiṭṭhikaṃ nibbānaṃ vuttaṃ bhagavatā nippariyāyenā”ti.

===

391. Chaṭṭhaṃ.




