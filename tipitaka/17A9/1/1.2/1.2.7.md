
[Home](/) / [17A9 Navakanipātapāḷi](../../../17A9.md) / [1 Paṭhamapaṇṇāsaka](../../1.md) / [1.2 Sīhanādavagga](../1.2.md)

# 𑁧𑁇𑁨𑁇𑁭 𑀓𑀼𑀮𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀲𑀻𑀳𑀦𑀸𑀤𑀯𑀕𑁆𑀕

### 𑀓𑀼𑀮𑀲𑀼𑀢𑁆𑀢

(17.)

153\. “𑀦𑀯𑀳𑀺, 𑀪𑀺𑀓𑁆𑀔𑀯𑁂, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀓𑀼𑀮𑀁 𑀅𑀦𑀼𑀧𑀕𑀦𑁆𑀢𑁆𑀯𑀸 𑀯𑀸 𑀦𑀸𑀮𑀁 𑀉𑀧𑀕𑀦𑁆𑀢𑀼𑀁, 𑀉𑀧𑀕𑀦𑁆𑀢𑁆𑀯𑀸 𑀯𑀸 𑀦𑀸𑀮𑀁 𑀦𑀺𑀲𑀻𑀤𑀺𑀢𑀼𑀁𑁇 𑀓𑀢𑀫𑁂𑀳𑀺 𑀦𑀯𑀳𑀺? 𑀦 𑀫𑀦𑀸𑀧𑁂𑀦 𑀧𑀘𑁆𑀘𑀼𑀝𑁆𑀞𑁂𑀦𑁆𑀢𑀺, 𑀦 𑀫𑀦𑀸𑀧𑁂𑀦 𑀅𑀪𑀺𑀯𑀸𑀤𑁂𑀦𑁆𑀢𑀺, 𑀦 𑀫𑀦𑀸𑀧𑁂𑀦 𑀆𑀲𑀦𑀁 𑀤𑁂𑀦𑁆𑀢𑀺, 𑀲𑀦𑁆𑀢𑀫𑀲𑁆𑀲 𑀧𑀭𑀺𑀕𑀼𑀳𑀦𑁆𑀢𑀺, 𑀩𑀳𑀼𑀓𑀫𑁆𑀧𑀺 𑀣𑁄𑀓𑀁 𑀤𑁂𑀦𑁆𑀢𑀺, 𑀧𑀡𑀻𑀢𑀫𑁆𑀧𑀺 𑀮𑀽𑀔𑀁 𑀤𑁂𑀦𑁆𑀢𑀺, 𑀅𑀲𑀓𑁆𑀓𑀘𑁆𑀘𑀁 𑀤𑁂𑀦𑁆𑀢𑀺 𑀦𑁄 𑀲𑀓𑁆𑀓𑀘𑁆𑀘𑀁, 𑀦 𑀉𑀧𑀦𑀺𑀲𑀻𑀤𑀦𑁆𑀢𑀺 𑀥𑀫𑁆𑀫𑀲𑁆𑀲𑀯𑀦𑀸𑀬, 𑀪𑀸𑀲𑀺𑀢𑀫𑀲𑁆𑀲 𑀦 𑀲𑀼𑀲𑁆𑀲𑀽𑀲𑀦𑁆𑀢𑀺𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀦𑀯𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀓𑀼𑀮𑀁 𑀅𑀦𑀼𑀧𑀕𑀦𑁆𑀢𑁆𑀯𑀸 𑀯𑀸 𑀦𑀸𑀮𑀁 𑀉𑀧𑀕𑀦𑁆𑀢𑀼𑀁 𑀉𑀧𑀕𑀦𑁆𑀢𑁆𑀯𑀸 𑀯𑀸 𑀦𑀸𑀮𑀁 𑀦𑀺𑀲𑀻𑀤𑀺𑀢𑀼𑀁𑁇

154\. 𑀦𑀯𑀳𑀺, 𑀪𑀺𑀓𑁆𑀔𑀯𑁂, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀓𑀼𑀮𑀁 𑀅𑀦𑀼𑀧𑀕𑀦𑁆𑀢𑁆𑀯𑀸 𑀯𑀸 𑀅𑀮𑀁 𑀉𑀧𑀕𑀦𑁆𑀢𑀼𑀁, 𑀉𑀧𑀕𑀦𑁆𑀢𑁆𑀯𑀸 𑀯𑀸 𑀅𑀮𑀁 𑀦𑀺𑀲𑀻𑀤𑀺𑀢𑀼𑀁𑁇 𑀓𑀢𑀫𑁂𑀳𑀺 𑀦𑀯𑀳𑀺? 𑀫𑀦𑀸𑀧𑁂𑀦 𑀧𑀘𑁆𑀘𑀼𑀝𑁆𑀞𑁂𑀦𑁆𑀢𑀺, 𑀫𑀦𑀸𑀧𑁂𑀦 𑀅𑀪𑀺𑀯𑀸𑀤𑁂𑀦𑁆𑀢𑀺, 𑀫𑀦𑀸𑀧𑁂𑀦 𑀆𑀲𑀦𑀁 𑀤𑁂𑀦𑁆𑀢𑀺, 𑀲𑀦𑁆𑀢𑀫𑀲𑁆𑀲 𑀦 𑀧𑀭𑀺𑀕𑀼𑀳𑀦𑁆𑀢𑀺, 𑀩𑀳𑀼𑀓𑀫𑁆𑀧𑀺 𑀩𑀳𑀼𑀓𑀁 𑀤𑁂𑀦𑁆𑀢𑀺, 𑀧𑀡𑀻𑀢𑀫𑁆𑀧𑀺 𑀧𑀡𑀻𑀢𑀁 𑀤𑁂𑀦𑁆𑀢𑀺, 𑀲𑀓𑁆𑀓𑀘𑁆𑀘𑀁 𑀤𑁂𑀦𑁆𑀢𑀺 𑀦𑁄 𑀅𑀲𑀓𑁆𑀓𑀘𑁆𑀘𑀁, 𑀉𑀧𑀦𑀺𑀲𑀻𑀤𑀦𑁆𑀢𑀺 𑀥𑀫𑁆𑀫𑀲𑁆𑀲𑀯𑀦𑀸𑀬, 𑀪𑀸𑀲𑀺𑀢𑀫𑀲𑁆𑀲 𑀲𑀼𑀲𑁆𑀲𑀽𑀲𑀦𑁆𑀢𑀺𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀦𑀯𑀳𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀓𑀼𑀮𑀁 𑀅𑀦𑀼𑀧𑀕𑀦𑁆𑀢𑁆𑀯𑀸 𑀯𑀸 𑀅𑀮𑀁 𑀉𑀧𑀕𑀦𑁆𑀢𑀼𑀁, 𑀉𑀧𑀕𑀦𑁆𑀢𑁆𑀯𑀸 𑀯𑀸 𑀅𑀮𑀁 𑀦𑀺𑀲𑀻𑀤𑀺𑀢𑀼𑀦𑁆”𑀢𑀺𑁇

---

155\. 𑀲𑀢𑁆𑀢𑀫𑀁𑁇



[Go to previous page (1.2.6 Saññāsutta)](1.2.6.md) / [Go to parent page (1.2 Sīhanādavagga)](../1.2.md) / [Go to next page (1.2.8 Navaṅguposathasutta)](1.2.8.md)


