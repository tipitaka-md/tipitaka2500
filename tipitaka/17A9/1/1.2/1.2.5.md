
[Home](/) / [17A9 Navakanipātapāḷi](/tipitaka/17A9.md) / [1 Paṭhamapaṇṇāsaka](/tipitaka/17A9/1.md) / [1.2 Sīhanādavagga](/tipitaka/17A9/1/1.2.md)

# 𑁧𑁇𑁨𑁇𑁫 𑀕𑀡𑁆𑀟𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀲𑀻𑀳𑀦𑀸𑀤𑀯𑀕𑁆𑀕

### 𑀕𑀡𑁆𑀟𑀲𑀼𑀢𑁆𑀢

(15.)

148\. “𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀕𑀡𑁆𑀟𑁄 𑀅𑀦𑁂𑀓𑀯𑀲𑁆𑀲𑀕𑀡𑀺𑀓𑁄𑁇 𑀢𑀲𑁆𑀲𑀲𑁆𑀲𑀼 𑀕𑀡𑁆𑀟𑀲𑁆𑀲 𑀦𑀯 𑀯𑀡𑀫𑀼𑀔𑀸𑀦𑀺 𑀦𑀯 𑀅𑀪𑁂𑀤𑀦𑀫𑀼𑀔𑀸𑀦𑀺𑁇 𑀢𑀢𑁄 𑀬𑀁 𑀓𑀺𑀜𑁆𑀘𑀺 𑀧𑀕𑁆𑀖𑀭𑁂𑀬𑁆𑀬—  𑀅𑀲𑀼𑀘𑀺𑀬𑁂𑀯 𑀧𑀕𑁆𑀖𑀭𑁂𑀬𑁆𑀬, 𑀤𑀼𑀕𑁆𑀕𑀦𑁆𑀥𑀁𑀬𑁂𑀯 𑀧𑀕𑁆𑀖𑀭𑁂𑀬𑁆𑀬, 𑀚𑁂𑀕𑀼𑀘𑁆𑀙𑀺𑀬𑀁𑀬𑁂𑀯 𑀧𑀕𑁆𑀖𑀭𑁂𑀬𑁆𑀬; 𑀬𑀁 𑀓𑀺𑀜𑁆𑀘𑀺 𑀧𑀲𑀯𑁂𑀬𑁆𑀬—  𑀅𑀲𑀼𑀘𑀺𑀬𑁂𑀯 𑀧𑀲𑀯𑁂𑀬𑁆𑀬, 𑀤𑀼𑀕𑁆𑀕𑀦𑁆𑀥𑀁𑀬𑁂𑀯 𑀧𑀲𑀯𑁂𑀬𑁆𑀬, 𑀚𑁂𑀕𑀼𑀘𑁆𑀙𑀺𑀬𑀁𑀬𑁂𑀯 𑀧𑀲𑀯𑁂𑀬𑁆𑀬𑁇

149\. 𑀕𑀡𑁆𑀟𑁄𑀢𑀺 𑀔𑁄, 𑀪𑀺𑀓𑁆𑀔𑀯𑁂, 𑀇𑀫𑀲𑁆𑀲𑁂𑀢𑀁 𑀘𑀸𑀢𑀼𑀫𑀳𑀸𑀪𑀽𑀢𑀺𑀓𑀲𑁆𑀲 𑀓𑀸𑀬𑀲𑁆𑀲 𑀅𑀥𑀺𑀯𑀘𑀦𑀁 𑀫𑀸𑀢𑀸𑀧𑁂𑀢𑁆𑀢𑀺𑀓𑀲𑀫𑁆𑀪𑀯𑀲𑁆𑀲 𑀑𑀤𑀦𑀓𑀼𑀫𑁆𑀫𑀸𑀲𑀽𑀧𑀘𑀬𑀲𑁆𑀲 𑀅𑀦𑀺𑀘𑁆𑀘𑀼𑀘𑁆𑀙𑀸𑀤𑀦𑀧𑀭𑀺𑀫𑀤𑁆𑀤𑀦𑀪𑁂𑀤𑀦𑀯𑀺𑀤𑁆𑀥𑀁𑀲𑀦𑀥𑀫𑁆𑀫𑀲𑁆𑀲𑁇 𑀢𑀲𑁆𑀲𑀲𑁆𑀲𑀼 𑀕𑀡𑁆𑀟𑀲𑁆𑀲 𑀦𑀯 𑀯𑀡𑀫𑀼𑀔𑀸𑀦𑀺 𑀦𑀯 𑀅𑀪𑁂𑀤𑀦𑀫𑀼𑀔𑀸𑀦𑀺𑁇 𑀢𑀢𑁄 𑀬𑀁 𑀓𑀺𑀜𑁆𑀘𑀺 𑀧𑀕𑁆𑀖𑀭𑀢𑀺—  𑀅𑀲𑀼𑀘𑀺𑀬𑁂𑀯 𑀧𑀕𑁆𑀖𑀭𑀢𑀺, 𑀤𑀼𑀕𑁆𑀕𑀦𑁆𑀥𑀁𑀬𑁂𑀯 𑀧𑀕𑁆𑀖𑀭𑀢𑀺, 𑀚𑁂𑀕𑀼𑀘𑁆𑀙𑀺𑀬𑀁𑀬𑁂𑀯 𑀧𑀕𑁆𑀖𑀭𑀢𑀺; 𑀬𑀁 𑀓𑀺𑀜𑁆𑀘𑀺 𑀧𑀲𑀯𑀢𑀺—  𑀅𑀲𑀼𑀘𑀺𑀬𑁂𑀯 𑀧𑀲𑀯𑀢𑀺, 𑀤𑀼𑀕𑁆𑀕𑀦𑁆𑀥𑀁𑀬𑁂𑀯 𑀧𑀲𑀯𑀢𑀺, 𑀚𑁂𑀕𑀼𑀘𑁆𑀙𑀺𑀬𑀁𑀬𑁂𑀯 𑀧𑀲𑀯𑀢𑀺𑁇 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀇𑀫𑀲𑁆𑀫𑀺𑀁 𑀓𑀸𑀬𑁂 𑀦𑀺𑀩𑁆𑀩𑀺𑀦𑁆𑀤𑀣𑀸”𑀢𑀺𑁇

---

150\. 𑀧𑀜𑁆𑀘𑀫𑀁𑁇



[Go to previous page (1.2.4 Samiddhisutta)](/tipitaka/17A9/1/1.2/1.2.4.md) / [Go to parent page (1.2 Sīhanādavagga)](/tipitaka/17A9/1/1.2.md) / [Go to next page (1.2.6 Saññāsutta)](/tipitaka/17A9/1/1.2/1.2.6.md)


