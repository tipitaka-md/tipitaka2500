---
title: 1.2.6 Saññāsutta
path: /tipitaka/17A9/1/1.2/1.2.6
ref: 268062
breadcrumbs:
  - name: Home
    link: /
  - name: 17A9 Navakanipātapāḷi
    link: /tipitaka/17A9
  - name: 1 Paṭhamapaṇṇāsaka
    link: /tipitaka/17A9/1
  - name: 1.2 Sīhanādavagga
    link: /tipitaka/17A9/1/1.2
prevL: /tipitaka/17A9/1/1.2/1.2.5
upL: /tipitaka/17A9/1/1.2
nextL: /tipitaka/17A9/1/1.2/1.2.7
---

# 1.2.6 Saññāsutta

### Paṭhamapaṇṇāsaka

### Sīhanādavagga

### Saññāsutta

(16.)

151. “Navayimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā. Katamā nava? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā—  imā kho, bhikkhave, nava saññā, bhāvitā bahulīkatā mahapphalā honti mahānisaṃsā amatogadhā amatapariyosānā”ti.

===

152. Chaṭṭhaṃ.




