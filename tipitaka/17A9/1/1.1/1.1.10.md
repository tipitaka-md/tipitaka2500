
[Home](/) / [17A9 Navakanipātapāḷi](../../../17A9.md) / [1 Paṭhamapaṇṇāsaka](../../1.md) / [1.1 Sambodhivagga](../1.1.md)

# 1.1.10 Āhuneyyasutta

* Paṭhamapaṇṇāsaka

* Sambodhivagga

* Āhuneyyasutta

(10.)

82\. “Navayime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. Katame nava? Arahā, arahattāya paṭipanno, anāgāmī, anāgāmiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, sotāpanno, sotāpattiphalasacchikiriyāya paṭipanno, gotrabhū—  ime kho, bhikkhave, nava puggalā āhuneyyā…pe…  anuttaraṃ puññakkhettaṃ lokassā”ti.

---

83\. Dasamaṃ.



---

84\. Sambodhivaggo paṭhamo.



---

85\. Tassuddānaṃ



86\. _Sambodhi nissayo ceva,_  
_Meghiya nandakaṃ balaṃ;_  
_Sevanā sutavā sajjho,_  
_Puggalo āhuneyyena cāti._  


[Go to previous page (1.1.9 Puggalasutta)](1.1.9.md) / [Go to parent page (1.1 Sambodhivagga)](../1.1.md) / [Go to next page (1.2 Sīhanādavagga)](../1.2.md)


