
[Home](/) / [17A9 Navakanipātapāḷi](/tipitaka/17A9.md) / [2 Dutiyapaṇṇāsaka](/tipitaka/17A9/2.md) / [2.1 Khemavagga](/tipitaka/17A9/2/2.1.md)

# 2.1.11 Abhabbasutta

### Dutiyapaṇṇāsaka

### Khemavagga

### Abhabbasutta

(62.)

430\. “Nava, bhikkhave, dhamme appahāya abhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ—  ime kho, bhikkhave, nava dhamme appahāya abhabbo arahattaṃ sacchikātuṃ.

431\. Nava, bhikkhave, dhamme pahāya bhabbo arahattaṃ sacchikātuṃ. Katame nava? Rāgaṃ, dosaṃ, mohaṃ, kodhaṃ, upanāhaṃ, makkhaṃ, paḷāsaṃ, issaṃ, macchariyaṃ—  ime kho, bhikkhave, nava dhamme pahāya bhabbo arahattaṃ sacchikātun”ti.

---

432\. Ekādasamaṃ.



---

433\. Khemavaggo paṭhamo.



---

434\. Tassuddānaṃ



435\. _Khemo ca amatañceva,_  
_Abhayaṃ passaddhiyena ca;_  
_Nirodho anupubbo ca,_  
_Dhammaṃ pahāya bhabbena cāti._  


[Go to previous page (2.1.10 Anupubbanirodhasutta)](/tipitaka/17A9/2/2.1/2.1.10.md) / [Go to parent page (2.1 Khemavagga)](/tipitaka/17A9/2/2.1.md) / [Go to next page (2.2 Satipaṭṭhānavagga)](/tipitaka/17A9/2/2.2.md)


