---
title: 2.4.1 Sikkhasutta
path: /tipitaka/17A9/2/2.4/2.4.1
ref: 268122
breadcrumbs:
  - name: Home
    link: /
  - name: 17A9 Navakanipātapāḷi
    link: /tipitaka/17A9
  - name: 2 Dutiyapaṇṇāsaka
    link: /tipitaka/17A9/2
  - name: 2.4 Iddhipādavagga
    link: /tipitaka/17A9/2/2.4
prevL: /tipitaka/17A9/2/2.4
upL: /tipitaka/17A9/2/2.4
nextL: /tipitaka/17A9/2/2.4/2.4.2--9
---

# 2.4.1 Sikkhasutta

### Dutiyapaṇṇāsaka

### Iddhipādavagga

### Sikkhasutta

(83.)

479. “Pañcimāni, bhikkhave, sikkhādubbalyāni. Katamāni pañca? Pāṇātipāto…pe…  surāmerayamajjapamādaṭṭhānaṃ—  imāni kho, bhikkhave, pañca sikkhādubbalyāni.

480. Imesaṃ kho, bhikkhave, pañcannaṃ sikkhādubbalyānaṃ pahānāya cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi…  cittasamādhi…  vīmaṃsāsamādhipadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ sikkhādubbalyānaṃ pahānāya ime cattāro iddhipādā bhāvetabbā”ti.

===

481. Paṭhamaṃ.




