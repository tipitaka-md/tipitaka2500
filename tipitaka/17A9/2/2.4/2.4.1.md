
[Home](/) / [17A9 Navakanipātapāḷi](../../../17A9.md) / [2 Dutiyapaṇṇāsaka](../../2.md) / [2.4 Iddhipādavagga](../2.4.md)

# 2.4.1 Sikkhasutta

* Dutiyapaṇṇāsaka

* Iddhipādavagga

* Sikkhasutta

(83.)

479\. “Pañcimāni, bhikkhave, sikkhādubbalyāni. Katamāni pañca? Pāṇātipāto…pe…  surāmerayamajjapamādaṭṭhānaṃ—  imāni kho, bhikkhave, pañca sikkhādubbalyāni.

480\. Imesaṃ kho, bhikkhave, pañcannaṃ sikkhādubbalyānaṃ pahānāya cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti, vīriyasamādhi…  cittasamādhi…  vīmaṃsāsamādhipadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ sikkhādubbalyānaṃ pahānāya ime cattāro iddhipādā bhāvetabbā”ti.

---

481\. Paṭhamaṃ.



[Go to previous page (2.4 Iddhipādavagga)](../2.4.md) / [Go to parent page (2.4 Iddhipādavagga)](../2.4.md) / [Go to next page (2.4.2--9 Nīvaraṇasuttādi)](2.4.2--9.md)


