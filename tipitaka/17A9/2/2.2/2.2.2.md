---
title: 2.2.2 Nīvaraṇasutta
path: /tipitaka/17A9/2/2.2/2.2.2
ref: 268110
breadcrumbs:
  - name: Home
    link: /
  - name: 17A9 Navakanipātapāḷi
    link: /tipitaka/17A9
  - name: 2 Dutiyapaṇṇāsaka
    link: /tipitaka/17A9/2
  - name: 2.2 Satipaṭṭhānavagga
    link: /tipitaka/17A9/2/2.2
prevL: /tipitaka/17A9/2/2.2/2.2.1
upL: /tipitaka/17A9/2/2.2
nextL: /tipitaka/17A9/2/2.2/2.2.3
---

# 2.2.2 Nīvaraṇasutta

### Dutiyapaṇṇāsaka

### Satipaṭṭhānavagga

### Nīvaraṇasutta

(64.)

439. “Pañcimāni, bhikkhave, nīvaraṇāni. Katamāni pañca? Kāmacchandanīvaraṇaṃ, byāpādanīvaraṇaṃ, thinamiddhanīvaraṇaṃ, uddhaccakukkuccanīvaraṇaṃ, vicikicchānīvaraṇaṃ—  imāni kho, bhikkhave, pañca nīvaraṇāni.

440. Imesaṃ kho, bhikkhave, pañcannaṃ nīvaraṇānaṃ pahānāya cattāro satipaṭṭhānā bhāvetabbā. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṃ; vedanāsu…pe…  citte…  dhammesu dhammānupassī viharati ātāpī sampajāno satimā vineyya loke abhijjhādomanassaṃ. Imesaṃ kho, bhikkhave, pañcannaṃ nīvaraṇānaṃ pahānāya ime cattāro satipaṭṭhānā bhāvetabbā”ti.

===

441. Dutiyaṃ.




