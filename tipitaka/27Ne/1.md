---
title: 1 Saṅgahavāra
path: /tipitaka/27Ne/1
ref: 266398
breadcrumbs:
  - name: Home
    link: /
  - name: 27Ne Nettipāḷi
    link: /tipitaka/27Ne
prevL: /tipitaka/27Ne/0
upL: /tipitaka/27Ne/0
nextL: /tipitaka/27Ne/2
---

# 1 Saṅgahavāra

### Saṅgahavāra

(0.)

2. _Yaṃ loko pūjayate,_  
_Salokapālo sadā namassati ca;_  
_Tasseta sāsanavaraṃ,_  
_Vidūhi ñeyyaṃ naravarassa._  


3. _Dvādasa padāni suttaṃ,_  
_Taṃ sabbaṃ byañjanañca attho ca;_  
_Taṃ viññeyyaṃ ubhayaṃ,_  
_Ko attho byañjanaṃ katamaṃ._  


4. _Soḷasahārā netti,_  
_Pañcanayā sāsanassa pariyeṭṭhi;_  
_Aṭṭhārasamūlapadā,_  
_Mahakaccānena niddiṭṭhā._  


5. _Hārā byañjanavicayo,_  
_Suttassa nayā tayo ca suttattho;_  
_Ubhayaṃ pariggahītaṃ,_  
_Vuccati suttaṃ yathāsuttaṃ._  


6. _Yā ceva desanā yañca,_  
_Desitaṃ ubhayameva viññeyyaṃ;_  
_Tatrāyamānupubbī,_  
_Navavidhasuttantapariyeṭṭhīti._  


===

7. Saṅgahavāro.




