---
title: 3.2 Nayasaṅkhepa
path: /tipitaka/27Ne/3/3.2
ref: 267858
breadcrumbs:
  - name: Home
    link: /
  - name: 27Ne Nettipāḷi
    link: /tipitaka/27Ne
  - name: 3 Niddesavāra
    link: /tipitaka/27Ne/3
prevL: /tipitaka/27Ne/3/3.1
upL: /tipitaka/27Ne/3
nextL: /tipitaka/27Ne/3/3.3
---

# 3.2 Nayasaṅkhepa

### Niddesavāra

### Nayasaṅkhepa

41. _Taṇhañca avijjampi ca,_  
_Samathena vipassanāya yo neti;_  
_Saccehi yojayitvā,_  
_Ayaṃ nayo **nandiyāvaṭṭo**._  


42. _Yo akusale samūlehi,_  
_Neti kusale ca kusalamūlehi;_  
_Bhūtaṃ tathaṃ avitathaṃ,_  
_**Tipukkhalaṃ** taṃ nayaṃ āhu._  


43. _Yo neti vipallāsehi,_  
_Kilese indriyehi saddhamme;_  
_Etaṃ nayaṃ nayavidū,_  
_**Sīhavikkīḷitaṃ** āhu._  


44. _Veyyākaraṇesu hi ye,_  
_Kusalākusalā tahiṃ tahiṃ vuttā;_  
_Manasā volokayate,_  
_Taṃ khu **disālocanaṃ** āhu._  


45. _Oloketvā disalocanena,_  
_Ukkhipiya yaṃ samāneti;_  
_Sabbe kusalākusale,_  
_Ayaṃ nayo **aṅkuso** nāma._  


46. _Soḷasa hārā paṭhamaṃ,_  
_Disalocanato disā viloketvā;_  
_Saṅkhipiya aṅkusena hi,_  
_Nayehi tīhi niddise suttaṃ._  



