---
title: 4.2.4 Padaṭṭhānahārasampāta
path: /tipitaka/27Ne/4/4.2/4.2.4
ref: 269598
breadcrumbs:
  - name: Home
    link: /
  - name: 27Ne Nettipāḷi
    link: /tipitaka/27Ne
  - name: 4 Paṭiniddesavāra
    link: /tipitaka/27Ne/4
  - name: 4.2 Sampāta
    link: /tipitaka/27Ne/4/4.2
prevL: /tipitaka/27Ne/4/4.2/4.2.3
upL: /tipitaka/27Ne/4/4.2
nextL: /tipitaka/27Ne/4/4.2/4.2.5
---

# 4.2.4 Padaṭṭhānahārasampāta

### Paṭiniddesavāra

### Sampāta

### Padaṭṭhānahārasampāta

(66.)

500. Tattha katamo padaṭṭhāno hārasampāto?

501. “Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassā”ti tiṇṇaṃ sucaritānaṃ padaṭṭhānaṃ. “Sammāsaṅkappagocaro”ti samathassa padaṭṭhānaṃ. “Sammādiṭṭhipurekkhāro”ti vipassanāya padaṭṭhānaṃ. “Ñatvāna udayabbayan”ti dassanabhūmiyā padaṭṭhānaṃ. “Thinamiddhābhibhū bhikkhū”ti vīriyassa padaṭṭhānaṃ. “Sabbā duggatiyo jahe”ti bhāvanāya padaṭṭhānaṃ.

===

502. Niyutto padaṭṭhāno hārasampāto.




