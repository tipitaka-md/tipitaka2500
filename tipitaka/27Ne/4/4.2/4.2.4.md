
[Home](/) / [27Ne Nettipāḷi](../../../27Ne.md) / [4 Paṭiniddesavāra](../../4.md) / [4.2 Sampāta](../4.2.md)

# 4.2.4 Padaṭṭhānahārasampāta

* Paṭiniddesavāra

* Sampāta

* Padaṭṭhānahārasampāta

(66.)

500\. Tattha katamo padaṭṭhāno hārasampāto?

501\. “Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassā”ti tiṇṇaṃ sucaritānaṃ padaṭṭhānaṃ. “Sammāsaṅkappagocaro”ti samathassa padaṭṭhānaṃ. “Sammādiṭṭhipurekkhāro”ti vipassanāya padaṭṭhānaṃ. “Ñatvāna udayabbayan”ti dassanabhūmiyā padaṭṭhānaṃ. “Thinamiddhābhibhū bhikkhū”ti vīriyassa padaṭṭhānaṃ. “Sabbā duggatiyo jahe”ti bhāvanāya padaṭṭhānaṃ.

---

502\. Niyutto padaṭṭhāno hārasampāto.



[Go to previous page (4.2.3 Yuttihārasampāta)](4.2.3.md) / [Go to parent page (4.2 Sampāta)](../4.2.md) / [Go to next page (4.2.5 Lakkhaṇahārasampāta)](4.2.5.md)


