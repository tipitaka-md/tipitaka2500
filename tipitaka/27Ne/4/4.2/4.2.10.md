
[Home](/) / [27Ne Nettipāḷi](../../../27Ne.md) / [4 Paṭiniddesavāra](../../4.md) / [4.2 Sampāta](../4.2.md)

# 4.2.10 Vevacanahārasampāta

* Paṭiniddesavāra

* Sampāta

* Vevacanahārasampāta

(72.)

518\. Tattha katamo vevacano hārasampāto?

519\. “Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassā”ti cittaṃ mano viññāṇaṃ manindriyaṃ manāyatanaṃ vijānanā vijānitattaṃ, idaṃ vevacanaṃ. “Sammāsaṅkappagocaro”ti nekkhammasaṅkappo abyāpādasaṅkappo avihiṃsāsaṅkappo, idaṃ vevacanaṃ. “Sammādiṭṭhipurekkhāro”ti sammādiṭṭhi nāma paññāsatthaṃ paññākhaggo paññāratanaṃ paññāpajjoto paññāpatodo paññāpāsādo, idaṃ vevacanaṃ.

---

520\. Niyutto vevacano hārasampāto.



[Go to previous page (4.2.9 Parivattanahārasampāta)](4.2.9.md) / [Go to parent page (4.2 Sampāta)](../4.2.md) / [Go to next page (4.2.11 Paññattihārasampāta)](4.2.11.md)


