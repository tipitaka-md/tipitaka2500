
[Home](/) / [27Ne Nettipāḷi](/tipitaka/27Ne.md) / [4 Paṭiniddesavāra](/tipitaka/27Ne/4.md) / [4.2 Sampāta](/tipitaka/27Ne/4/4.2.md)

# 4.2.3 Yuttihārasampāta

### Paṭiniddesavāra

### Sampāta

### Yuttihārasampāta

(65.)

496. Tattha katamo yuttihārasampāto?

497. _“Tasmā rakkhitacittassa,_  
_sammāsaṅkappagocaro;_  
_Sammādiṭṭhipurekkhāro,_  
_ñatvāna udayabbayaṃ;_  
_Thinamiddhābhibhū bhikkhu,_  
_sabbā duggatiyo jahe”ti._  


498. “Tasmā rakkhitacittassa, sammāsaṅkappagocaro”ti rakkhitacittassa sammāsaṅkappagocaro bhavissatīti yujjati, sammāsaṅkappagocaro sammādiṭṭhi bhavissatīti yujjati, sammādiṭṭhipurekkhāro viharanto udayabbayaṃ paṭivijjhissatīti yujjati, udayabbayaṃ paṭivijjhanto sabbā duggatiyo jahissatīti yujjati. Sabbā duggatiyo jahanto sabbāni duggativinipātabhayāni samatikkamissatīti yujjatīti.

---

499. Niyutto yuttihārasampāto.



[Go to previous page (4.2.2 Vicayahārasampāta)](/tipitaka/27Ne/4/4.2/4.2.2.md) / [Go to parent page (4.2 Sampāta)](/tipitaka/27Ne/4/4.2.md) / [Go to next page (4.2.4 Padaṭṭhānahārasampāta)](/tipitaka/27Ne/4/4.2/4.2.4.md)


