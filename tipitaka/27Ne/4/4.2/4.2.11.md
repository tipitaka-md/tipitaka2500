
[Home](/) / [27Ne Nettipāḷi](../../../27Ne.md) / [4 Paṭiniddesavāra](../../4.md) / [4.2 Sampāta](../4.2.md)

# 4.2.11 Paññattihārasampāta

* Paṭiniddesavāra

* Sampāta

* Paññattihārasampāta

(73.)

521\. Tattha katamo paññattihārasampāto?

522\. “Tasmā rakkhitacittassa, sammāsaṅkappagocaro”ti gāthā. “Tasmā rakkhitacittassā”ti padaṭṭhānapaññatti satiyā. “Sammāsaṅkappagocaro”ti bhāvanāpaññatti samathassa. “Sammādiṭṭhipurekkhāro, ñatvāna udayabbayan”ti dassanabhūmiyā nikkhepapaññatti. “Thinamiddhābhibhū bhikkhū”ti samudayassa anavasesappahānapaññatti, “sabbā duggatiyo jahe”ti bhāvanāpaññatti maggassa.

---

523\. Niyutto paññattihārasampāto.



[Go to previous page (4.2.10 Vevacanahārasampāta)](4.2.10.md) / [Go to parent page (4.2 Sampāta)](../4.2.md) / [Go to next page (4.2.12 Otaraṇahārasampāta)](4.2.12.md)


