
[Home](/) / [11M Uparipaṇṇāsapāḷi](/tipitaka/11M.md) / [2 Anupadavagga](/tipitaka/11M/2.md)

# 𑁨𑁇𑁬 𑀇𑀲𑀺𑀕𑀺𑀮𑀺𑀲𑀼𑀢𑁆𑀢

### 𑀅𑀦𑀼𑀧𑀤𑀯𑀕𑁆𑀕

### 𑀇𑀲𑀺𑀕𑀺𑀮𑀺𑀲𑀼𑀢𑁆𑀢

(133.)

368. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂𑁇 𑀢𑀢𑁆𑀭 𑀔𑁄 𑀪𑀕𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀪𑀺𑀓𑁆𑀔𑀯𑁄”𑀢𑀺𑁇 “𑀪𑀤𑀦𑁆𑀢𑁂”𑀢𑀺 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀪𑀕𑀯𑀸 𑀏𑀢𑀤𑀯𑁄𑀘—

369. “𑀧𑀲𑁆𑀲𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀏𑀢𑀁 𑀯𑁂𑀪𑀸𑀭𑀁 𑀧𑀩𑁆𑀩𑀢𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀏𑀢𑀲𑁆𑀲𑀧𑀺 𑀔𑁄, 𑀪𑀺𑀓𑁆𑀔𑀯𑁂, 𑀯𑁂𑀪𑀸𑀭𑀲𑁆𑀲 𑀧𑀩𑁆𑀩𑀢𑀲𑁆𑀲 𑀅𑀜𑁆𑀜𑀸𑀯 𑀲𑀫𑀜𑁆𑀜𑀸 𑀅𑀳𑁄𑀲𑀺 𑀅𑀜𑁆𑀜𑀸 𑀧𑀜𑁆𑀜𑀢𑁆𑀢𑀺𑁇

370. 𑀧𑀲𑁆𑀲𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀏𑀢𑀁 𑀧𑀡𑁆𑀟𑀯𑀁 𑀧𑀩𑁆𑀩𑀢𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀏𑀢𑀲𑁆𑀲𑀧𑀺 𑀔𑁄, 𑀪𑀺𑀓𑁆𑀔𑀯𑁂, 𑀧𑀡𑁆𑀟𑀯𑀲𑁆𑀲 𑀧𑀩𑁆𑀩𑀢𑀲𑁆𑀲 𑀅𑀜𑁆𑀜𑀸𑀯 𑀲𑀫𑀜𑁆𑀜𑀸 𑀅𑀳𑁄𑀲𑀺 𑀅𑀜𑁆𑀜𑀸 𑀧𑀜𑁆𑀜𑀢𑁆𑀢𑀺𑁇

371. 𑀧𑀲𑁆𑀲𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀏𑀢𑀁 𑀯𑁂𑀧𑀼𑀮𑁆𑀮𑀁 𑀧𑀩𑁆𑀩𑀢𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀏𑀢𑀲𑁆𑀲𑀧𑀺 𑀔𑁄, 𑀪𑀺𑀓𑁆𑀔𑀯𑁂, 𑀯𑁂𑀧𑀼𑀮𑁆𑀮𑀲𑁆𑀲 𑀧𑀩𑁆𑀩𑀢𑀲𑁆𑀲 𑀅𑀜𑁆𑀜𑀸𑀯 𑀲𑀫𑀜𑁆𑀜𑀸 𑀅𑀳𑁄𑀲𑀺 𑀅𑀜𑁆𑀜𑀸 𑀧𑀜𑁆𑀜𑀢𑁆𑀢𑀺𑁇

372. 𑀧𑀲𑁆𑀲𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀏𑀢𑀁 𑀕𑀺𑀚𑁆𑀛𑀓𑀽𑀝𑀁 𑀧𑀩𑁆𑀩𑀢𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀏𑀢𑀲𑁆𑀲𑀧𑀺 𑀔𑁄, 𑀪𑀺𑀓𑁆𑀔𑀯𑁂, 𑀕𑀺𑀚𑁆𑀛𑀓𑀽𑀝𑀲𑁆𑀲 𑀧𑀩𑁆𑀩𑀢𑀲𑁆𑀲 𑀅𑀜𑁆𑀜𑀸𑀯 𑀲𑀫𑀜𑁆𑀜𑀸 𑀅𑀳𑁄𑀲𑀺 𑀅𑀜𑁆𑀜𑀸 𑀧𑀜𑁆𑀜𑀢𑁆𑀢𑀺𑁇

373. 𑀧𑀲𑁆𑀲𑀣 𑀦𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀇𑀫𑀁 𑀇𑀲𑀺𑀕𑀺𑀮𑀺𑀁 𑀧𑀩𑁆𑀩𑀢𑀦𑁆”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀇𑀫𑀲𑁆𑀲 𑀔𑁄 𑀧𑀦, 𑀪𑀺𑀓𑁆𑀔𑀯𑁂, 𑀇𑀲𑀺𑀕𑀺𑀮𑀺𑀲𑁆𑀲 𑀧𑀩𑁆𑀩𑀢𑀲𑁆𑀲 𑀏𑀲𑀸𑀯 𑀲𑀫𑀜𑁆𑀜𑀸 𑀅𑀳𑁄𑀲𑀺 𑀏𑀲𑀸 𑀧𑀜𑁆𑀜𑀢𑁆𑀢𑀺𑁇

374. 𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀧𑀜𑁆𑀘 𑀧𑀘𑁆𑀘𑁂𑀓𑀩𑀼𑀤𑁆𑀥𑀲𑀢𑀸𑀦𑀺 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀺𑀦𑁄 𑀅𑀳𑁂𑀲𑀼𑀁𑁇 𑀢𑁂 𑀇𑀫𑀁 𑀧𑀩𑁆𑀩𑀢𑀁 𑀧𑀯𑀺𑀲𑀦𑁆𑀢𑀸 𑀤𑀺𑀲𑁆𑀲𑀦𑁆𑀢𑀺, 𑀧𑀯𑀺𑀝𑁆𑀞𑀸 𑀦 𑀤𑀺𑀲𑁆𑀲𑀦𑁆𑀢𑀺𑁇 𑀢𑀫𑁂𑀦𑀁 𑀫𑀦𑀼𑀲𑁆𑀲𑀸 𑀤𑀺𑀲𑁆𑀯𑀸 𑀏𑀯𑀫𑀸𑀳𑀁𑀲𑀼—  ‘𑀅𑀬𑀁 𑀧𑀩𑁆𑀩𑀢𑁄 𑀇𑀫𑁂 𑀇𑀲𑀻 𑀕𑀺𑀮𑀢𑀻’𑀢𑀺; ‘𑀇𑀲𑀺𑀕𑀺𑀮𑀺 𑀇𑀲𑀺𑀕𑀺𑀮𑀺’ 𑀢𑁆𑀯𑁂𑀯 𑀲𑀫𑀜𑁆𑀜𑀸 𑀉𑀤𑀧𑀸𑀤𑀺𑁇 𑀆𑀘𑀺𑀓𑁆𑀔𑀺𑀲𑁆𑀲𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀩𑀼𑀤𑁆𑀥𑀸𑀦𑀁 𑀦𑀸𑀫𑀸𑀦𑀺; 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀩𑀼𑀤𑁆𑀥𑀸𑀦𑀁 𑀦𑀸𑀫𑀸𑀦𑀺; 𑀤𑁂𑀲𑁂𑀲𑁆𑀲𑀸𑀫𑀺, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀩𑀼𑀤𑁆𑀥𑀸𑀦𑀁 𑀦𑀸𑀫𑀸𑀦𑀺𑁇 𑀢𑀁 𑀲𑀼𑀡𑀸𑀣, 𑀲𑀸𑀥𑀼𑀓𑀁 𑀫𑀦𑀲𑀺 𑀓𑀭𑁄𑀣, 𑀪𑀸𑀲𑀺𑀲𑁆𑀲𑀸𑀫𑀻”𑀢𑀺𑁇 “𑀏𑀯𑀁, 𑀪𑀦𑁆𑀢𑁂”𑀢𑀺 𑀔𑁄 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀢𑁄 𑀧𑀘𑁆𑀘𑀲𑁆𑀲𑁄𑀲𑀼𑀁𑁇 𑀪𑀕𑀯𑀸 𑀏𑀢𑀤𑀯𑁄𑀘—

(134.)

375. “𑀅𑀭𑀺𑀝𑁆𑀞𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀉𑀧𑀭𑀺𑀝𑁆𑀞𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀢𑀕𑀭𑀲𑀺𑀔𑀻 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀬𑀲𑀲𑁆𑀲𑀻 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀲𑀼𑀤𑀲𑁆𑀲𑀦𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀧𑀺𑀬𑀤𑀲𑁆𑀲𑀻 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀕𑀦𑁆𑀥𑀸𑀭𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀧𑀺𑀡𑁆𑀟𑁄𑀮𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀉𑀧𑀸𑀲𑀪𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀦𑀻𑀢𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀢𑀣𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺, 𑀲𑀼𑀢𑀯𑀸 𑀦𑀸𑀫 , 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺; 𑀪𑀸𑀯𑀺𑀢𑀢𑁆𑀢𑁄 𑀦𑀸𑀫, 𑀪𑀺𑀓𑁆𑀔𑀯𑁂, 𑀧𑀘𑁆𑀘𑁂𑀓𑀲𑀫𑁆𑀩𑀼𑀤𑁆𑀥𑁄 𑀇𑀫𑀲𑁆𑀫𑀺𑀁 𑀇𑀲𑀺𑀕𑀺𑀮𑀺𑀲𑁆𑀫𑀺𑀁 𑀧𑀩𑁆𑀩𑀢𑁂 𑀘𑀺𑀭𑀦𑀺𑀯𑀸𑀲𑀻 𑀅𑀳𑁄𑀲𑀺𑁇

(135.)

376. _𑀬𑁂 𑀲𑀢𑁆𑀢𑀲𑀸𑀭𑀸 𑀅𑀦𑀻𑀖𑀸 𑀦𑀺𑀭𑀸𑀲𑀸,_  
_𑀧𑀘𑁆𑀘𑁂𑀓𑀫𑁂𑀯𑀚𑁆𑀛𑀕𑀫𑀁𑀲𑀼 𑀩𑁄𑀥𑀺𑀁;_  
_𑀢𑁂𑀲𑀁 𑀯𑀺𑀲𑀮𑁆𑀮𑀸𑀦 𑀦𑀭𑀼𑀢𑁆𑀢𑀫𑀸𑀦𑀁,_  
_𑀦𑀸𑀫𑀸𑀦𑀺 𑀫𑁂 𑀓𑀺𑀢𑁆𑀢𑀬𑀢𑁄 𑀲𑀼𑀡𑀸𑀣𑁇_  


377. _𑀅𑀭𑀺𑀝𑁆𑀞𑁄 𑀉𑀧𑀭𑀺𑀝𑁆𑀞𑁄 𑀢𑀕𑀭𑀲𑀺𑀔𑀻 𑀬𑀲𑀲𑁆𑀲𑀻,_  
_𑀲𑀼𑀤𑀲𑁆𑀲𑀦𑁄 𑀧𑀺𑀬𑀤𑀲𑁆𑀲𑀻 𑀘 𑀲𑀼𑀲𑀫𑁆𑀩𑀼𑀤𑁆𑀥𑁄;_  
_𑀕𑀦𑁆𑀥𑀸𑀭𑁄 𑀧𑀺𑀡𑁆𑀟𑁄𑀮𑁄 𑀉𑀧𑀸𑀲𑀪𑁄 𑀘,_  
_𑀦𑀻𑀢𑁄 𑀢𑀣𑁄 𑀲𑀼𑀢𑀯𑀸 𑀪𑀸𑀯𑀺𑀢𑀢𑁆𑀢𑁄𑁇_  


378. _𑀲𑀼𑀫𑁆𑀪𑁄 𑀲𑀼𑀪𑁄 𑀫𑀢𑀼𑀮𑁄 𑀅𑀝𑁆𑀞𑀫𑁄 𑀘,_  
_𑀅𑀣𑀲𑁆𑀲𑀼𑀫𑁂𑀖𑁄 𑀅𑀦𑀻𑀖𑁄 𑀲𑀼𑀤𑀸𑀞𑁄;_  
_𑀧𑀘𑁆𑀘𑁂𑀓𑀩𑀼𑀤𑁆𑀥𑀸 𑀪𑀯𑀦𑁂𑀢𑁆𑀢𑀺𑀔𑀻𑀡𑀸,_  
_𑀳𑀺𑀗𑁆𑀕𑀽 𑀘 𑀳𑀺𑀗𑁆𑀕𑁄 𑀘 𑀫𑀳𑀸𑀦𑀼𑀪𑀸𑀯𑀸𑁇_  


379. _𑀤𑁆𑀯𑁂 𑀚𑀸𑀮𑀺𑀦𑁄 𑀫𑀼𑀦𑀺𑀦𑁄 𑀅𑀝𑁆𑀞𑀓𑁄 𑀘,_  
_𑀅𑀣 𑀓𑁄𑀲𑀮𑁆𑀮𑁄 𑀩𑀼𑀤𑁆𑀥𑁄 𑀅𑀣𑁄 𑀲𑀼𑀩𑀸𑀳𑀼;_  
_𑀉𑀧𑀦𑁂𑀫𑀺𑀲𑁄 𑀦𑁂𑀫𑀺𑀲𑁄 𑀲𑀦𑁆𑀢𑀘𑀺𑀢𑁆𑀢𑁄,_  
_𑀲𑀘𑁆𑀘𑁄 𑀢𑀣𑁄 𑀯𑀺𑀭𑀚𑁄 𑀧𑀡𑁆𑀟𑀺𑀢𑁄 𑀘𑁇_  


380. _𑀓𑀸𑀍𑀊𑀧𑀓𑀸𑀍𑀆 𑀯𑀺𑀚𑀺𑀢𑁄 𑀚𑀺𑀢𑁄 𑀘,_  
_𑀅𑀗𑁆𑀕𑁄 𑀘 𑀧𑀗𑁆𑀕𑁄 𑀘 𑀕𑀼𑀢𑁆𑀢𑀺𑀚𑀺𑀢𑁄 𑀘;_  
_𑀧𑀲𑁆𑀲𑀺 𑀚𑀳𑀺 𑀉𑀧𑀥𑀺𑀤𑀼𑀓𑁆𑀔𑀫𑀽𑀮𑀁,_  
_𑀅𑀧𑀭𑀸𑀚𑀺𑀢𑁄 𑀫𑀸𑀭𑀩𑀮𑀁 𑀅𑀚𑁂𑀲𑀺𑁇_  


381. _𑀲𑀢𑁆𑀣𑀸 𑀧𑀯𑀢𑁆𑀢𑀸 𑀲𑀭𑀪𑀗𑁆𑀕𑁄 𑀮𑁄𑀫𑀳𑀁𑀲𑁄,_  
_𑀉𑀘𑁆𑀘𑀗𑁆𑀕𑀫𑀸𑀬𑁄 𑀅𑀲𑀺𑀢𑁄 𑀅𑀦𑀸𑀲𑀯𑁄;_  
_𑀫𑀦𑁄𑀫𑀬𑁄 𑀫𑀸𑀦𑀘𑁆𑀙𑀺𑀤𑁄 𑀘 𑀩𑀦𑁆𑀥𑀼𑀫𑀸,_  
_𑀢𑀤𑀸𑀥𑀺𑀫𑀼𑀢𑁆𑀢𑁄 𑀯𑀺𑀫𑀮𑁄 𑀘 𑀓𑁂𑀢𑀼𑀫𑀸𑁇_  


382. _𑀓𑁂𑀢𑀼𑀫𑁆𑀪𑀭𑀸𑀕𑁄 𑀘 𑀫𑀸𑀢𑀗𑁆𑀕𑁄 𑀅𑀭𑀺𑀬𑁄,_  
_𑀅𑀣𑀘𑁆𑀘𑀼𑀢𑁄 𑀅𑀘𑁆𑀘𑀼𑀢𑀕𑀸𑀫𑀩𑁆𑀬𑀸𑀫𑀓𑁄;_  
_𑀲𑀼𑀫𑀗𑁆𑀕𑀮𑁄 𑀤𑀩𑁆𑀩𑀺𑀮𑁄 𑀲𑀼𑀧𑀢𑀺𑀝𑁆𑀞𑀺𑀢𑁄,_  
_𑀅𑀲𑀬𑁆𑀳𑁄 𑀔𑁂𑀫𑀸𑀪𑀺𑀭𑀢𑁄 𑀘 𑀲𑁄𑀭𑀢𑁄𑁇_  


383. _𑀤𑀼𑀭𑀦𑁆𑀦𑀬𑁄 𑀲𑀁𑀖𑁄 𑀅𑀣𑁄𑀧𑀺 𑀉𑀚𑁆𑀚𑀬𑁄,_  
_𑀅𑀧𑀭𑁄 𑀫𑀼𑀦𑀺 𑀲𑀬𑁆𑀳𑁄 𑀅𑀦𑁄𑀫𑀦𑀺𑀓𑁆𑀓𑀫𑁄;_  
_𑀆𑀦𑀦𑁆𑀤𑁄 𑀦𑀦𑁆𑀤𑁄 𑀉𑀧𑀦𑀦𑁆𑀤𑁄 𑀤𑁆𑀯𑀸𑀤𑀲,_  
_𑀪𑀸𑀭𑀤𑁆𑀯𑀸𑀚𑁄 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀻𑁇_  


384. _𑀩𑁄𑀥𑀺 𑀫𑀳𑀸𑀦𑀸𑀫𑁄 𑀅𑀣𑁄𑀧𑀺 𑀉𑀢𑁆𑀢𑀭𑁄,_  
_𑀓𑁂𑀲𑀻 𑀲𑀺𑀔𑀻 𑀲𑀼𑀦𑁆𑀤𑀭𑁄 𑀤𑁆𑀯𑀸𑀭𑀪𑀸𑀚𑁄;_  
_𑀢𑀺𑀲𑁆𑀲𑀽𑀧𑀢𑀺𑀲𑁆𑀲𑀸 𑀪𑀯𑀩𑀦𑁆𑀥𑀦𑀘𑁆𑀙𑀺𑀤𑀸,_  
_𑀉𑀧𑀲𑀺𑀔𑀺 𑀢𑀡𑁆𑀳𑀘𑁆𑀙𑀺𑀤𑁄 𑀘 𑀲𑀺𑀔𑀭𑀺𑁇_  


385. _𑀩𑀼𑀤𑁆𑀥𑁄 𑀅𑀳𑀼 𑀫𑀗𑁆𑀕𑀮𑁄 𑀯𑀻𑀢𑀭𑀸𑀕𑁄,_  
_𑀉𑀲𑀪𑀘𑁆𑀙𑀺𑀤𑀸 𑀚𑀸𑀮𑀺𑀦𑀺𑀁 𑀤𑀼𑀓𑁆𑀔𑀫𑀽𑀮𑀁;_  
_𑀲𑀦𑁆𑀢𑀁 𑀧𑀤𑀁 𑀅𑀚𑁆𑀛𑀕𑀫𑁄𑀧𑀦𑀻𑀢𑁄,_  
_𑀉𑀧𑁄𑀲𑀣𑁄 𑀲𑀼𑀦𑁆𑀤𑀭𑁄 𑀲𑀘𑁆𑀘𑀦𑀸𑀫𑁄𑁇_  


386. _𑀚𑁂𑀢𑁄 𑀚𑀬𑀦𑁆𑀢𑁄 𑀧𑀤𑀼𑀫𑁄 𑀉𑀧𑁆𑀧𑀮𑁄 𑀘,_  
_𑀧𑀤𑀼𑀫𑀼𑀢𑁆𑀢𑀭𑁄 𑀭𑀓𑁆𑀔𑀺𑀢𑁄 𑀧𑀩𑁆𑀩𑀢𑁄 𑀘;_  
_𑀫𑀸𑀦𑀢𑁆𑀣𑀤𑁆𑀥𑁄 𑀲𑁄𑀪𑀺𑀢𑁄 𑀯𑀻𑀢𑀭𑀸𑀕𑁄,_  
_𑀓𑀡𑁆𑀳𑁄 𑀘 𑀩𑀼𑀤𑁆𑀥𑁄 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄𑁇_  


387. _𑀏𑀢𑁂 𑀘 𑀅𑀜𑁆𑀜𑁂 𑀘 𑀫𑀳𑀸𑀦𑀼𑀪𑀸𑀯𑀸,_  
_𑀧𑀘𑁆𑀘𑁂𑀓𑀩𑀼𑀤𑁆𑀥𑀸 𑀪𑀯𑀦𑁂𑀢𑁆𑀢𑀺𑀔𑀻𑀡𑀸;_  
_𑀢𑁂 𑀲𑀩𑁆𑀩𑀲𑀗𑁆𑀕𑀸𑀢𑀺𑀕𑀢𑁂 𑀫𑀳𑁂𑀲𑀻,_  
_𑀧𑀭𑀺𑀦𑀺𑀩𑁆𑀩𑀼𑀢𑁂 𑀯𑀦𑁆𑀤𑀣 𑀅𑀧𑁆𑀧𑀫𑁂𑀬𑁆𑀬𑁂”𑀢𑀺𑁇_  


---

388. 𑀇𑀲𑀺𑀕𑀺𑀮𑀺𑀲𑀼𑀢𑁆𑀢𑀁 𑀦𑀺𑀝𑁆𑀞𑀺𑀢𑀁 𑀙𑀝𑁆𑀞𑀁𑁇



[Go to previous page (2.5 Bahudhātukasutta)](/tipitaka/11M/2/2.5.md) / [Go to parent page (2 Anupadavagga)](/tipitaka/11M/2.md) / [Go to next page (2.7 Mahācattārīsakasutta)](/tipitaka/11M/2/2.7.md)


