
[Home](/) / [19Vv Vimānavatthupāḷi](../...md) / [2 Purisavimāna](...md) / [2.3 Sunikkhittavagga](../19Vv/2/2.3.md)

# 𑁨𑁇𑁩𑁇𑁫 𑀅𑀫𑁆𑀩𑀯𑀺𑀫𑀸𑀦𑀯𑀢𑁆𑀣𑀼

* 𑀧𑀼𑀭𑀺𑀲𑀯𑀺𑀫𑀸𑀦

* 𑀲𑀼𑀦𑀺𑀓𑁆𑀔𑀺𑀢𑁆𑀢𑀯𑀕𑁆𑀕

* 𑀅𑀫𑁆𑀩𑀯𑀺𑀫𑀸𑀦𑀯𑀢𑁆𑀣𑀼

(1146.)

995\. _“𑀉𑀘𑁆𑀘𑀫𑀺𑀤𑀁 𑀫𑀡𑀺𑀣𑀽𑀡𑀁 𑀯𑀺𑀫𑀸𑀦𑀁,_  
_𑀲𑀫𑀦𑁆𑀢𑀢𑁄 𑀤𑁆𑀯𑀸𑀤𑀲 𑀬𑁄𑀚𑀦𑀸𑀦𑀺;_  
_𑀓𑀽𑀝𑀸𑀕𑀸𑀭𑀸 𑀲𑀢𑁆𑀢𑀲𑀢𑀸 𑀉𑀍𑀆𑀭𑀸,_  
_𑀯𑁂𑀍𑀉𑀭𑀺𑀬𑀣𑀫𑁆𑀪𑀸 𑀭𑀼𑀘𑀓𑀢𑁆𑀣𑀢𑀸 𑀲𑀼𑀪𑀸𑁇_  


(1147.)

996\. _𑀢𑀢𑁆𑀣𑀘𑁆𑀙𑀲𑀺 𑀧𑀺𑀯𑀲𑀺 𑀔𑀸𑀤𑀲𑀺 𑀘,_  
_𑀤𑀺𑀩𑁆𑀩𑀸 𑀘 𑀯𑀻𑀡𑀸 𑀧𑀯𑀤𑀦𑁆𑀢𑀺 𑀯𑀕𑁆𑀕𑀼𑀁;_  
_𑀤𑀺𑀩𑁆𑀩𑀸 𑀭𑀲𑀸 𑀓𑀸𑀫𑀕𑀼𑀡𑁂𑀢𑁆𑀣 𑀧𑀜𑁆𑀘,_  
_𑀦𑀸𑀭𑀺𑀬𑁄 𑀘 𑀦𑀘𑁆𑀘𑀦𑁆𑀢𑀺 𑀲𑀼𑀯𑀡𑁆𑀡𑀙𑀦𑁆𑀦𑀸𑁇_  


(1148--1149.)

997\. _𑀓𑁂𑀦 𑀢𑁂𑀢𑀸𑀤𑀺𑀲𑁄 𑀯𑀡𑁆𑀡𑁄,_  
_…𑀧𑁂…_  
_𑀯𑀡𑁆𑀡𑁄 𑀘 𑀢𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


(1150.)

998\. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(1151.)

999\. _“𑀕𑀺𑀫𑁆𑀳𑀸𑀦𑀁 𑀧𑀘𑁆𑀙𑀺𑀫𑁂 𑀫𑀸𑀲𑁂,_  
_𑀧𑀢𑀧𑀦𑁆𑀢𑁂 𑀤𑀺𑀯𑀗𑁆𑀓𑀭𑁂;_  
_𑀧𑀭𑁂𑀲𑀁 𑀪𑀢𑀓𑁄 𑀧𑁄𑀲𑁄,_  
_𑀅𑀫𑁆𑀩𑀸𑀭𑀸𑀫𑀫𑀲𑀺𑀜𑁆𑀘𑀢𑀺𑁇_  


(1152.)

1000\. _𑀅𑀣 𑀢𑁂𑀦𑀸𑀕𑀫𑀸 𑀪𑀺𑀓𑁆𑀔𑀼,_  
_𑀲𑀸𑀭𑀺𑀧𑀼𑀢𑁆𑀢𑁄𑀢𑀺 𑀯𑀺𑀲𑁆𑀲𑀼𑀢𑁄;_  
_𑀓𑀺𑀮𑀦𑁆𑀢𑀭𑀽𑀧𑁄 𑀓𑀸𑀬𑁂𑀦,_  
_𑀅𑀓𑀺𑀮𑀦𑁆𑀢𑁄𑀯 𑀘𑁂𑀢𑀲𑀸𑁇_  


(1153.)

1001\. _𑀢𑀜𑁆𑀘 𑀤𑀺𑀲𑁆𑀯𑀸𑀦 𑀆𑀬𑀦𑁆𑀢𑀁,_  
_𑀅𑀯𑁄𑀘𑀁 𑀅𑀫𑁆𑀩𑀲𑀺𑀜𑁆𑀘𑀓𑁄;_  
_𑀲𑀸𑀥𑀼 𑀢𑀁 𑀪𑀦𑁆𑀢𑁂 𑀦𑁆𑀳𑀸𑀧𑁂𑀬𑁆𑀬𑀁,_  
_𑀬𑀁 𑀫𑀫𑀲𑁆𑀲 𑀲𑀼𑀔𑀸𑀯𑀳𑀁𑁇_  


(1154.)

1002\. _𑀢𑀲𑁆𑀲 𑀫𑁂 𑀅𑀦𑀼𑀓𑀫𑁆𑀧𑀸𑀬,_  
_𑀦𑀺𑀓𑁆𑀔𑀺𑀧𑀺 𑀧𑀢𑁆𑀢𑀘𑀻𑀯𑀭𑀁;_  
_𑀦𑀺𑀲𑀻𑀤𑀺 𑀭𑀼𑀓𑁆𑀔𑀫𑀽𑀮𑀲𑁆𑀫𑀺𑀁,_  
_𑀙𑀸𑀬𑀸𑀬 𑀏𑀓𑀘𑀻𑀯𑀭𑁄𑁇_  


(1155.)

1003\. _𑀢𑀜𑁆𑀘 𑀅𑀘𑁆𑀙𑁂𑀦 𑀯𑀸𑀭𑀺𑀦𑀸,_  
_𑀧𑀲𑀦𑁆𑀦𑀫𑀸𑀦𑀲𑁄 𑀦𑀭𑁄;_  
_𑀦𑁆𑀳𑀸𑀧𑀬𑀻 𑀭𑀼𑀓𑁆𑀔𑀫𑀽𑀮𑀲𑁆𑀫𑀺𑀁,_  
_𑀙𑀸𑀬𑀸𑀬 𑀏𑀓𑀘𑀻𑀯𑀭𑀁𑁇_  


(1156.)

1004\. _𑀅𑀫𑁆𑀩𑁄 𑀘 𑀲𑀺𑀢𑁆𑀢𑁄 𑀲𑀫𑀡𑁄 𑀘 𑀦𑁆𑀳𑀸𑀧𑀺𑀢𑁄,_  
_𑀫𑀬𑀸 𑀘 𑀧𑀼𑀜𑁆𑀜𑀁 𑀧𑀲𑀼𑀢𑀁 𑀅𑀦𑀧𑁆𑀧𑀓𑀁;_  
_𑀇𑀢𑀺 𑀲𑁄 𑀧𑀻𑀢𑀺𑀬𑀸 𑀓𑀸𑀬𑀁,_  
_𑀲𑀩𑁆𑀩𑀁 𑀨𑀭𑀢𑀺 𑀅𑀢𑁆𑀢𑀦𑁄𑁇_  


(1157.)

1005\. _𑀢𑀤𑁂𑀯 𑀏𑀢𑁆𑀢𑀓𑀁 𑀓𑀫𑁆𑀫𑀁,_  
_𑀅𑀓𑀸𑀲𑀺𑀁 𑀢𑀸𑀬 𑀚𑀸𑀢𑀺𑀬𑀸;_  
_𑀧𑀳𑀸𑀬 𑀫𑀸𑀦𑀼𑀲𑀁 𑀤𑁂𑀳𑀁,_  
_𑀉𑀧𑀧𑀦𑁆𑀦𑁄𑀫𑁆𑀳𑀺 𑀦𑀦𑁆𑀤𑀦𑀁𑁇_  


(1158.)

1006\. _𑀦𑀦𑁆𑀤𑀦𑁂 𑀘 𑀯𑀦𑁂 𑀭𑀫𑁆𑀫𑁂,_  
_𑀦𑀸𑀦𑀸𑀤𑀺𑀚𑀕𑀡𑀸𑀬𑀼𑀢𑁂;_  
_𑀭𑀫𑀸𑀫𑀺 𑀦𑀘𑁆𑀘𑀕𑀻𑀢𑁂𑀳𑀺,_  
_𑀅𑀘𑁆𑀙𑀭𑀸𑀳𑀺 𑀧𑀼𑀭𑀓𑁆𑀔𑀢𑁄”𑀢𑀺𑁇_  


---

1007\. 𑀅𑀫𑁆𑀩𑀯𑀺𑀫𑀸𑀦𑀁 𑀧𑀜𑁆𑀘𑀫𑀁𑁇



[Go to previous page (2.3.4 Suvaṇṇavimānavatthu)](2.3.4.md) / [Go to parent page (2.3 Sunikkhittavagga)](../19Vv/2/2.3.md) / [Go to next page (2.3.6 Gopālavimānavatthu)](2.3.6.md)


