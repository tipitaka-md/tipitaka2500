
[Home](/) / [19Vv Vimānavatthupāḷi](/tipitaka/19Vv.md) / [2 Purisavimāna](/tipitaka/19Vv/2.md) / [2.3 Sunikkhittavagga](/tipitaka/19Vv/2/2.3.md)

# 𑁨𑁇𑁩𑁇𑁪 𑀲𑀼𑀯𑀡𑁆𑀡𑀯𑀺𑀫𑀸𑀦𑀯𑀢𑁆𑀣𑀼

### 𑀧𑀼𑀭𑀺𑀲𑀯𑀺𑀫𑀸𑀦

### 𑀲𑀼𑀦𑀺𑀓𑁆𑀔𑀺𑀢𑁆𑀢𑀯𑀕𑁆𑀕

### 𑀲𑀼𑀯𑀡𑁆𑀡𑀯𑀺𑀫𑀸𑀦𑀯𑀢𑁆𑀣𑀼

(1134.)

982\. _“𑀲𑁄𑀯𑀡𑁆𑀡𑀫𑀬𑁂 𑀧𑀩𑁆𑀩𑀢𑀲𑁆𑀫𑀺𑀁,_  
_𑀯𑀺𑀫𑀸𑀦𑀁 𑀲𑀩𑁆𑀩𑀢𑁄𑀧𑀪𑀁;_  
_𑀳𑁂𑀫𑀚𑀸𑀮𑀧𑀝𑀺𑀘𑁆𑀙𑀦𑁆𑀦𑀁,_  
_𑀓𑀺𑀗𑁆𑀓𑀺𑀡𑀺𑀚𑀸𑀮𑀓𑀧𑁆𑀧𑀺𑀢𑀁𑁇_  


(1135.)

983\. _𑀅𑀝𑁆𑀞𑀁𑀲𑀸 𑀲𑀼𑀓𑀢𑀸 𑀣𑀫𑁆𑀪𑀸,_  
_𑀲𑀩𑁆𑀩𑁂 𑀯𑁂𑀍𑀉𑀭𑀺𑀬𑀸𑀫𑀬𑀸;_  
_𑀏𑀓𑀫𑁂𑀓𑀸𑀬 𑀅𑀁𑀲𑀺𑀬𑀸,_  
_𑀭𑀢𑀦𑀸 𑀲𑀢𑁆𑀢 𑀦𑀺𑀫𑁆𑀫𑀺𑀢𑀸𑁇_  


(1136.)

984\. _𑀯𑁂𑀍𑀉𑀭𑀺𑀬𑀲𑀼𑀯𑀡𑁆𑀡𑀲𑁆𑀲,_  
_𑀨𑀮𑀺𑀓𑀸 𑀭𑀽𑀧𑀺𑀬𑀲𑁆𑀲 𑀘;_  
_𑀫𑀲𑀸𑀭𑀕𑀮𑁆𑀮𑀫𑀼𑀢𑁆𑀢𑀸𑀳𑀺,_  
_𑀮𑁄𑀳𑀺𑀢𑀗𑁆𑀕𑀫𑀡𑀻𑀳𑀺 𑀘𑁇_  


(1137.)

985\. _𑀘𑀺𑀢𑁆𑀭𑀸 𑀫𑀦𑁄𑀭𑀫𑀸 𑀪𑀽𑀫𑀺,_  
_𑀦 𑀢𑀢𑁆𑀣𑀼𑀤𑁆𑀥𑀁𑀲𑀢𑀻 𑀭𑀚𑁄;_  
_𑀕𑁄𑀧𑀸𑀦𑀲𑀻𑀕𑀡𑀸 𑀧𑀻𑀢𑀸,_  
_𑀓𑀽𑀝𑀁 𑀥𑀸𑀭𑁂𑀦𑁆𑀢𑀺 𑀦𑀺𑀫𑁆𑀫𑀺𑀢𑀸𑁇_  


(1138.)

986\. _𑀲𑁄𑀧𑀸𑀦𑀸𑀦𑀺 𑀘 𑀘𑀢𑁆𑀢𑀸𑀭𑀺,_  
_𑀦𑀺𑀫𑁆𑀫𑀺𑀢𑀸 𑀘𑀢𑀼𑀭𑁄 𑀤𑀺𑀲𑀸;_  
_𑀦𑀸𑀦𑀸𑀭𑀢𑀦𑀕𑀩𑁆𑀪𑁂𑀳𑀺,_  
_𑀆𑀤𑀺𑀘𑁆𑀘𑁄𑀯 𑀯𑀺𑀭𑁄𑀘𑀢𑀺𑁇_  


(1139.)

987\. _𑀯𑁂𑀤𑀺𑀬𑀸 𑀘𑀢𑀲𑁆𑀲𑁄 𑀢𑀢𑁆𑀣,_  
_𑀯𑀺𑀪𑀢𑁆𑀢𑀸 𑀪𑀸𑀕𑀲𑁄 𑀫𑀺𑀢𑀸;_  
_𑀤𑀤𑁆𑀤𑀮𑁆𑀮𑀫𑀸𑀦𑀸 𑀆𑀪𑀦𑁆𑀢𑀺,_  
_𑀲𑀫𑀦𑁆𑀢𑀸 𑀘𑀢𑀼𑀭𑁄 𑀤𑀺𑀲𑀸𑁇_  


(1140.)

988\. _𑀢𑀲𑁆𑀫𑀺𑀁 𑀯𑀺𑀫𑀸𑀦𑁂 𑀧𑀯𑀭𑁂,_  
_𑀤𑁂𑀯𑀧𑀼𑀢𑁆𑀢𑁄 𑀫𑀳𑀧𑁆𑀧𑀪𑁄;_  
_𑀅𑀢𑀺𑀭𑁄𑀘𑀲𑀺 𑀯𑀡𑁆𑀡𑁂𑀦,_  
_𑀉𑀤𑀬𑀦𑁆𑀢𑁄𑀯 𑀪𑀸𑀡𑀼𑀫𑀸𑁇_  


(1141.)

989\. _𑀤𑀸𑀦𑀲𑁆𑀲 𑀢𑁂 𑀇𑀤𑀁 𑀨𑀮𑀁,_  
_𑀅𑀣𑁄 𑀲𑀻𑀮𑀲𑁆𑀲 𑀯𑀸 𑀧𑀦;_  
_𑀅𑀣𑁄 𑀅𑀜𑁆𑀚𑀮𑀺𑀓𑀫𑁆𑀫𑀲𑁆𑀲,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(1142.)

990\. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(1143.)

991\. _“𑀅𑀳𑀁 𑀅𑀦𑁆𑀥𑀓𑀯𑀺𑀦𑁆𑀤𑀲𑁆𑀫𑀺𑀁,_  
_𑀩𑀼𑀤𑁆𑀥𑀲𑁆𑀲𑀸𑀤𑀺𑀘𑁆𑀘𑀩𑀦𑁆𑀥𑀼𑀦𑁄;_  
_𑀯𑀺𑀳𑀸𑀭𑀁 𑀲𑀢𑁆𑀣𑀼 𑀓𑀸𑀭𑁂𑀲𑀺𑀁,_  
_𑀧𑀲𑀦𑁆𑀦𑁄 𑀲𑁂𑀳𑀺 𑀧𑀸𑀡𑀺𑀪𑀺𑁇_  


(1144.)

992\. _𑀢𑀢𑁆𑀣 𑀕𑀦𑁆𑀥𑀜𑁆𑀘 𑀫𑀸𑀮𑀜𑁆𑀘,_  
_𑀧𑀘𑁆𑀘𑀬𑀜𑁆𑀘 𑀯𑀺𑀮𑁂𑀧𑀦𑀁;_  
_𑀯𑀺𑀳𑀸𑀭𑀁 𑀲𑀢𑁆𑀣𑀼 𑀅𑀤𑀸𑀲𑀺𑀁,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸;_  
_𑀢𑁂𑀦 𑀫𑀬𑁆𑀳𑀁 𑀇𑀤𑀁 𑀮𑀤𑁆𑀥𑀁,_  
_𑀯𑀲𑀁 𑀯𑀢𑁆𑀢𑁂𑀫𑀺 𑀦𑀦𑁆𑀤𑀦𑁂𑁇_  


(1145.)

993\. _𑀦𑀦𑁆𑀤𑀦𑁂 𑀘 𑀯𑀦𑁂 𑀭𑀫𑁆𑀫𑁂,_  
_𑀦𑀸𑀦𑀸𑀤𑀺𑀚𑀕𑀡𑀸𑀬𑀼𑀢𑁂;_  
_𑀭𑀫𑀸𑀫𑀺 𑀦𑀘𑁆𑀘𑀕𑀻𑀢𑁂𑀳𑀺,_  
_𑀅𑀘𑁆𑀙𑀭𑀸𑀳𑀺 𑀧𑀼𑀭𑀓𑁆𑀔𑀢𑁄”𑀢𑀺𑁇_  


---

994\. 𑀲𑀼𑀯𑀡𑁆𑀡𑀯𑀺𑀫𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (2.3.3 Maṇithūṇavimānavatthu)](/tipitaka/19Vv/2/2.3/2.3.3.md) / [Go to parent page (2.3 Sunikkhittavagga)](/tipitaka/19Vv/2/2.3.md) / [Go to next page (2.3.5 Ambavimānavatthu)](/tipitaka/19Vv/2/2.3/2.3.5.md)


