
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.3 Sunikkhittavagga](../2.3.md)

# 𑁨𑁇𑁩𑁇𑁧 𑀘𑀺𑀢𑁆𑀢𑀮𑀢𑀸𑀯𑀺𑀫𑀸𑀦𑀯𑀢𑁆𑀣𑀼

### 𑀧𑀼𑀭𑀺𑀲𑀯𑀺𑀫𑀸𑀦

### 𑀲𑀼𑀦𑀺𑀓𑁆𑀔𑀺𑀢𑁆𑀢𑀯𑀕𑁆𑀕

### 𑀘𑀺𑀢𑁆𑀢𑀮𑀢𑀸𑀯𑀺𑀫𑀸𑀦𑀯𑀢𑁆𑀣𑀼

(1114.)

963\. _“𑀬𑀣𑀸 𑀯𑀦𑀁 𑀘𑀺𑀢𑁆𑀢𑀮𑀢𑀁 𑀧𑀪𑀸𑀲𑀢𑀺,_  
_𑀉𑀬𑁆𑀬𑀸𑀦𑀲𑁂𑀝𑁆𑀞𑀁 𑀢𑀺𑀤𑀲𑀸𑀦𑀫𑀼𑀢𑁆𑀢𑀫𑀁;_  
_𑀢𑀣𑀽𑀧𑀫𑀁 𑀢𑀼𑀬𑁆𑀳𑀫𑀺𑀤𑀁 𑀯𑀺𑀫𑀸𑀦𑀁,_  
_𑀑𑀪𑀸𑀲𑀬𑀁 𑀢𑀺𑀝𑁆𑀞𑀢𑀺 𑀅𑀦𑁆𑀢𑀮𑀺𑀓𑁆𑀔𑁂𑁇_  


(1115.)

964\. _𑀤𑁂𑀯𑀺𑀤𑁆𑀥𑀺𑀧𑀢𑁆𑀢𑁄𑀲𑀺 𑀫𑀳𑀸𑀦𑀼𑀪𑀸𑀯𑁄,_  
_𑀫𑀦𑀼𑀲𑁆𑀲𑀪𑀽𑀢𑁄 𑀓𑀺𑀫𑀓𑀸𑀲𑀺 𑀧𑀼𑀜𑁆𑀜𑀁;_  
_𑀓𑁂𑀦𑀸𑀲𑀺 𑀏𑀯𑀁 𑀚𑀮𑀺𑀢𑀸𑀦𑀼𑀪𑀸𑀯𑁄,_  
_𑀯𑀡𑁆𑀡𑁄 𑀘 𑀢𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


(1116.)

965\. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(1117.)

966\. _“𑀅𑀳𑀁 𑀫𑀦𑀼𑀲𑁆𑀲𑁂𑀲𑀼 𑀫𑀦𑀼𑀲𑁆𑀲𑀪𑀽𑀢𑁄,_  
_𑀤𑀮𑀺𑀤𑁆𑀤𑁄 𑀅𑀢𑀸𑀡𑁄 𑀓𑀧𑀡𑁄 𑀓𑀫𑁆𑀫𑀓𑀭𑁄 𑀅𑀳𑁄𑀲𑀺𑀁;_  
_𑀚𑀺𑀡𑁆𑀡𑁂 𑀘 𑀫𑀸𑀢𑀸𑀧𑀺𑀢𑀭𑁄 𑀅𑀪𑀸𑀭𑀺𑀁,_  
_𑀧𑀺𑀬𑀸 𑀘 𑀫𑁂 𑀲𑀻𑀮𑀯𑀦𑁆𑀢𑁄 𑀅𑀳𑁂𑀲𑀼𑀁;_  
_𑀅𑀦𑁆𑀦𑀜𑁆𑀘 𑀧𑀸𑀦𑀜𑁆𑀘 𑀧𑀲𑀦𑁆𑀦𑀘𑀺𑀢𑁆𑀢𑁄,_  
_𑀲𑀓𑁆𑀓𑀘𑁆𑀘 𑀤𑀸𑀦𑀁 𑀯𑀺𑀧𑀼𑀮𑀁 𑀅𑀤𑀸𑀲𑀺𑀁𑁇_  


(1118--1119.)

967\. _𑀢𑁂𑀦 𑀫𑁂𑀢𑀸𑀤𑀺𑀲𑁄 𑀯𑀡𑁆𑀡𑁄,_  
_…𑀧𑁂…_  
_𑀯𑀡𑁆𑀡𑁄 𑀘 𑀫𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


---

968\. 𑀘𑀺𑀢𑁆𑀢𑀮𑀢𑀸𑀯𑀺𑀫𑀸𑀦𑀁 𑀧𑀞𑀫𑀁𑁇



[Go to previous page (2.3 Sunikkhittavagga)](../2.3.md) / [Go to parent page (2.3 Sunikkhittavagga)](../2.3.md) / [Go to next page (2.3.2 Nandanavimānavatthu)](2.3.2.md)


