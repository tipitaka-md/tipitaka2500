
[Home](/) / [19Vv Vimānavatthupāḷi](/tipitaka/19Vv.md) / [2 Purisavimāna](/tipitaka/19Vv/2.md) / [2.3 Sunikkhittavagga](/tipitaka/19Vv/2/2.3.md)

# 2.3.3 Maṇithūṇavimānavatthu

### Purisavimāna

### Sunikkhittavagga

### Maṇithūṇavimānavatthu

(1126.)

975\. _“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  


(1127.)

976\. _Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Dibbā rasā kāmaguṇettha pañca,_  
_Nāriyo ca naccanti suvaṇṇachannā._  


(1128--1129.)

977\. _Kena tetādiso vaṇṇo,_  
_…pe…_  
_vaṇṇo ca te sabbadisā pabhāsatī”ti._  


(1130.)

978\. _So devaputto attamano,_  
_…pe…_  
_yassa kammassidaṃ phalaṃ._  


(1131.)

979\. _“Ahaṃ manussesu manussabhūto,_  
_Vivane pathe saṅkamanaṃ akāsiṃ;_  
_Ārāmarukkhāni ca ropayissaṃ,_  
_Piyā ca me sīlavanto ahesuṃ;_  
_Annañca pānañca pasannacitto,_  
_Sakkacca dānaṃ vipulaṃ adāsiṃ._  


(1132--1133.)

980\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

981\. Maṇithūṇavimānaṃ tatiyaṃ.



[Go to previous page (2.3.2 Nandanavimānavatthu)](/tipitaka/19Vv/2/2.3/2.3.2.md) / [Go to parent page (2.3 Sunikkhittavagga)](/tipitaka/19Vv/2/2.3.md) / [Go to next page (2.3.4 Suvaṇṇavimānavatthu)](/tipitaka/19Vv/2/2.3/2.3.4.md)


