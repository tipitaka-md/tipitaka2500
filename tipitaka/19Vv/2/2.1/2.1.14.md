
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 𑁨𑁇𑁧𑁇𑁧𑁪 𑀫𑀳𑀸𑀭𑀣𑀯𑀺𑀫𑀸𑀦𑀯𑀢𑁆𑀣𑀼

### 𑀧𑀼𑀭𑀺𑀲𑀯𑀺𑀫𑀸𑀦

### 𑀫𑀳𑀸𑀭𑀣𑀯𑀕𑁆𑀕

### 𑀫𑀳𑀸𑀭𑀣𑀯𑀺𑀫𑀸𑀦𑀯𑀢𑁆𑀣𑀼

(1015.)

859\. _“𑀲𑀳𑀲𑁆𑀲𑀬𑀼𑀢𑁆𑀢𑀁 𑀳𑀬𑀯𑀸𑀳𑀦𑀁 𑀲𑀼𑀪𑀁,_  
_𑀆𑀭𑀼𑀬𑁆𑀳𑀺𑀫𑀁 𑀲𑀦𑁆𑀤𑀦𑀁 𑀦𑁂𑀓𑀘𑀺𑀢𑁆𑀢𑀁;_  
_𑀉𑀬𑁆𑀬𑀸𑀦𑀪𑀽𑀫𑀺𑀁 𑀅𑀪𑀺𑀢𑁄 𑀅𑀦𑀼𑀓𑁆𑀓𑀫𑀁,_  
_𑀧𑀼𑀭𑀺𑀦𑁆𑀤𑀤𑁄 𑀪𑀽𑀢𑀧𑀢𑀻𑀯 𑀯𑀸𑀲𑀯𑁄𑁇_  


(1016.)

860\. _𑀲𑁄𑀯𑀡𑁆𑀡𑀫𑀬𑀸 𑀢𑁂 𑀭𑀣𑀓𑀼𑀩𑁆𑀩𑀭𑀸 𑀉𑀪𑁄,_  
_𑀨𑀮𑁂𑀳𑀺 𑀅𑀁𑀲𑁂𑀳𑀺 𑀅𑀢𑀻𑀯 𑀲𑀗𑁆𑀕𑀢𑀸;_  
_𑀲𑀼𑀚𑀸𑀢𑀕𑀼𑀫𑁆𑀩𑀸 𑀦𑀭𑀯𑀻𑀭𑀦𑀺𑀝𑁆𑀞𑀺𑀢𑀸,_  
_𑀯𑀺𑀭𑁄𑀘𑀢𑀻 𑀧𑀦𑁆𑀦𑀭𑀲𑁂𑀯 𑀘𑀦𑁆𑀤𑁄𑁇_  


(1017.)

861\. _𑀲𑀼𑀯𑀡𑁆𑀡𑀚𑀸𑀮𑀸𑀯𑀢𑀢𑁄 𑀭𑀣𑁄 𑀅𑀬𑀁,_  
_𑀩𑀳𑀽𑀳𑀺 𑀦𑀸𑀦𑀸𑀭𑀢𑀦𑁂𑀳𑀺 𑀘𑀺𑀢𑁆𑀢𑀺𑀢𑁄;_  
_𑀲𑀼𑀦𑀦𑁆𑀤𑀺𑀖𑁄𑀲𑁄 𑀘 𑀲𑀼𑀪𑀲𑁆𑀲𑀭𑁄 𑀘,_  
_𑀯𑀺𑀭𑁄𑀘𑀢𑀻 𑀘𑀸𑀫𑀭𑀳𑀢𑁆𑀣𑀩𑀸𑀳𑀼𑀪𑀺𑁇_  


(1018.)

862\. _𑀇𑀫𑀸 𑀘 𑀦𑀸𑀪𑁆𑀬𑁄 𑀫𑀦𑀲𑀸𑀪𑀺𑀦𑀺𑀫𑁆𑀫𑀺𑀢𑀸,_  
_𑀭𑀣𑀲𑁆𑀲 𑀧𑀸𑀤𑀦𑁆𑀢𑀭𑀫𑀚𑁆𑀛𑀪𑀽𑀲𑀺𑀢𑀸;_  
_𑀇𑀫𑀸 𑀘 𑀦𑀸𑀪𑁆𑀬𑁄 𑀲𑀢𑀭𑀸𑀚𑀺𑀘𑀺𑀢𑁆𑀢𑀺𑀢𑀸,_  
_𑀲𑀢𑁂𑀭𑀢𑀸 𑀯𑀺𑀚𑁆𑀚𑀼𑀭𑀺𑀯𑀧𑁆𑀧𑀪𑀸𑀲𑀭𑁂𑁇_  


(1019.)

863\. _𑀅𑀦𑁂𑀓𑀘𑀺𑀢𑁆𑀢𑀸𑀯𑀢𑀢𑁄 𑀭𑀣𑁄 𑀅𑀬𑀁,_  
_𑀧𑀼𑀣𑀽 𑀘 𑀦𑁂𑀫𑀻 𑀘 𑀲𑀳𑀲𑁆𑀲𑀭𑀁𑀲𑀺𑀓𑁄;_  
_𑀢𑁂𑀲𑀁 𑀲𑀭𑁄 𑀲𑀼𑀬𑁆𑀬𑀢𑀺 𑀯𑀕𑁆𑀕𑀼𑀭𑀽𑀧𑁄,_  
_𑀧𑀜𑁆𑀘𑀗𑁆𑀕𑀺𑀓𑀁 𑀢𑀽𑀭𑀺𑀬𑀫𑀺𑀯𑀧𑁆𑀧𑀯𑀸𑀤𑀺𑀢𑀁𑁇_  


(1020.)

864\. _𑀲𑀺𑀭𑀲𑁆𑀫𑀺𑀁 𑀘𑀺𑀢𑁆𑀢𑀁 𑀫𑀡𑀺𑀘𑀦𑁆𑀤𑀓𑀧𑁆𑀧𑀺𑀢𑀁,_  
_𑀲𑀤𑀸 𑀯𑀺𑀲𑀼𑀤𑁆𑀥𑀁 𑀭𑀼𑀘𑀺𑀭𑀁 𑀧𑀪𑀲𑁆𑀲𑀭𑀁;_  
_𑀲𑀼𑀯𑀡𑁆𑀡𑀭𑀸𑀚𑀻𑀳𑀺 𑀅𑀢𑀻𑀯 𑀲𑀗𑁆𑀕𑀢𑀁,_  
_𑀯𑁂𑀍𑀉𑀭𑀺𑀬𑀭𑀸𑀚𑀻𑀯 𑀅𑀢𑀻𑀯 𑀲𑁄𑀪𑀢𑀺𑁇_  


(1021.)

865\. _𑀇𑀫𑁂 𑀘 𑀯𑀸𑀍𑀈 𑀫𑀡𑀺𑀘𑀦𑁆𑀤𑀓𑀧𑁆𑀧𑀺𑀢𑀸,_  
_𑀆𑀭𑁄𑀳𑀓𑀫𑁆𑀩𑀽 𑀲𑀼𑀚𑀯𑀸 𑀩𑁆𑀭𑀳𑀽𑀧𑀫𑀸;_  
_𑀩𑁆𑀭𑀳𑀸 𑀫𑀳𑀦𑁆𑀢𑀸 𑀩𑀮𑀺𑀦𑁄 𑀫𑀳𑀸𑀚𑀯𑀸,_  
_𑀫𑀦𑁄 𑀢𑀯𑀜𑁆𑀜𑀸𑀬 𑀢𑀣𑁂𑀯 𑀲𑀺𑀁𑀲𑀭𑁂𑁇_  


(1022.)

866\. _𑀇𑀫𑁂 𑀘 𑀲𑀩𑁆𑀩𑁂 𑀲𑀳𑀺𑀢𑀸 𑀘𑀢𑀼𑀓𑁆𑀓𑀫𑀸,_  
_𑀫𑀦𑁄 𑀢𑀯𑀜𑁆𑀜𑀸𑀬 𑀢𑀣𑁂𑀯 𑀲𑀺𑀁𑀲𑀭𑁂;_  
_𑀲𑀫𑀁 𑀯𑀳𑀦𑁆𑀢𑀻 𑀫𑀼𑀤𑀼𑀓𑀸 𑀅𑀦𑀼𑀤𑁆𑀥𑀢𑀸,_  
_𑀆𑀫𑁄𑀤𑀫𑀸𑀦𑀸 𑀢𑀼𑀭𑀕𑀸𑀦𑀫𑀼𑀢𑁆𑀢𑀫𑁇_  


(1023.)

867\. _𑀥𑀼𑀦𑀦𑁆𑀢𑀺 𑀯𑀕𑁆𑀕𑀦𑁆𑀢𑀺 𑀧𑀢𑀦𑁆𑀢𑀺 𑀘𑀫𑁆𑀩𑀭𑁂,_  
_𑀅𑀩𑁆𑀪𑀼𑀤𑁆𑀥𑀼𑀦𑀦𑁆𑀢𑀸 𑀲𑀼𑀓𑀢𑁂 𑀧𑀺𑀍𑀅𑀦𑁆𑀥𑀦𑁂;_  
_𑀢𑁂𑀲𑀁 𑀲𑀭𑁄 𑀲𑀼𑀬𑁆𑀬𑀢𑀺 𑀯𑀕𑁆𑀕𑀼𑀭𑀽𑀧𑁄,_  
_𑀧𑀜𑁆𑀘𑀗𑁆𑀕𑀺𑀓𑀁 𑀢𑀽𑀭𑀺𑀬𑀫𑀺𑀯𑀧𑁆𑀧𑀯𑀸𑀤𑀺𑀢𑀁𑁇_  


(1024.)

868\. _𑀭𑀣𑀲𑁆𑀲 𑀖𑁄𑀲𑁄 𑀅𑀧𑀺𑀍𑀅𑀦𑁆𑀥𑀦𑀸𑀦 𑀘,_  
_𑀔𑀼𑀭𑀲𑁆𑀲 𑀦𑀸𑀤𑁄 𑀅𑀪𑀺𑀳𑀺𑀁𑀲𑀦𑀸𑀬 𑀘;_  
_𑀖𑁄𑀲𑁄 𑀲𑀼𑀯𑀕𑁆𑀕𑀽 𑀲𑀫𑀺𑀢𑀲𑁆𑀲 𑀲𑀼𑀬𑁆𑀬𑀢𑀺,_  
_𑀕𑀦𑁆𑀥𑀩𑁆𑀩𑀢𑀽𑀭𑀺𑀬𑀸𑀦𑀺 𑀯𑀺𑀘𑀺𑀢𑁆𑀭𑀲𑀁𑀯𑀦𑁂𑁇_  


(1025.)

869\. _𑀭𑀣𑁂 𑀞𑀺𑀢𑀸 𑀢𑀸 𑀫𑀺𑀕𑀫𑀦𑁆𑀤𑀮𑁄𑀘𑀦𑀸,_  
_𑀆𑀍𑀆𑀭𑀧𑀫𑁆𑀳𑀸 𑀳𑀲𑀺𑀢𑀸 𑀧𑀺𑀬𑀁𑀯𑀤𑀸;_  
_𑀯𑁂𑀍𑀉𑀭𑀺𑀬𑀚𑀸𑀮𑀸𑀯𑀢𑀢𑀸 𑀢𑀦𑀼𑀘𑁆𑀙𑀯𑀸,_  
_𑀲𑀤𑁂𑀯 𑀕𑀦𑁆𑀥𑀩𑁆𑀩𑀲𑀽𑀭𑀕𑁆𑀕𑀧𑀽𑀚𑀺𑀢𑀸𑁇_  


(1026.)

870\. _𑀢𑀸 𑀭𑀢𑁆𑀢𑀭𑀢𑁆𑀢𑀫𑁆𑀩𑀭𑀧𑀻𑀢𑀯𑀸𑀲𑀲𑀸,_  
_𑀯𑀺𑀲𑀸𑀮𑀦𑁂𑀢𑁆𑀢𑀸 𑀅𑀪𑀺𑀭𑀢𑁆𑀢𑀮𑁄𑀘𑀦𑀸;_  
_𑀓𑀼𑀮𑁂 𑀲𑀼𑀚𑀸𑀢𑀸 𑀲𑀼𑀢𑀦𑀽 𑀲𑀼𑀘𑀺𑀫𑁆𑀳𑀺𑀢𑀸,_  
_𑀭𑀣𑁂 𑀞𑀺𑀢𑀸 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸𑁇_  


(1027.)

871\. _𑀢𑀸 𑀓𑀫𑁆𑀩𑀼𑀓𑁂𑀬𑀽𑀭𑀥𑀭𑀸 𑀲𑀼𑀯𑀸𑀲𑀲𑀸,_  
_𑀲𑀼𑀫𑀚𑁆𑀛𑀺𑀫𑀸 𑀊𑀭𑀼𑀣𑀦𑀽𑀧𑀧𑀦𑁆𑀦𑀸;_  
_𑀯𑀝𑁆𑀝𑀗𑁆𑀕𑀼𑀮𑀺𑀬𑁄 𑀲𑀼𑀫𑀼𑀔𑀸 𑀲𑀼𑀤𑀲𑁆𑀲𑀦𑀸,_  
_𑀭𑀣𑁂 𑀞𑀺𑀢𑀸 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸𑁇_  


(1028.)

872\. _𑀅𑀜𑁆𑀜𑀸 𑀲𑀼𑀯𑁂𑀡𑀻 𑀲𑀼𑀲𑀼 𑀫𑀺𑀲𑁆𑀲𑀓𑁂𑀲𑀺𑀬𑁄,_  
_𑀲𑀫𑀁 𑀯𑀺𑀪𑀢𑁆𑀢𑀸𑀳𑀺 𑀧𑀪𑀲𑁆𑀲𑀭𑀸𑀳𑀺 𑀘;_  
_𑀅𑀦𑀼𑀩𑁆𑀩𑀢𑀸 𑀢𑀸 𑀢𑀯 𑀫𑀸𑀦𑀲𑁂 𑀭𑀢𑀸,_  
_𑀭𑀣𑁂 𑀞𑀺𑀢𑀸 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸𑁇_  


(1029.)

873\. _𑀆𑀯𑁂𑀍𑀇𑀦𑀺𑀬𑁄 𑀧𑀤𑀼𑀫𑀼𑀧𑁆𑀧𑀮𑀘𑁆𑀙𑀤𑀸,_  
_𑀅𑀮𑀗𑁆𑀓𑀢𑀸 𑀘𑀦𑁆𑀤𑀦𑀲𑀸𑀭𑀯𑀸𑀲𑀺𑀢𑀸;_  
_𑀅𑀦𑀼𑀩𑁆𑀩𑀢𑀸 𑀢𑀸 𑀢𑀯 𑀫𑀸𑀦𑀲𑁂 𑀭𑀢𑀸,_  
_𑀭𑀣𑁂 𑀞𑀺𑀢𑀸 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸𑁇_  


(1030.)

874\. _𑀢𑀸 𑀫𑀸𑀮𑀺𑀦𑀺𑀬𑁄 𑀧𑀤𑀼𑀫𑀼𑀧𑁆𑀧𑀮𑀘𑁆𑀙𑀤𑀸,_  
_𑀅𑀮𑀗𑁆𑀓𑀢𑀸 𑀘𑀦𑁆𑀤𑀦𑀲𑀸𑀭𑀯𑀸𑀲𑀺𑀢𑀸;_  
_𑀅𑀦𑀼𑀩𑁆𑀩𑀢𑀸 𑀢𑀸 𑀢𑀯 𑀫𑀸𑀦𑀲𑁂 𑀭𑀢𑀸,_  
_𑀭𑀣𑁂 𑀞𑀺𑀢𑀸 𑀧𑀜𑁆𑀚𑀮𑀺𑀓𑀸 𑀉𑀧𑀝𑁆𑀞𑀺𑀢𑀸𑁇_  


(1031.)

875\. _𑀓𑀡𑁆𑀞𑁂𑀲𑀼 𑀢𑁂 𑀬𑀸𑀦𑀺 𑀧𑀺𑀍𑀅𑀦𑁆𑀥𑀦𑀸𑀦𑀺,_  
_𑀳𑀢𑁆𑀣𑁂𑀲𑀼 𑀧𑀸𑀤𑁂𑀲𑀼 𑀢𑀣𑁂𑀯 𑀲𑀻𑀲𑁂;_  
_𑀑𑀪𑀸𑀲𑀬𑀦𑁆𑀢𑀻 𑀤𑀲 𑀲𑀩𑁆𑀩𑀲𑁄 𑀤𑀺𑀲𑀸,_  
_𑀅𑀩𑁆𑀪𑀼𑀤𑁆𑀤𑀬𑀁 𑀲𑀸𑀭𑀤𑀺𑀓𑁄𑀯 𑀪𑀸𑀡𑀼𑀫𑀸𑁇_  


(1032.)

876\. _𑀯𑀸𑀢𑀲𑁆𑀲 𑀯𑁂𑀕𑁂𑀦 𑀘 𑀲𑀫𑁆𑀧𑀓𑀫𑁆𑀧𑀺𑀢𑀸,_  
_𑀪𑀼𑀚𑁂𑀲𑀼 𑀫𑀸𑀮𑀸 𑀅𑀧𑀺𑀍𑀅𑀦𑁆𑀥𑀦𑀸𑀦𑀺 𑀘;_  
_𑀫𑀼𑀜𑁆𑀘𑀦𑁆𑀢𑀺 𑀖𑁄𑀲𑀁 𑀭𑀼𑀘𑀺𑀭𑀁 𑀲𑀼𑀘𑀺𑀁 𑀲𑀼𑀪𑀁,_  
_𑀲𑀩𑁆𑀩𑁂𑀳𑀺 𑀯𑀺𑀜𑁆𑀜𑀽𑀳𑀺 𑀲𑀼𑀢𑀩𑁆𑀩𑀭𑀽𑀧𑀁𑁇_  


(1033.)

877\. _𑀉𑀬𑁆𑀬𑀸𑀦𑀪𑀽𑀫𑁆𑀬𑀸 𑀘 𑀤𑀼𑀯𑀤𑁆𑀥𑀢𑁄 𑀞𑀺𑀢𑀸,_  
_𑀭𑀣𑀸 𑀘 𑀦𑀸𑀕𑀸 𑀢𑀽𑀭𑀺𑀬𑀸𑀦𑀺 𑀘 𑀲𑀭𑁄;_  
_𑀢𑀫𑁂𑀯 𑀤𑁂𑀯𑀺𑀦𑁆𑀤 𑀧𑀫𑁄𑀤𑀬𑀦𑁆𑀢𑀺,_  
_𑀯𑀻𑀡𑀸 𑀬𑀣𑀸 𑀧𑁄𑀓𑁆𑀔𑀭𑀧𑀢𑁆𑀢𑀩𑀸𑀳𑀼𑀪𑀺𑁇_  


(1034.)

878\. _𑀇𑀫𑀸𑀲𑀼 𑀯𑀻𑀡𑀸𑀲𑀼 𑀩𑀳𑀽𑀲𑀼 𑀯𑀕𑁆𑀕𑀽𑀲𑀼,_  
_𑀫𑀦𑀼𑀜𑁆𑀜𑀭𑀽𑀧𑀸𑀲𑀼 𑀳𑀤𑀬𑁂𑀭𑀺𑀢𑀁 𑀧𑀻𑀢𑀺𑀁;_  
_𑀧𑀯𑀚𑁆𑀚𑀫𑀸𑀦𑀸𑀲𑀼 𑀅𑀢𑀻𑀯 𑀅𑀘𑁆𑀙𑀭𑀸,_  
_𑀪𑀫𑀦𑁆𑀢𑀺 𑀓𑀜𑁆𑀜𑀸 𑀧𑀤𑀼𑀫𑁂𑀲𑀼 𑀲𑀺𑀓𑁆𑀔𑀺𑀢𑀸𑁇_  


(1035.)

879\. _𑀬𑀤𑀸 𑀘 𑀕𑀻𑀢𑀸𑀦𑀺 𑀘 𑀯𑀸𑀤𑀺𑀢𑀸𑀦𑀺 𑀘,_  
_𑀦𑀘𑁆𑀘𑀸𑀦𑀺 𑀘𑀺𑀫𑀸𑀦𑀺 𑀲𑀫𑁂𑀦𑁆𑀢𑀺 𑀏𑀓𑀢𑁄;_  
_𑀅𑀣𑁂𑀢𑁆𑀣 𑀦𑀘𑁆𑀘𑀦𑁆𑀢𑀺 𑀅𑀣𑁂𑀢𑁆𑀣 𑀅𑀘𑁆𑀙𑀭𑀸,_  
_𑀑𑀪𑀸𑀲𑀬𑀦𑁆𑀢𑀻 𑀉𑀪𑀢𑁄 𑀯𑀭𑀺𑀢𑁆𑀣𑀺𑀬𑁄𑁇_  


(1036.)

880\. _𑀲𑁄 𑀫𑁄𑀤𑀲𑀺 𑀢𑀽𑀭𑀺𑀬𑀕𑀡𑀧𑁆𑀧𑀩𑁄𑀥𑀦𑁄,_  
_𑀫𑀳𑀻𑀬𑀫𑀸𑀦𑁄 𑀯𑀚𑀺𑀭𑀸𑀯𑀼𑀥𑁄𑀭𑀺𑀯;_  
_𑀇𑀫𑀸𑀲𑀼 𑀯𑀻𑀡𑀸𑀲𑀼 𑀩𑀳𑀽𑀲𑀼 𑀯𑀕𑁆𑀕𑀽𑀲𑀼,_  
_𑀫𑀦𑀼𑀜𑁆𑀜𑀭𑀽𑀧𑀸𑀲𑀼 𑀳𑀤𑀬𑁂𑀭𑀺𑀢𑀁 𑀧𑀻𑀢𑀺𑀁𑁇_  


(1037.)

881\. _𑀓𑀺𑀁 𑀢𑁆𑀯𑀁 𑀧𑀼𑀭𑁂 𑀓𑀫𑁆𑀫𑀫𑀓𑀸𑀲𑀺 𑀅𑀢𑁆𑀢𑀦𑀸,_  
_𑀫𑀦𑀼𑀲𑁆𑀲𑀪𑀽𑀢𑁄 𑀧𑀼𑀭𑀺𑀫𑀸𑀬 𑀚𑀸𑀢𑀺𑀬𑀸;_  
_𑀉𑀧𑁄𑀲𑀣𑀁 𑀓𑀁 𑀯𑀸 𑀢𑀼𑀯𑀁 𑀉𑀧𑀸𑀯𑀲𑀺,_  
_𑀓𑀁 𑀥𑀫𑁆𑀫𑀘𑀭𑀺𑀬𑀁 𑀯𑀢𑀫𑀸𑀪𑀺𑀭𑁄𑀘𑀬𑀺𑁇_  


(1038.)

882\. _𑀦𑀬𑀻𑀤𑀫𑀧𑁆𑀧𑀲𑁆𑀲 𑀓𑀢𑀲𑁆𑀲 𑀓𑀫𑁆𑀫𑀼𑀦𑁄,_  
_𑀧𑀼𑀩𑁆𑀩𑁂 𑀲𑀼𑀘𑀺𑀡𑁆𑀡𑀲𑁆𑀲 𑀉𑀧𑁄𑀲𑀣𑀲𑁆𑀲 𑀯𑀸;_  
_𑀇𑀤𑁆𑀥𑀸𑀦𑀼𑀪𑀸𑀯𑁄 𑀯𑀺𑀧𑀼𑀮𑁄 𑀅𑀬𑀁 𑀢𑀯,_  
_𑀬𑀁 𑀤𑁂𑀯𑀲𑀗𑁆𑀖𑀁 𑀅𑀪𑀺𑀭𑁄𑀘𑀲𑁂 𑀪𑀼𑀲𑀁𑁇_  


(1039.)

883\. _𑀤𑀸𑀦𑀲𑁆𑀲 𑀢𑁂 𑀇𑀤𑀁 𑀨𑀮𑀁,_  
_𑀅𑀣𑁄 𑀲𑀻𑀮𑀲𑁆𑀲 𑀯𑀸 𑀧𑀦;_  
_𑀅𑀣𑁄 𑀅𑀜𑁆𑀚𑀮𑀺𑀓𑀫𑁆𑀫𑀲𑁆𑀲,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑀢𑀺𑁇_  


(1040.)

884\. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_𑀫𑁄𑀕𑁆𑀕𑀮𑁆𑀮𑀸𑀦𑁂𑀦 𑀧𑀼𑀘𑁆𑀙𑀺𑀢𑁄;_  
_𑀧𑀜𑁆𑀳𑀁 𑀧𑀼𑀝𑁆𑀞𑁄 𑀯𑀺𑀬𑀸𑀓𑀸𑀲𑀺,_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀦𑁆𑀢𑀺𑁇_  


(1041.)

885\. _“𑀚𑀺𑀢𑀺𑀦𑁆𑀤𑁆𑀭𑀺𑀬𑀁 𑀩𑀼𑀤𑁆𑀥𑀫𑀦𑁄𑀫𑀦𑀺𑀓𑁆𑀓𑀫𑀁,_  
_𑀦𑀭𑀼𑀢𑁆𑀢𑀫𑀁 𑀓𑀲𑁆𑀲𑀧𑀫𑀕𑁆𑀕𑀧𑀼𑀕𑁆𑀕𑀮𑀁;_  
_𑀅𑀯𑀸𑀧𑀼𑀭𑀦𑁆𑀢𑀁 𑀅𑀫𑀢𑀲𑁆𑀲 𑀤𑁆𑀯𑀸𑀭𑀁,_  
_𑀤𑁂𑀯𑀸𑀢𑀺𑀤𑁂𑀯𑀁 𑀲𑀢𑀧𑀼𑀜𑁆𑀜𑀮𑀓𑁆𑀔𑀡𑀁𑁇_  


(1042.)

886\. _𑀢𑀫𑀤𑁆𑀤𑀲𑀁 𑀓𑀼𑀜𑁆𑀚𑀭𑀫𑁄𑀖𑀢𑀺𑀡𑁆𑀡𑀁,_  
_𑀲𑀼𑀯𑀡𑁆𑀡𑀲𑀺𑀗𑁆𑀕𑀻𑀦𑀤𑀩𑀺𑀫𑁆𑀩𑀲𑀸𑀤𑀺𑀲𑀁;_  
_𑀤𑀺𑀲𑁆𑀯𑀸𑀦 𑀢𑀁 𑀔𑀺𑀧𑁆𑀧𑀫𑀳𑀼𑀁 𑀲𑀼𑀘𑀻𑀫𑀦𑁄,_  
_𑀢𑀫𑁂𑀯 𑀤𑀺𑀲𑁆𑀯𑀸𑀦 𑀲𑀼𑀪𑀸𑀲𑀺𑀢𑀤𑁆𑀥𑀚𑀁𑁇_  


(1043.)

887\. _𑀢𑀫𑀦𑁆𑀦𑀧𑀸𑀦𑀁 𑀅𑀣𑀯𑀸𑀧𑀺 𑀘𑀻𑀯𑀭𑀁,_  
_𑀲𑀼𑀘𑀺𑀁 𑀧𑀡𑀻𑀢𑀁 𑀭𑀲𑀲𑀸 𑀉𑀧𑁂𑀢𑀁;_  
_𑀧𑀼𑀧𑁆𑀨𑀸𑀪𑀺𑀓𑁆𑀓𑀺𑀡𑀫𑁆𑀳𑀺 𑀲𑀓𑁂 𑀦𑀺𑀯𑁂𑀲𑀦𑁂,_  
_𑀧𑀢𑀺𑀝𑁆𑀞𑀧𑁂𑀲𑀺𑀁 𑀲 𑀅𑀲𑀗𑁆𑀕𑀫𑀸𑀦𑀲𑁄𑁇_  


(1044.)

888\. _𑀢𑀫𑀦𑁆𑀦𑀧𑀸𑀦𑁂𑀦 𑀘 𑀘𑀻𑀯𑀭𑁂𑀦 𑀘,_  
_𑀔𑀚𑁆𑀚𑁂𑀦 𑀪𑁄𑀚𑁆𑀚𑁂𑀦 𑀘 𑀲𑀸𑀬𑀦𑁂𑀦 𑀘;_  
_𑀲𑀦𑁆𑀢𑀧𑁆𑀧𑀬𑀺𑀢𑁆𑀯𑀸 𑀤𑁆𑀯𑀺𑀧𑀤𑀸𑀦𑀫𑀼𑀢𑁆𑀢𑀫𑀁,_  
_𑀲𑁄 𑀲𑀕𑁆𑀕𑀲𑁄 𑀤𑁂𑀯𑀧𑀼𑀭𑁂 𑀭𑀫𑀸𑀫𑀳𑀁𑁇_  


(1045.)

889\. _𑀏𑀢𑁂𑀦𑀼𑀧𑀸𑀬𑁂𑀦 𑀇𑀫𑀁 𑀦𑀺𑀭𑀕𑁆𑀕𑀍𑀅𑀁,_  
_𑀬𑀜𑁆𑀜𑀁 𑀬𑀚𑀺𑀢𑁆𑀯𑀸 𑀢𑀺𑀯𑀺𑀥𑀁 𑀯𑀺𑀲𑀼𑀤𑁆𑀥𑀁;_  
_𑀧𑀳𑀸𑀬𑀳𑀁 𑀫𑀸𑀦𑀼𑀲𑀓𑀁 𑀲𑀫𑀼𑀲𑁆𑀲𑀬𑀁,_  
_𑀇𑀦𑁆𑀤𑀽𑀧𑀫𑁄 𑀤𑁂𑀯𑀧𑀼𑀭𑁂 𑀭𑀫𑀸𑀫𑀳𑀁𑁇_  


(1046.)

890\. _𑀆𑀬𑀼𑀜𑁆𑀘 𑀯𑀡𑁆𑀡𑀜𑁆𑀘 𑀲𑀼𑀔𑀁 𑀩𑀮𑀜𑁆𑀘,_  
_𑀧𑀡𑀻𑀢𑀭𑀽𑀧𑀁 𑀅𑀪𑀺𑀓𑀗𑁆𑀔𑀢𑀸 𑀫𑀼𑀦𑀺;_  
_𑀅𑀦𑁆𑀦𑀜𑁆𑀘 𑀧𑀸𑀦𑀜𑁆𑀘 𑀩𑀳𑀼𑀁 𑀲𑀼𑀲𑀗𑁆𑀔𑀢𑀁,_  
_𑀧𑀢𑀺𑀝𑁆𑀞𑀧𑁂𑀢𑀩𑁆𑀩𑀫𑀲𑀗𑁆𑀕𑀫𑀸𑀦𑀲𑁂𑁇_  


(1047.)

891\. _𑀦𑀬𑀺𑀫𑀲𑁆𑀫𑀺𑀁 𑀮𑁄𑀓𑁂 𑀧𑀭𑀲𑁆𑀫𑀺𑀁 𑀯𑀸 𑀧𑀦,_  
_𑀩𑀼𑀤𑁆𑀥𑁂𑀦 𑀲𑁂𑀝𑁆𑀞𑁄 𑀯 𑀲𑀫𑁄 𑀯 𑀯𑀺𑀚𑁆𑀚𑀢𑀺;_  
_𑀆𑀳𑀼𑀦𑁂𑀬𑁆𑀬𑀸𑀦𑀁 𑀧𑀭𑀫𑀸𑀳𑀼𑀢𑀺𑀁 𑀕𑀢𑁄,_  
_𑀧𑀼𑀜𑁆𑀜𑀢𑁆𑀣𑀺𑀓𑀸𑀦𑀁 𑀯𑀺𑀧𑀼𑀮𑀧𑁆𑀨𑀮𑁂𑀲𑀺𑀦𑀦𑁆”𑀢𑀺𑁇_  


---

892\. 𑀫𑀳𑀸𑀭𑀣𑀯𑀺𑀫𑀸𑀦𑀁 𑀘𑀼𑀤𑁆𑀤𑀲𑀫𑀁𑁇

  
𑀫𑀳𑀸𑀭𑀣𑀯𑀕𑁆𑀕𑁄 𑀧𑀜𑁆𑀘𑀫𑁄𑁇



---

893\. 𑀢𑀲𑁆𑀲𑀼𑀤𑁆𑀤𑀸𑀦𑀁



894\. _𑀫𑀡𑁆𑀟𑀽𑀓𑁄 𑀭𑁂𑀯𑀢𑀻 𑀙𑀢𑁆𑀢𑁄,_  
_𑀓𑀓𑁆𑀓𑀝𑁄 𑀤𑁆𑀯𑀸𑀭𑀧𑀸𑀮𑀓𑁄;_  
_𑀤𑁆𑀯𑁂 𑀓𑀭𑀡𑀻𑀬𑀸 𑀤𑁆𑀯𑁂 𑀲𑀽𑀘𑀺,_  
_𑀢𑀬𑁄 𑀦𑀸𑀕𑀸 𑀘 𑀤𑁆𑀯𑁂 𑀭𑀣𑀸;_  
_𑀧𑀼𑀭𑀺𑀲𑀸𑀦𑀁 𑀧𑀞𑀫𑁄 𑀯𑀕𑁆𑀕𑁄 𑀧𑀯𑀼𑀘𑁆𑀘𑀢𑀻𑀢𑀺𑁇_  


---

895\. 𑀪𑀸𑀡𑀯𑀸𑀭𑀁 𑀢𑀢𑀺𑀬𑀁𑁇



[Go to previous page (2.1.13 Cūḷarathavimānavatthu)](2.1.13.md) / [Go to parent page (2.1 Mahārathavagga)](../2.1.md) / [Go to next page (2.2 Pāyāsivagga)](../2.2.md)


