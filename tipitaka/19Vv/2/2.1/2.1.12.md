
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 2.1.12 Tatiyanāgavimānavatthu

* Purisavimāna

* Mahārathavagga

* Tatiyanāgavimānavatthu

(976.)

818\. _“Ko nu dibbena yānena,_  
_sabbasetena hatthinā;_  
_Tūriyatāḷitanigghoso,_  
_antalikkhe mahīyati._  


(977.)

819\. _Devatā nusi gandhabbo,_  
_adu sakko purindado;_  
_Ajānantā taṃ pucchāma,_  
_kathaṃ jānemu taṃ mayan”ti._  


(978.)

820\. _“Namhi devo na gandhabbo,_  
_nāpi sakko purindado;_  
_Sudhammā nāma ye devā,_  
_tesaṃ aññataro ahan”ti._  


(979.)

821\. _“Pucchāma devaṃ sudhammaṃ,_  
_Puthuṃ katvāna añjaliṃ;_  
_Kiṃ katvā mānuse kammaṃ,_  
_Sudhammaṃ upapajjatī”ti._  


(980.)

822\. _“Ucchāgāraṃ tiṇāgāraṃ,_  
_vatthāgārañca yo dade;_  
_Tiṇṇaṃ aññataraṃ datvā,_  
_sudhammaṃ upapajjatī”ti._  


---

823\. Tatiyanāgavimānaṃ dvādasamaṃ.



[Go to previous page (2.1.11 Dutiyanāgavimānavatthu)](2.1.11.md) / [Go to parent page (2.1 Mahārathavagga)](../2.1.md) / [Go to next page (2.1.13 Cūḷarathavimānavatthu)](2.1.13.md)


