
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 2.1.1 Maṇḍūkadevaputtavimānavatthu

### Purisavimāna

### Mahārathavagga

### Maṇḍūkadevaputtavimānavatthu

(857.)

700\. _“Ko me vandati pādāni,_  
_iddhiyā yasasā jalaṃ;_  
_Abhikkantena vaṇṇena,_  
_sabbā obhāsayaṃ disā”ti._  


(858.)

701\. _“Maṇḍūkohaṃ pure āsiṃ,_  
_udake vārigocaro;_  
_Tava dhammaṃ suṇantassa,_  
_avadhī vacchapālako._  


(859.)

702\. _Muhuttaṃ cittapasādassa,_  
_iddhiṃ passa yasañca me;_  
_Ānubhāvañca me passa,_  
_vaṇṇaṃ passa jutiñca me._  


(860.)

703\. _Ye ca te dīghamaddhānaṃ,_  
_dhammaṃ assosuṃ gotama;_  
_Pattā te acalaṭṭhānaṃ,_  
_yattha gantvā na socare”ti._  


---

704\. Maṇḍūkadevaputtavimānaṃ paṭhamaṃ.



[Go to previous page (2.1 Mahārathavagga)](../2.1.md) / [Go to parent page (2.1 Mahārathavagga)](../2.1.md) / [Go to next page (2.1.2 Revatīvimānavatthu)](2.1.2.md)


