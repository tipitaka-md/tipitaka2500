---
title: 2.1.1 Maṇḍūkadevaputtavimānavatthu
path: /tipitaka/19Vv/2/2.1/2.1.1
ref: 268538
breadcrumbs:
  - name: Home
    link: /
  - name: 19Vv Vimānavatthupāḷi
    link: /tipitaka/19Vv
  - name: 2 Purisavimāna
    link: /tipitaka/19Vv/2
  - name: 2.1 Mahārathavagga
    link: /tipitaka/19Vv/2/2.1
prevL: /tipitaka/19Vv/2/2.1
upL: /tipitaka/19Vv/2/2.1
nextL: /tipitaka/19Vv/2/2.1/2.1.2
---

# 2.1.1 Maṇḍūkadevaputtavimānavatthu

### Purisavimāna

### Mahārathavagga

### Maṇḍūkadevaputtavimānavatthu

(857.)

700. _“Ko me vandati pādāni,_  
_iddhiyā yasasā jalaṃ;_  
_Abhikkantena vaṇṇena,_  
_sabbā obhāsayaṃ disā”ti._  


(858.)

701. _“Maṇḍūkohaṃ pure āsiṃ,_  
_udake vārigocaro;_  
_Tava dhammaṃ suṇantassa,_  
_avadhī vacchapālako._  


(859.)

702. _Muhuttaṃ cittapasādassa,_  
_iddhiṃ passa yasañca me;_  
_Ānubhāvañca me passa,_  
_vaṇṇaṃ passa jutiñca me._  


(860.)

703. _Ye ca te dīghamaddhānaṃ,_  
_dhammaṃ assosuṃ gotama;_  
_Pattā te acalaṭṭhānaṃ,_  
_yattha gantvā na socare”ti._  


===

704. Maṇḍūkadevaputtavimānaṃ paṭhamaṃ.




