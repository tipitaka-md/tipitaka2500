
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 2.1.10 Paṭhamanāgavimānavatthu

* Purisavimāna

* Mahārathavagga

* Paṭhamanāgavimānavatthu

(961.)

804\. _“Susukkakhandhaṃ abhiruyha nāgaṃ,_  
_Akācinaṃ dantiṃ baliṃ mahājavaṃ;_  
_Abhiruyha gajavaraṃ sukappitaṃ,_  
_Idhāgamā vehāyasaṃ antalikkhe._  


(962.)

805\. _Nāgassa dantesu duvesu nimmitā,_  
_Acchodakā paduminiyo suphullā;_  
_Padumesu ca tūriyagaṇā pavajjare,_  
_Imā ca naccanti manoharāyo._  


(963.)

806\. _Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  


(964.)

807\. _So devaputto attamano,_  
_moggallānena pucchito;_  
_Pañhaṃ puṭṭho viyākāsi,_  
_yassa kammassidaṃ phalaṃ._  


(965.)

808\. _“Aṭṭheva muttapupphāni,_  
_kassapassa mahesino;_  
_Thūpasmiṃ abhiropesiṃ,_  
_pasanno sehi pāṇibhi._  


(966--967.)

809\. _Tena metādiso vaṇṇo,_  
_…pe…_  
_vaṇṇo ca me sabbadisā pabhāsatī”ti._  


---

810\. Paṭhamanāgavimānaṃ dasamaṃ.



[Go to previous page (2.1.9 Dutiyasūcivimānavatthu)](2.1.9.md) / [Go to parent page (2.1 Mahārathavagga)](../2.1.md) / [Go to next page (2.1.11 Dutiyanāgavimānavatthu)](2.1.11.md)


