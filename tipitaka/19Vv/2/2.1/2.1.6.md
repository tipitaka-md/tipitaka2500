
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 2.1.6 Paṭhamakaraṇīyavimānavatthu

* Purisavimāna

* Mahārathavagga

* Paṭhamakaraṇīyavimānavatthu

(926.)

773\. _“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  


(927.)

774\. _Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Dibbā rasā kāmaguṇettha pañca,_  
_Nāriyo ca naccanti suvaṇṇachannā._  


(928--929.)

775\. _Kena tetādiso vaṇṇo,_  
_…pe…_  
_Vaṇṇo ca te sabbadisā pabhāsatī”ti._  


(930.)

776\. _So devaputto attamano,_  
_…pe…_  
_yassa kammassidaṃ phalaṃ._  


(931.)

777\. _“Karaṇīyāni puññāni,_  
_paṇḍitena vijānatā;_  
_Sammaggatesu buddhesu,_  
_yattha dinnaṃ mahapphalaṃ._  


(932.)

778\. _Atthāya vata me buddho,_  
_araññā gāmamāgato;_  
_Tattha cittaṃ pasādetvā,_  
_tāvatiṃsūpago ahaṃ._  


(933--934.)

779\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

780\. Paṭhamakaraṇīyavimānaṃ chaṭṭhaṃ.



[Go to previous page (2.1.5 Dvārapālavimānavatthu)](2.1.5.md) / [Go to parent page (2.1 Mahārathavagga)](../2.1.md) / [Go to next page (2.1.7 Dutiyakaraṇīyavimānavatthu)](2.1.7.md)


