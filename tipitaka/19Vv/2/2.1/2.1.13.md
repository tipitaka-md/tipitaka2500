
[Home](/) / [19Vv Vimānavatthupāḷi](/tipitaka/19Vv.md) / [2 Purisavimāna](/tipitaka/19Vv/2.md) / [2.1 Mahārathavagga](/tipitaka/19Vv/2/2.1.md)

# 𑁨𑁇𑁧𑁇𑁧𑁩 𑀘𑀽𑀍𑀅𑀭𑀣𑀯𑀺𑀫𑀸𑀦𑀯𑀢𑁆𑀣𑀼

### 𑀧𑀼𑀭𑀺𑀲𑀯𑀺𑀫𑀸𑀦

### 𑀫𑀳𑀸𑀭𑀣𑀯𑀕𑁆𑀕

### 𑀘𑀽𑀍𑀅𑀭𑀣𑀯𑀺𑀫𑀸𑀦𑀯𑀢𑁆𑀣𑀼

(981.)

824\. _“𑀤𑀍𑀳𑀥𑀫𑁆𑀫𑀸 𑀦𑀺𑀲𑀸𑀭𑀲𑁆𑀲,_  
_𑀥𑀦𑀼𑀁 𑀑𑀮𑀼𑀩𑁆𑀪 𑀢𑀺𑀝𑁆𑀞𑀲𑀺;_  
_𑀔𑀢𑁆𑀢𑀺𑀬𑁄 𑀦𑀼𑀲𑀺 𑀭𑀸𑀚𑀜𑁆𑀜𑁄,_  
_𑀅𑀤𑀼 𑀮𑀼𑀤𑁆𑀤𑁄 𑀯𑀦𑁂𑀘𑀭𑁄”𑀢𑀺𑁇_  


(982.)

825\. _“𑀅𑀲𑁆𑀲𑀓𑀸𑀥𑀺𑀧𑀢𑀺𑀲𑁆𑀲𑀸𑀳𑀁,_  
_𑀪𑀦𑁆𑀢𑁂 𑀧𑀼𑀢𑁆𑀢𑁄 𑀯𑀦𑁂𑀘𑀭𑁄;_  
_𑀦𑀸𑀫𑀁 𑀫𑁂 𑀪𑀺𑀓𑁆𑀔𑀼 𑀢𑁂 𑀩𑁆𑀭𑀽𑀫𑀺,_  
_𑀲𑀼𑀚𑀸𑀢𑁄 𑀇𑀢𑀺 𑀫𑀁 𑀯𑀺𑀤𑀽𑁇_  


(983.)

826\. _𑀫𑀺𑀕𑁂 𑀕𑀯𑁂𑀲𑀫𑀸𑀦𑁄𑀳𑀁,_  
_𑀑𑀕𑀸𑀳𑀦𑁆𑀢𑁄 𑀩𑁆𑀭𑀳𑀸𑀯𑀦𑀁;_  
_𑀫𑀺𑀕𑀁 𑀢𑀜𑁆𑀘𑁂𑀯 𑀦𑀸𑀤𑁆𑀤𑀓𑁆𑀔𑀺𑀁,_  
_𑀢𑀜𑁆𑀘 𑀤𑀺𑀲𑁆𑀯𑀸 𑀞𑀺𑀢𑁄 𑀅𑀳𑀦𑁆”𑀢𑀺𑁇_  


(984.)

827\. _“𑀲𑁆𑀯𑀸𑀕𑀢𑀁 𑀢𑁂 𑀫𑀳𑀸𑀧𑀼𑀜𑁆𑀜,_  
_𑀅𑀣𑁄 𑀢𑁂 𑀅𑀤𑀼𑀭𑀸𑀕𑀢𑀁;_  
_𑀏𑀢𑁆𑀢𑁄 𑀉𑀤𑀓𑀫𑀸𑀤𑀸𑀬,_  
_𑀧𑀸𑀤𑁂 𑀧𑀓𑁆𑀔𑀸𑀮𑀬𑀲𑁆𑀲𑀼 𑀢𑁂𑁇_  


(985.)

828\. _𑀇𑀤𑀫𑁆𑀧𑀺 𑀧𑀸𑀦𑀻𑀬𑀁 𑀲𑀻𑀢𑀁,_  
_𑀆𑀪𑀢𑀁 𑀕𑀺𑀭𑀺𑀕𑀩𑁆𑀪𑀭𑀸;_  
_𑀭𑀸𑀚𑀧𑀼𑀢𑁆𑀢 𑀢𑀢𑁄 𑀧𑀺𑀢𑁆𑀯𑀸,_  
_𑀲𑀦𑁆𑀣𑀢𑀲𑁆𑀫𑀺𑀁 𑀉𑀧𑀸𑀯𑀺𑀲𑀸”𑀢𑀺𑁇_  


(986.)

829\. _“𑀓𑀮𑁆𑀬𑀸𑀡𑀻 𑀯𑀢 𑀢𑁂 𑀯𑀸𑀘𑀸,_  
_𑀲𑀯𑀦𑀻𑀬𑀸 𑀫𑀳𑀸𑀫𑀼𑀦𑀺;_  
_𑀦𑁂𑀮𑀸 𑀅𑀢𑁆𑀣𑀯𑀢𑀻 𑀯𑀕𑁆𑀕𑀼,_  
_𑀫𑀦𑁆𑀢𑁆𑀯𑀸 𑀅𑀢𑁆𑀣𑀜𑁆𑀘 𑀪𑀸𑀲𑀲𑀺𑁇_  


(987.)

830\. _𑀓𑀸 𑀢𑁂 𑀭𑀢𑀺 𑀯𑀦𑁂 𑀯𑀺𑀳𑀭𑀢𑁄,_  
_𑀇𑀲𑀺𑀦𑀺𑀲𑀪 𑀯𑀤𑁂𑀳𑀺 𑀧𑀼𑀝𑁆𑀞𑁄;_  
_𑀢𑀯 𑀯𑀘𑀦𑀧𑀣𑀁 𑀦𑀺𑀲𑀸𑀫𑀬𑀺𑀢𑁆𑀯𑀸,_  
_𑀅𑀢𑁆𑀣𑀥𑀫𑁆𑀫𑀧𑀤𑀁 𑀲𑀫𑀸𑀘𑀭𑁂𑀫𑀲𑁂”𑀢𑀺𑁇_  


(988.)

831\. _“𑀅𑀳𑀺𑀁𑀲𑀸 𑀲𑀩𑁆𑀩𑀧𑀸𑀡𑀻𑀦𑀁,_  
_𑀓𑀼𑀫𑀸𑀭𑀫𑁆𑀳𑀸𑀓 𑀭𑀼𑀘𑁆𑀘𑀢𑀺;_  
_𑀣𑁂𑀬𑁆𑀬𑀸 𑀘 𑀅𑀢𑀺𑀘𑀸𑀭𑀸 𑀘,_  
_𑀫𑀚𑁆𑀚𑀧𑀸𑀦𑀸 𑀘 𑀆𑀭𑀢𑀺𑁇_  


(989.)

832\. _𑀆𑀭𑀢𑀺 𑀲𑀫𑀘𑀭𑀺𑀬𑀸 𑀘,_  
_𑀩𑀸𑀳𑀼𑀲𑀘𑁆𑀘𑀁 𑀓𑀢𑀜𑁆𑀜𑀼𑀢𑀸;_  
_𑀤𑀺𑀝𑁆𑀞𑁂𑀯 𑀥𑀫𑁆𑀫𑁂 𑀧𑀸𑀲𑀁𑀲𑀸,_  
_𑀥𑀫𑁆𑀫𑀸 𑀏𑀢𑁂 𑀧𑀲𑀁𑀲𑀺𑀬𑀸𑀢𑀺𑁇_  


(990.)

833\. _𑀲𑀦𑁆𑀢𑀺𑀓𑁂 𑀫𑀭𑀡𑀁 𑀢𑀼𑀬𑁆𑀳𑀁,_  
_𑀑𑀭𑀁 𑀫𑀸𑀲𑁂𑀳𑀺 𑀧𑀜𑁆𑀘𑀳𑀺;_  
_𑀭𑀸𑀚𑀧𑀼𑀢𑁆𑀢 𑀯𑀺𑀚𑀸𑀦𑀸𑀳𑀺,_  
_𑀅𑀢𑁆𑀢𑀸𑀦𑀁 𑀧𑀭𑀺𑀫𑁄𑀘𑀬𑀸”𑀢𑀺𑁇_  


(991.)

834\. _“𑀓𑀢𑀫𑀁 𑀲𑁆𑀯𑀸𑀳𑀁 𑀚𑀦𑀧𑀤𑀁 𑀕𑀦𑁆𑀢𑁆𑀯𑀸,_  
_𑀓𑀺𑀁 𑀓𑀫𑁆𑀫𑀁 𑀓𑀺𑀜𑁆𑀘 𑀧𑁄𑀭𑀺𑀲𑀁;_  
_𑀓𑀸𑀬 𑀯𑀸 𑀧𑀦 𑀯𑀺𑀚𑁆𑀚𑀸𑀬,_  
_𑀪𑀯𑁂𑀬𑁆𑀬𑀁 𑀅𑀚𑀭𑀸𑀫𑀭𑁄”𑀢𑀺𑁇_  


(992.)

835\. _“𑀦 𑀯𑀺𑀚𑁆𑀚𑀢𑁂 𑀲𑁄 𑀧𑀤𑁂𑀲𑁄,_  
_𑀓𑀫𑁆𑀫𑀁 𑀯𑀺𑀚𑁆𑀚𑀸 𑀘 𑀧𑁄𑀭𑀺𑀲𑀁;_  
_𑀬𑀢𑁆𑀣 𑀕𑀦𑁆𑀢𑁆𑀯𑀸 𑀪𑀯𑁂 𑀫𑀘𑁆𑀘𑁄,_  
_𑀭𑀸𑀚𑀧𑀼𑀢𑁆𑀢𑀸𑀚𑀭𑀸𑀫𑀭𑁄𑁇_  


(993.)

836\. _𑀫𑀳𑀤𑁆𑀥𑀦𑀸 𑀫𑀳𑀸𑀪𑁄𑀕𑀸,_  
_𑀭𑀝𑁆𑀞𑀯𑀦𑁆𑀢𑁄𑀧𑀺 𑀔𑀢𑁆𑀢𑀺𑀬𑀸;_  
_𑀧𑀳𑀽𑀢𑀥𑀦𑀥𑀜𑁆𑀜𑀸𑀲𑁂,_  
_𑀢𑁂𑀧𑀺 𑀦𑁄 𑀅𑀚𑀭𑀸𑀫𑀭𑀸𑁇_  


(994.)

837\. _𑀬𑀤𑀺 𑀢𑁂 𑀲𑀼𑀢𑀸 𑀅𑀦𑁆𑀥𑀓𑀯𑁂𑀡𑁆𑀟𑀼𑀧𑀼𑀢𑁆𑀢𑀸,_  
_𑀲𑀽𑀭𑀸 𑀯𑀻𑀭𑀸 𑀯𑀺𑀓𑁆𑀓𑀦𑁆𑀢𑀧𑁆𑀧𑀳𑀸𑀭𑀺𑀦𑁄;_  
_𑀢𑁂𑀧𑀺 𑀆𑀬𑀼𑀓𑁆𑀔𑀬𑀁 𑀧𑀢𑁆𑀢𑀸,_  
_𑀯𑀺𑀤𑁆𑀥𑀲𑁆𑀢𑀸 𑀲𑀲𑁆𑀲𑀢𑀻𑀲𑀫𑀸𑁇_  


(995.)

838\. _𑀔𑀢𑁆𑀢𑀺𑀬𑀸 𑀩𑁆𑀭𑀸𑀳𑁆𑀫𑀡𑀸 𑀯𑁂𑀲𑁆𑀲𑀸,_  
_𑀲𑀼𑀤𑁆𑀤𑀸 𑀘𑀡𑁆𑀟𑀸𑀮𑀧𑀼𑀓𑁆𑀓𑀼𑀲𑀸;_  
_𑀏𑀢𑁂 𑀘𑀜𑁆𑀜𑁂 𑀘 𑀚𑀸𑀢𑀺𑀬𑀸,_  
_𑀢𑁂𑀧𑀺 𑀦𑁄 𑀅𑀚𑀭𑀸𑀫𑀭𑀸𑁇_  


(996.)

839\. _𑀬𑁂 𑀫𑀦𑁆𑀢𑀁 𑀧𑀭𑀺𑀯𑀢𑁆𑀢𑁂𑀦𑁆𑀢𑀺,_  
_𑀙𑀍𑀅𑀗𑁆𑀕𑀁 𑀩𑁆𑀭𑀳𑁆𑀫𑀘𑀺𑀦𑁆𑀢𑀺𑀢𑀁;_  
_𑀏𑀢𑁂 𑀘𑀜𑁆𑀜𑁂 𑀘 𑀯𑀺𑀚𑁆𑀚𑀸𑀬,_  
_𑀢𑁂𑀧𑀺 𑀦𑁄 𑀅𑀚𑀭𑀸𑀫𑀭𑀸𑁇_  


(997.)

840\. _𑀇𑀲𑀬𑁄 𑀘𑀸𑀧𑀺 𑀬𑁂 𑀲𑀦𑁆𑀢𑀸,_  
_𑀲𑀜𑁆𑀜𑀢𑀢𑁆𑀢𑀸 𑀢𑀧𑀲𑁆𑀲𑀺𑀦𑁄;_  
_𑀲𑀭𑀻𑀭𑀁 𑀢𑁂𑀧𑀺 𑀓𑀸𑀮𑁂𑀦,_  
_𑀯𑀺𑀚𑀳𑀦𑁆𑀢𑀺 𑀢𑀧𑀲𑁆𑀲𑀺𑀦𑁄𑁇_  


(998.)

841\. _𑀪𑀸𑀯𑀺𑀢𑀢𑁆𑀢𑀸𑀧𑀺 𑀅𑀭𑀳𑀦𑁆𑀢𑁄,_  
_𑀓𑀢𑀓𑀺𑀘𑁆𑀘𑀸 𑀅𑀦𑀸𑀲𑀯𑀸;_  
_𑀦𑀺𑀓𑁆𑀔𑀺𑀧𑀦𑁆𑀢𑀺 𑀇𑀫𑀁 𑀤𑁂𑀳𑀁,_  
_𑀧𑀼𑀜𑁆𑀜𑀧𑀸𑀧𑀧𑀭𑀺𑀓𑁆𑀔𑀬𑀸”𑀢𑀺𑁇_  


(999.)

842\. _“𑀲𑀼𑀪𑀸𑀲𑀺𑀢𑀸 𑀅𑀢𑁆𑀣𑀯𑀢𑀻,_  
_𑀕𑀸𑀣𑀸𑀬𑁄 𑀢𑁂 𑀫𑀳𑀸𑀫𑀼𑀦𑀺;_  
_𑀦𑀺𑀚𑁆𑀛𑀢𑁆𑀢𑁄𑀫𑁆𑀳𑀺 𑀲𑀼𑀪𑀝𑁆𑀞𑁂𑀦,_  
_𑀢𑁆𑀯𑀜𑁆𑀘 𑀫𑁂 𑀲𑀭𑀡𑀁 𑀪𑀯𑀸”𑀢𑀺𑁇_  


(1000.)

843\. _“𑀫𑀸 𑀫𑀁 𑀢𑁆𑀯𑀁 𑀲𑀭𑀡𑀁 𑀕𑀘𑁆𑀙,_  
_𑀢𑀫𑁂𑀯 𑀲𑀭𑀡𑀁 𑀯𑀚;_  
_𑀲𑀓𑁆𑀬𑀧𑀼𑀢𑁆𑀢𑀁 𑀫𑀳𑀸𑀯𑀻𑀭𑀁,_  
_𑀬𑀫𑀳𑀁 𑀲𑀭𑀡𑀁 𑀕𑀢𑁄”𑀢𑀺𑁇_  


(1001.)

844\. _“𑀓𑀢𑀭𑀲𑁆𑀫𑀺𑀁 𑀲𑁄 𑀚𑀦𑀧𑀤𑁂,_  
_𑀲𑀢𑁆𑀣𑀸 𑀢𑀼𑀫𑁆𑀳𑀸𑀓 𑀫𑀸𑀭𑀺𑀲;_  
_𑀅𑀳𑀫𑁆𑀧𑀺 𑀤𑀝𑁆𑀞𑀼𑀁 𑀕𑀘𑁆𑀙𑀺𑀲𑁆𑀲𑀁,_  
_𑀚𑀺𑀦𑀁 𑀅𑀧𑁆𑀧𑀝𑀺𑀧𑀼𑀕𑁆𑀕𑀮𑀦𑁆”𑀢𑀺𑁇_  


(1002.)

845\. _“𑀧𑀼𑀭𑀢𑁆𑀣𑀺𑀫𑀲𑁆𑀫𑀺𑀁 𑀚𑀦𑀧𑀤𑁂,_  
_𑀑𑀓𑁆𑀓𑀸𑀓𑀓𑀼𑀮𑀲𑀫𑁆𑀪𑀯𑁄;_  
_𑀢𑀢𑁆𑀣𑀸𑀲𑀺 𑀧𑀼𑀭𑀺𑀲𑀸𑀚𑀜𑁆𑀜𑁄,_  
_𑀲𑁄 𑀘 𑀔𑁄 𑀧𑀭𑀺𑀦𑀺𑀩𑁆𑀩𑀼𑀢𑁄”𑀢𑀺𑁇_  


(1003.)

846\. _“𑀲𑀘𑁂 𑀳𑀺 𑀩𑀼𑀤𑁆𑀥𑁄 𑀢𑀺𑀝𑁆𑀞𑁂𑀬𑁆𑀬,_  
_𑀲𑀢𑁆𑀣𑀸 𑀢𑀼𑀫𑁆𑀳𑀸𑀓 𑀫𑀸𑀭𑀺𑀲;_  
_𑀬𑁄𑀚𑀦𑀸𑀦𑀺 𑀲𑀳𑀲𑁆𑀲𑀸𑀦𑀺,_  
_𑀕𑀘𑁆𑀙𑁂𑀬𑁆𑀬𑀁 𑀧𑀬𑀺𑀭𑀼𑀧𑀸𑀲𑀺𑀢𑀼𑀁𑁇_  


(1004.)

847\. _𑀬𑀢𑁄 𑀘 𑀔𑁄 𑀧𑀭𑀺𑀦𑀺𑀩𑁆𑀩𑀼𑀢𑁄,_  
_𑀲𑀢𑁆𑀣𑀸 𑀢𑀼𑀫𑁆𑀳𑀸𑀓 𑀫𑀸𑀭𑀺𑀲;_  
_𑀦𑀺𑀩𑁆𑀩𑀼𑀢𑀫𑁆𑀧𑀺 𑀫𑀳𑀸𑀯𑀻𑀭𑀁,_  
_𑀕𑀘𑁆𑀙𑀸𑀫𑀺 𑀲𑀭𑀡𑀁 𑀅𑀳𑀁𑁇_  


(1005.)

848\. _𑀉𑀧𑁂𑀫𑀺 𑀲𑀭𑀡𑀁 𑀩𑀼𑀤𑁆𑀥𑀁,_  
_𑀥𑀫𑁆𑀫𑀜𑁆𑀘𑀸𑀧𑀺 𑀅𑀦𑀼𑀢𑁆𑀢𑀭𑀁;_  
_𑀲𑀁𑀖𑀜𑁆𑀘 𑀦𑀭𑀤𑁂𑀯𑀲𑁆𑀲,_  
_𑀕𑀘𑁆𑀙𑀸𑀫𑀺 𑀲𑀭𑀡𑀁 𑀅𑀳𑀁𑁇_  


(1006.)

849\. _𑀧𑀸𑀡𑀸𑀢𑀺𑀧𑀸𑀢𑀸 𑀯𑀺𑀭𑀫𑀸𑀫𑀺 𑀔𑀺𑀧𑁆𑀧𑀁,_  
_𑀮𑁄𑀓𑁂 𑀅𑀤𑀺𑀦𑁆𑀦𑀁 𑀧𑀭𑀺𑀯𑀚𑁆𑀚𑀬𑀸𑀫𑀺;_  
_𑀅𑀫𑀚𑁆𑀚𑀧𑁄 𑀦𑁄 𑀘 𑀫𑀼𑀲𑀸 𑀪𑀡𑀸𑀫𑀺,_  
_𑀲𑀓𑁂𑀦 𑀤𑀸𑀭𑁂𑀦 𑀘 𑀳𑁄𑀫𑀺 𑀢𑀼𑀝𑁆𑀞𑁄”𑀢𑀺𑁇_  


(1007.)

850\. _“𑀲𑀳𑀲𑁆𑀲𑀭𑀁𑀲𑀻𑀯 𑀬𑀣𑀸 𑀫𑀳𑀧𑁆𑀧𑀪𑁄,_  
_𑀤𑀺𑀲𑀁 𑀬𑀣𑀸 𑀪𑀸𑀢𑀺 𑀦𑀪𑁂 𑀅𑀦𑀼𑀓𑁆𑀓𑀫𑀁;_  
_𑀢𑀣𑀸𑀧𑀓𑀸𑀭𑁄 𑀢𑀯𑀸𑀬𑀁 𑀫𑀳𑀸𑀭𑀣𑁄,_  
_𑀲𑀫𑀦𑁆𑀢𑀢𑁄 𑀬𑁄𑀚𑀦𑀲𑀢𑁆𑀢𑀫𑀸𑀬𑀢𑁄𑁇_  


(1008.)

851\. _𑀲𑀼𑀯𑀡𑁆𑀡𑀧𑀝𑁆𑀝𑁂𑀳𑀺 𑀲𑀫𑀦𑁆𑀢𑀫𑁄𑀢𑁆𑀣𑀝𑁄,_  
_𑀉𑀭𑀲𑁆𑀲 𑀫𑀼𑀢𑁆𑀢𑀸𑀳𑀺 𑀫𑀡𑀻𑀳𑀺 𑀘𑀺𑀢𑁆𑀢𑀺𑀢𑁄;_  
_𑀮𑁂𑀔𑀸 𑀲𑀼𑀯𑀡𑁆𑀡𑀲𑁆𑀲 𑀘 𑀭𑀽𑀧𑀺𑀬𑀲𑁆𑀲 𑀘,_  
_𑀲𑁄𑀪𑁂𑀦𑁆𑀢𑀺 𑀯𑁂𑀍𑀉𑀭𑀺𑀬𑀫𑀬𑀸 𑀲𑀼𑀦𑀺𑀫𑁆𑀫𑀺𑀢𑀸𑁇_  


(1009.)

852\. _𑀲𑀻𑀲𑀜𑁆𑀘𑀺𑀤𑀁 𑀯𑁂𑀍𑀉𑀭𑀺𑀬𑀲𑁆𑀲 𑀦𑀺𑀫𑁆𑀫𑀺𑀢𑀁,_  
_𑀬𑀼𑀕𑀜𑁆𑀘𑀺𑀤𑀁 𑀮𑁄𑀳𑀺𑀢𑀓𑀸𑀬 𑀘𑀺𑀢𑁆𑀢𑀺𑀢𑀁;_  
_𑀬𑀼𑀢𑁆𑀢𑀸 𑀲𑀼𑀯𑀡𑁆𑀡𑀲𑁆𑀲 𑀘 𑀭𑀽𑀧𑀺𑀬𑀲𑁆𑀲 𑀘,_  
_𑀲𑁄𑀪𑀦𑁆𑀢𑀺 𑀅𑀲𑁆𑀲𑀸 𑀘 𑀇𑀫𑁂 𑀫𑀦𑁄𑀚𑀯𑀸𑁇_  


(1010.)

853\. _𑀲𑁄 𑀢𑀺𑀝𑁆𑀞𑀲𑀺 𑀳𑁂𑀫𑀭𑀣𑁂 𑀅𑀥𑀺𑀝𑁆𑀞𑀺𑀢𑁄,_  
_𑀤𑁂𑀯𑀸𑀦𑀫𑀺𑀦𑁆𑀤𑁄𑀯 𑀲𑀳𑀲𑁆𑀲𑀯𑀸𑀳𑀦𑁄;_  
_𑀧𑀼𑀘𑁆𑀙𑀸𑀫𑀺 𑀢𑀸𑀳𑀁 𑀬𑀲𑀯𑀦𑁆𑀢 𑀓𑁄𑀯𑀺𑀤𑀁,_  
_𑀓𑀣𑀁 𑀢𑀬𑀸 𑀮𑀤𑁆𑀥𑁄 𑀅𑀬𑀁 𑀉𑀍𑀆𑀭𑁄”𑀢𑀺𑁇_  


(1011.)

854\. _“𑀲𑀼𑀚𑀸𑀢𑁄 𑀦𑀸𑀫𑀳𑀁 𑀪𑀦𑁆𑀢𑁂,_  
_𑀭𑀸𑀚𑀧𑀼𑀢𑁆𑀢𑁄 𑀧𑀼𑀭𑁂 𑀅𑀳𑀼𑀁;_  
_𑀢𑁆𑀯𑀜𑁆𑀘 𑀫𑀁 𑀅𑀦𑀼𑀓𑀫𑁆𑀧𑀸𑀬,_  
_𑀲𑀜𑁆𑀜𑀫𑀲𑁆𑀫𑀺𑀁 𑀦𑀺𑀯𑁂𑀲𑀬𑀺𑁇_  


(1012.)

855\. _𑀔𑀻𑀡𑀸𑀬𑀼𑀓𑀜𑁆𑀘 𑀫𑀁 𑀜𑀢𑁆𑀯𑀸,_  
_𑀲𑀭𑀻𑀭𑀁 𑀧𑀸𑀤𑀸𑀲𑀺 𑀲𑀢𑁆𑀣𑀼𑀦𑁄;_  
_𑀇𑀫𑀁 𑀲𑀼𑀚𑀸𑀢 𑀧𑀽𑀚𑁂𑀳𑀺,_  
_𑀢𑀁 𑀢𑁂 𑀅𑀢𑁆𑀣𑀸𑀬 𑀳𑁂𑀳𑀺𑀢𑀺𑁇_  


(1013.)

856\. _𑀢𑀸𑀳𑀁 𑀕𑀦𑁆𑀥𑁂𑀳𑀺 𑀫𑀸𑀮𑁂𑀳𑀺,_  
_𑀧𑀽𑀚𑀬𑀺𑀢𑁆𑀯𑀸 𑀲𑀫𑀼𑀬𑁆𑀬𑀼𑀢𑁄;_  
_𑀧𑀳𑀸𑀬 𑀫𑀸𑀦𑀼𑀲𑀁 𑀤𑁂𑀳𑀁,_  
_𑀉𑀧𑀧𑀦𑁆𑀦𑁄𑀫𑁆𑀳𑀺 𑀦𑀦𑁆𑀤𑀦𑀁𑁇_  


(1014.)

857\. _𑀦𑀦𑁆𑀤𑀦𑁂 𑀘 𑀯𑀦𑁂 𑀭𑀫𑁆𑀫𑁂,_  
_𑀦𑀸𑀦𑀸𑀤𑀺𑀚𑀕𑀡𑀸𑀬𑀼𑀢𑁂;_  
_𑀭𑀫𑀸𑀫𑀺 𑀦𑀘𑁆𑀘𑀕𑀻𑀢𑁂𑀳𑀺,_  
_𑀅𑀘𑁆𑀙𑀭𑀸𑀳𑀺 𑀧𑀼𑀭𑀓𑁆𑀔𑀢𑁄”𑀢𑀺𑁇_  


---

858\. 𑀘𑀽𑀍𑀅𑀭𑀣𑀯𑀺𑀫𑀸𑀦𑀁 𑀢𑁂𑀭𑀲𑀫𑀁𑁇



[Go to previous page (2.1.12 Tatiyanāgavimānavatthu)](/tipitaka/19Vv/2/2.1/2.1.12.md) / [Go to parent page (2.1 Mahārathavagga)](/tipitaka/19Vv/2/2.1.md) / [Go to next page (2.1.14 Mahārathavimānavatthu)](/tipitaka/19Vv/2/2.1/2.1.14.md)


