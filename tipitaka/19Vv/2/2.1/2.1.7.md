---
title: 2.1.7 Dutiyakaraṇīyavimānavatthu
path: /tipitaka/19Vv/2/2.1/2.1.7
ref: 268544
breadcrumbs:
  - name: Home
    link: /
  - name: 19Vv Vimānavatthupāḷi
    link: /tipitaka/19Vv
  - name: 2 Purisavimāna
    link: /tipitaka/19Vv/2
  - name: 2.1 Mahārathavagga
    link: /tipitaka/19Vv/2/2.1
prevL: /tipitaka/19Vv/2/2.1/2.1.6
upL: /tipitaka/19Vv/2/2.1
nextL: /tipitaka/19Vv/2/2.1/2.1.8
---

# 2.1.7 Dutiyakaraṇīyavimānavatthu

### Purisavimāna

### Mahārathavagga

### Dutiyakaraṇīyavimānavatthu

(935.)

781. _“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  


(936.)

782. _Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Dibbā rasā kāmaguṇettha pañca,_  
_Nāriyo ca naccanti suvaṇṇachannā._  


(937--938.)

783. _Kena tetādiso vaṇṇo,_  
_…pe…_  
_Vaṇṇo ca te sabbadisā pabhāsatī”ti._  


(939.)

784. _So devaputto attamano,_  
_…pe…_  
_yassa kammassidaṃ phalaṃ._  


(940.)

785. _“Karaṇīyāni puññāni,_  
_paṇḍitena vijānatā;_  
_Sammaggatesu bhikkhūsu,_  
_yattha dinnaṃ mahapphalaṃ._  


(941.)

786. _Atthāya vata me bhikkhu,_  
_araññā gāmamāgato;_  
_Tattha cittaṃ pasādetvā,_  
_tāvatiṃsūpago ahaṃ._  


(942--943.)

787. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


===

788. Dutiyakaraṇīyavimānaṃ sattamaṃ.




