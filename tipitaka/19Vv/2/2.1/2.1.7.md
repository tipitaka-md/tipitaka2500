
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.1 Mahārathavagga](../2.1.md)

# 2.1.7 Dutiyakaraṇīyavimānavatthu

* Purisavimāna

* Mahārathavagga

* Dutiyakaraṇīyavimānavatthu

(935.)

781\. _“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  


(936.)

782\. _Tatthacchasi pivasi khādasi ca,_  
_Dibbā ca vīṇā pavadanti vagguṃ;_  
_Dibbā rasā kāmaguṇettha pañca,_  
_Nāriyo ca naccanti suvaṇṇachannā._  


(937--938.)

783\. _Kena tetādiso vaṇṇo,_  
_…pe…_  
_Vaṇṇo ca te sabbadisā pabhāsatī”ti._  


(939.)

784\. _So devaputto attamano,_  
_…pe…_  
_yassa kammassidaṃ phalaṃ._  


(940.)

785\. _“Karaṇīyāni puññāni,_  
_paṇḍitena vijānatā;_  
_Sammaggatesu bhikkhūsu,_  
_yattha dinnaṃ mahapphalaṃ._  


(941.)

786\. _Atthāya vata me bhikkhu,_  
_araññā gāmamāgato;_  
_Tattha cittaṃ pasādetvā,_  
_tāvatiṃsūpago ahaṃ._  


(942--943.)

787\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

788\. Dutiyakaraṇīyavimānaṃ sattamaṃ.



[Go to previous page (2.1.6 Paṭhamakaraṇīyavimānavatthu)](2.1.6.md) / [Go to parent page (2.1 Mahārathavagga)](../2.1.md) / [Go to next page (2.1.8 Paṭhamasūcivimānavatthu)](2.1.8.md)


