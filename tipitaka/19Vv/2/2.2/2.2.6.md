
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.2 Pāyāsivagga](../2.2.md)

# 2.2.6 Bhikkhādāyakavimānavatthu

* Purisavimāna

* Pāyāsivagga

* Bhikkhādāyakavimānavatthu

(1081.)

927\. _“Uccamidaṃ maṇithūṇaṃ vimānaṃ,_  
_Samantato dvādasa yojanāni;_  
_Kūṭāgārā sattasatā uḷārā,_  
_Veḷuriyathambhā rucakatthatā subhā._  


(1082.)

928\. _Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  


(1083.)

929\. _So devaputto attamano,_  
_…pe…_  
_yassa kammassidaṃ phalaṃ._  


(1084.)

930\. _“Ahaṃ manussesu manussabhūto,_  
_Disvāna bhikkhuṃ tasitaṃ kilantaṃ;_  
_Ekāhaṃ bhikkhaṃ paṭipādayissaṃ,_  
_Samaṅgi bhattena tadā akāsiṃ._  


(1085--1086.)

931\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

932\. Bhikkhādāyakavimānaṃ chaṭṭhaṃ.



[Go to previous page (2.2.5 Dutiyaupassayadāyakavimānavatthu)](2.2.5.md) / [Go to parent page (2.2 Pāyāsivagga)](../2.2.md) / [Go to next page (2.2.7 Yavapālakavimānavatthu)](2.2.7.md)


