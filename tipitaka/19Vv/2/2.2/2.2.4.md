
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.2 Pāyāsivagga](../2.2.md)

# 2.2.4 Paṭhamaupassayadāyakavimānavatthu

* Purisavimāna

* Pāyāsivagga

* Paṭhamaupassayadāyakavimānavatthu

(1069.)

917\. _“Cando yathā vigatavalāhake nabhe,_  
_Obhāsayaṃ gacchati antalikkhe;_  
_Tathūpamaṃ tuyhamidaṃ vimānaṃ,_  
_Obhāsayaṃ tiṭṭhati antalikkhe._  


(1070.)

918\. _Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  


(1071.)

919\. _So devaputto attamano,_  
_…pe…_  
_yassa kammassidaṃ phalaṃ._  


(1072.)

920\. _“Ahañca bhariyā ca manussaloke,_  
_Upassayaṃ arahato adamha;_  
_Annañca pānañca pasannacittā,_  
_Sakkacca dānaṃ vipulaṃ adamha._  


(1073--1074.)

921\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

922\. Paṭhamaupassayadāyakavimānaṃ catutthaṃ.



[Go to previous page (2.2.3 Phaladāyakavimānavatthu)](2.2.3.md) / [Go to parent page (2.2 Pāyāsivagga)](../2.2.md) / [Go to next page (2.2.5 Dutiyaupassayadāyakavimānavatthu)](2.2.5.md)


