
[Home](/) / [19Vv Vimānavatthupāḷi](/tipitaka/19Vv.md) / [2 Purisavimāna](/tipitaka/19Vv/2.md) / [2.2 Pāyāsivagga](/tipitaka/19Vv/2/2.2.md)

# 𑁨𑁇𑁨𑁇𑁩 𑀨𑀮𑀤𑀸𑀬𑀓𑀯𑀺𑀫𑀸𑀦𑀯𑀢𑁆𑀣𑀼

### 𑀧𑀼𑀭𑀺𑀲𑀯𑀺𑀫𑀸𑀦

### 𑀧𑀸𑀬𑀸𑀲𑀺𑀯𑀕𑁆𑀕

### 𑀨𑀮𑀤𑀸𑀬𑀓𑀯𑀺𑀫𑀸𑀦𑀯𑀢𑁆𑀣𑀼

(1060.)

908. _“𑀉𑀘𑁆𑀘𑀫𑀺𑀤𑀁 𑀫𑀡𑀺𑀣𑀽𑀡𑀁 𑀯𑀺𑀫𑀸𑀦𑀁,_  
_𑀲𑀫𑀦𑁆𑀢𑀢𑁄 𑀲𑁄𑀍𑀅𑀲 𑀬𑁄𑀚𑀦𑀸𑀦𑀺;_  
_𑀓𑀽𑀝𑀸𑀕𑀸𑀭𑀸 𑀲𑀢𑁆𑀢𑀲𑀢𑀸 𑀉𑀍𑀆𑀭𑀸,_  
_𑀯𑁂𑀍𑀉𑀭𑀺𑀬𑀣𑀫𑁆𑀪𑀸 𑀭𑀼𑀘𑀓𑀢𑁆𑀣𑀢𑀸 𑀲𑀼𑀪𑀸𑁇_  


(1061.)

909. _𑀢𑀢𑁆𑀣𑀘𑁆𑀙𑀲𑀺 𑀧𑀺𑀯𑀲𑀺 𑀔𑀸𑀤𑀲𑀺 𑀘,_  
_𑀤𑀺𑀩𑁆𑀩𑀸 𑀘 𑀯𑀻𑀡𑀸 𑀧𑀯𑀤𑀦𑁆𑀢𑀺 𑀯𑀕𑁆𑀕𑀼𑀁;_  
_𑀅𑀝𑁆𑀞𑀝𑁆𑀞𑀓𑀸 𑀲𑀺𑀓𑁆𑀔𑀺𑀢𑀸 𑀲𑀸𑀥𑀼𑀭𑀽𑀧𑀸,_  
_𑀤𑀺𑀩𑁆𑀩𑀸 𑀘 𑀓𑀜𑁆𑀜𑀸 𑀢𑀺𑀤𑀲𑀘𑀭𑀸 𑀉𑀍𑀆𑀭𑀸;_  
_𑀦𑀘𑁆𑀘𑀦𑁆𑀢𑀺 𑀕𑀸𑀬𑀦𑁆𑀢𑀺 𑀧𑀫𑁄𑀤𑀬𑀦𑁆𑀢𑀺𑁇_  


(1062.)

910. _𑀤𑁂𑀯𑀺𑀤𑁆𑀥𑀺𑀧𑀢𑁆𑀢𑁄𑀲𑀺 𑀫𑀳𑀸𑀦𑀼𑀪𑀸𑀯𑁄,_  
_𑀫𑀦𑀼𑀲𑁆𑀲𑀪𑀽𑀢𑁄 𑀓𑀺𑀫𑀓𑀸𑀲𑀺 𑀧𑀼𑀜𑁆𑀜𑀁;_  
_𑀓𑁂𑀦𑀸𑀲𑀺 𑀏𑀯𑀁 𑀚𑀮𑀺𑀢𑀸𑀦𑀼𑀪𑀸𑀯𑁄,_  
_𑀯𑀡𑁆𑀡𑁄 𑀘 𑀢𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


(1063.)

911. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(1064.)

912. _“𑀨𑀮𑀤𑀸𑀬𑀻 𑀨𑀮𑀁 𑀯𑀺𑀧𑀼𑀮𑀁 𑀮𑀪𑀢𑀺,_  
_𑀤𑀤𑀫𑀼𑀚𑀼𑀕𑀢𑁂𑀲𑀼 𑀧𑀲𑀦𑁆𑀦𑀫𑀸𑀦𑀲𑁄;_  
_𑀲𑁄 𑀳𑀺 𑀧𑀫𑁄𑀤𑀢𑀺 𑀲𑀕𑁆𑀕𑀕𑀢𑁄 𑀢𑀺𑀤𑀺𑀯𑁂,_  
_𑀅𑀦𑀼𑀪𑁄𑀢𑀺 𑀘 𑀧𑀼𑀜𑁆𑀜𑀨𑀮𑀁 𑀯𑀺𑀧𑀼𑀮𑀁𑁇_  


(1065.)

913. _𑀢𑀯𑁂𑀯𑀸𑀳𑀁 𑀫𑀳𑀸𑀫𑀼𑀦𑀺,_  
_𑀅𑀤𑀸𑀲𑀺𑀁 𑀘𑀢𑀼𑀭𑁄 𑀨𑀮𑁂𑁇_  


(1066.)

914. _𑀢𑀲𑁆𑀫𑀸 𑀳𑀺 𑀨𑀮𑀁 𑀅𑀮𑀫𑁂𑀯 𑀤𑀸𑀢𑀼𑀁,_  
_𑀦𑀺𑀘𑁆𑀘𑀁 𑀫𑀦𑀼𑀲𑁆𑀲𑁂𑀦 𑀲𑀼𑀔𑀢𑁆𑀣𑀺𑀓𑁂𑀦;_  
_𑀤𑀺𑀩𑁆𑀩𑀸𑀦𑀺 𑀯𑀸 𑀧𑀢𑁆𑀣𑀬𑀢𑀸 𑀲𑀼𑀔𑀸𑀦𑀺,_  
_𑀫𑀦𑀼𑀲𑁆𑀲𑀲𑁄𑀪𑀕𑁆𑀕𑀢𑀫𑀺𑀘𑁆𑀙𑀢𑀸 𑀯𑀸𑁇_  


(1067--1068.)

915. _𑀢𑁂𑀦 𑀫𑁂𑀢𑀸𑀤𑀺𑀲𑁄 𑀯𑀡𑁆𑀡𑁄,_  
_…𑀧𑁂…_  
_𑀯𑀡𑁆𑀡𑁄 𑀘 𑀫𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


---

916. 𑀨𑀮𑀤𑀸𑀬𑀓𑀯𑀺𑀫𑀸𑀦𑀁 𑀢𑀢𑀺𑀬𑀁𑁇



[Go to previous page (2.2.2 Dutiyaagāriyavimānavatthu)](/tipitaka/19Vv/2/2.2/2.2.2.md) / [Go to parent page (2.2 Pāyāsivagga)](/tipitaka/19Vv/2/2.2.md) / [Go to next page (2.2.4 Paṭhamaupassayadāyakavimānavatthu)](/tipitaka/19Vv/2/2.2/2.2.4.md)


