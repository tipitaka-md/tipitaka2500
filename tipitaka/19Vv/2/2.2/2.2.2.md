
[Home](/) / [19Vv Vimānavatthupāḷi](../../../19Vv.md) / [2 Purisavimāna](../../2.md) / [2.2 Pāyāsivagga](../2.2.md)

# 2.2.2 Dutiyaagāriyavimānavatthu

* Purisavimāna

* Pāyāsivagga

* Dutiyaagāriyavimānavatthu

(1054.)

902\. _“Yathā vanaṃ cittalataṃ pabhāsati,_  
_Uyyānaseṭṭhaṃ tidasānamuttamaṃ;_  
_Tathūpamaṃ tuyhamidaṃ vimānaṃ,_  
_Obhāsayaṃ tiṭṭhati antalikkhe._  


(1055.)

903\. _Deviddhipattosi mahānubhāvo,_  
_Manussabhūto kimakāsi puññaṃ;_  
_Kenāsi evaṃ jalitānubhāvo,_  
_Vaṇṇo ca te sabbadisā pabhāsatī”ti._  


(1056.)

904\. _So devaputto attamano,_  
_…pe…_  
_yassa kammassidaṃ phalaṃ._  


(1057.)

905\. _“Ahañca bhariyā ca manussaloke,_  
_Opānabhūtā gharamāvasimha;_  
_Annañca pānañca pasannacittā,_  
_Sakkacca dānaṃ vipulaṃ adamha._  


(1058--1059.)

906\. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

907\. Dutiyaagāriyavimānaṃ dutiyaṃ.



[Go to previous page (2.2.1 Paṭhamaagāriyavimānavatthu)](2.2.1.md) / [Go to parent page (2.2 Pāyāsivagga)](../2.2.md) / [Go to next page (2.2.3 Phaladāyakavimānavatthu)](2.2.3.md)


