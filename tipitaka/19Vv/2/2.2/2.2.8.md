
[Home](/) / [19Vv Vimānavatthupāḷi](../...md) / [2 Purisavimāna](...md) / [2.2 Pāyāsivagga](../19Vv/2/2.2.md)

# 𑁨𑁇𑁨𑁇𑁮 𑀧𑀞𑀫𑀓𑀼𑀡𑁆𑀟𑀮𑀻𑀯𑀺𑀫𑀸𑀦𑀯𑀢𑁆𑀣𑀼

* 𑀧𑀼𑀭𑀺𑀲𑀯𑀺𑀫𑀸𑀦

* 𑀧𑀸𑀬𑀸𑀲𑀺𑀯𑀕𑁆𑀕

* 𑀧𑀞𑀫𑀓𑀼𑀡𑁆𑀟𑀮𑀻𑀯𑀺𑀫𑀸𑀦𑀯𑀢𑁆𑀣𑀼

(1094.)

939\. _“𑀅𑀮𑀗𑁆𑀓𑀢𑁄 𑀫𑀮𑁆𑀬𑀥𑀭𑁄 𑀲𑀼𑀯𑀢𑁆𑀣𑁄,_  
_𑀲𑀼𑀓𑀼𑀡𑁆𑀟𑀮𑀻 𑀓𑀧𑁆𑀧𑀺𑀢𑀓𑁂𑀲𑀫𑀲𑁆𑀲𑀼;_  
_𑀆𑀫𑀼𑀢𑁆𑀢𑀳𑀢𑁆𑀣𑀸𑀪𑀭𑀡𑁄 𑀬𑀲𑀲𑁆𑀲𑀻,_  
_𑀤𑀺𑀩𑁆𑀩𑁂 𑀯𑀺𑀫𑀸𑀦𑀫𑁆𑀳𑀺 𑀬𑀣𑀸𑀧𑀺 𑀘𑀦𑁆𑀤𑀺𑀫𑀸𑁇_  


(1095.)

940\. _𑀤𑀺𑀩𑁆𑀩𑀸 𑀘 𑀯𑀻𑀡𑀸 𑀧𑀯𑀤𑀦𑁆𑀢𑀺 𑀯𑀕𑁆𑀕𑀼𑀁,_  
_𑀅𑀝𑁆𑀞𑀝𑁆𑀞𑀓𑀸 𑀲𑀺𑀓𑁆𑀔𑀺𑀢𑀸 𑀲𑀸𑀥𑀼𑀭𑀽𑀧𑀸;_  
_𑀤𑀺𑀩𑁆𑀩𑀸 𑀘 𑀓𑀜𑁆𑀜𑀸 𑀢𑀺𑀤𑀲𑀘𑀭𑀸 𑀉𑀍𑀆𑀭𑀸,_  
_𑀦𑀘𑁆𑀘𑀦𑁆𑀢𑀺 𑀕𑀸𑀬𑀦𑁆𑀢𑀺 𑀧𑀫𑁄𑀤𑀬𑀦𑁆𑀢𑀺𑁇_  


(1096.)

941\. _𑀤𑁂𑀯𑀺𑀤𑁆𑀥𑀺𑀧𑀢𑁆𑀢𑁄𑀲𑀺 𑀫𑀳𑀸𑀦𑀼𑀪𑀸𑀯𑁄,_  
_𑀫𑀦𑀼𑀲𑁆𑀲𑀪𑀽𑀢𑁄 𑀓𑀺𑀫𑀓𑀸𑀲𑀺 𑀧𑀼𑀜𑁆𑀜𑀁;_  
_𑀓𑁂𑀦𑀸𑀲𑀺 𑀏𑀯𑀁 𑀚𑀮𑀺𑀢𑀸𑀦𑀼𑀪𑀸𑀯𑁄,_  
_𑀯𑀡𑁆𑀡𑁄 𑀘 𑀢𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


(1097.)

942\. _𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀢𑁆𑀢𑀫𑀦𑁄,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(1098.)

943\. _“𑀅𑀳𑀁 𑀫𑀦𑀼𑀲𑁆𑀲𑁂𑀲𑀼 𑀫𑀦𑀼𑀲𑁆𑀲𑀪𑀽𑀢𑁄,_  
_𑀤𑀺𑀲𑁆𑀯𑀸𑀦 𑀲𑀫𑀡𑁂 𑀲𑀻𑀮𑀯𑀦𑁆𑀢𑁂;_  
_𑀲𑀫𑁆𑀧𑀦𑁆𑀦𑀯𑀺𑀚𑁆𑀚𑀸𑀘𑀭𑀡𑁂 𑀬𑀲𑀲𑁆𑀲𑀻,_  
_𑀩𑀳𑀼𑀲𑁆𑀲𑀼𑀢𑁂 𑀢𑀡𑁆𑀳𑀓𑁆𑀔𑀬𑀽𑀧𑀧𑀦𑁆𑀦𑁂;_  
_𑀅𑀦𑁆𑀦𑀜𑁆𑀘 𑀧𑀸𑀦𑀜𑁆𑀘 𑀧𑀲𑀦𑁆𑀦𑀘𑀺𑀢𑁆𑀢𑁄,_  
_𑀲𑀓𑁆𑀓𑀘𑁆𑀘 𑀤𑀸𑀦𑀁 𑀯𑀺𑀧𑀼𑀮𑀁 𑀅𑀤𑀸𑀲𑀺𑀁𑁇_  


(1099--1100.)

944\. _𑀢𑁂𑀦 𑀫𑁂𑀢𑀸𑀤𑀺𑀲𑁄 𑀯𑀡𑁆𑀡𑁄,_  
_…𑀧𑁂…_  
_𑀯𑀡𑁆𑀡𑁄 𑀘 𑀫𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


---

945\. 𑀧𑀞𑀫𑀓𑀼𑀡𑁆𑀟𑀮𑀻𑀯𑀺𑀫𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (2.2.7 Yavapālakavimānavatthu)](2.2.7.md) / [Go to parent page (2.2 Pāyāsivagga)](../19Vv/2/2.2.md) / [Go to next page (2.2.9 Dutiyakuṇḍalīvimānavatthu)](2.2.9.md)


