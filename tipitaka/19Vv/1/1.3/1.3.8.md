
[Home](/) / [19Vv Vimānavatthupāḷi](../../../19Vv.md) / [1 Itthivimāna](../../1.md) / [1.3 Pāricchattakavagga](../1.3.md)

# 𑁧𑁇𑁩𑁇𑁮 𑀫𑀮𑁆𑀮𑀺𑀓𑀸𑀯𑀺𑀫𑀸𑀦𑀯𑀢𑁆𑀣𑀼

### 𑀇𑀢𑁆𑀣𑀺𑀯𑀺𑀫𑀸𑀦

### 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀕𑁆𑀕

### 𑀫𑀮𑁆𑀮𑀺𑀓𑀸𑀯𑀺𑀫𑀸𑀦𑀯𑀢𑁆𑀣𑀼

(658.)

498\. _“𑀧𑀻𑀢𑀯𑀢𑁆𑀣𑁂 𑀧𑀻𑀢𑀥𑀚𑁂,_  
_𑀧𑀻𑀢𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑁂;_  
_𑀧𑀻𑀢𑀦𑁆𑀢𑀭𑀸𑀳𑀺 𑀯𑀕𑁆𑀕𑀽𑀳𑀺,_  
_𑀅𑀧𑀺𑀍𑀅𑀦𑁆𑀥𑀸𑀯 𑀲𑁄𑀪𑀲𑀺𑁇_  


(659.)

499\. _𑀓𑀸 𑀓𑀫𑁆𑀩𑀼𑀓𑀸𑀬𑀽𑀭𑀥𑀭𑁂,_  
_𑀓𑀜𑁆𑀘𑀦𑀸𑀯𑁂𑀍𑀅𑀪𑀽𑀲𑀺𑀢𑁂;_  
_𑀳𑁂𑀫𑀚𑀸𑀮𑀓𑀲𑀜𑁆𑀙𑀦𑁆𑀦𑁂,_  
_𑀦𑀸𑀦𑀸𑀭𑀢𑀦𑀫𑀸𑀮𑀺𑀦𑀻𑁇_  


(660.)

500\. _𑀲𑁄𑀯𑀡𑁆𑀡𑀫𑀬𑀸 𑀮𑁄𑀳𑀺𑀢𑀗𑁆𑀕𑀫𑀬𑀸 𑀘,_  
_𑀫𑀼𑀢𑁆𑀢𑀸𑀫𑀬𑀸 𑀯𑁂𑀍𑀉𑀭𑀺𑀬𑀫𑀬𑀸 𑀘;_  
_𑀫𑀲𑀸𑀭𑀕𑀮𑁆𑀮𑀸 𑀲𑀳𑀮𑁄𑀳𑀺𑀢𑀗𑁆𑀕𑀸,_  
_𑀧𑀸𑀭𑁂𑀯𑀢𑀓𑁆𑀔𑀻𑀳𑀺 𑀫𑀡𑀻𑀳𑀺 𑀘𑀺𑀢𑁆𑀢𑀢𑀸𑁇_  


(661.)

501\. _𑀓𑁄𑀘𑀺 𑀓𑁄𑀘𑀺 𑀏𑀢𑁆𑀣 𑀫𑀬𑀽𑀭𑀲𑀼𑀲𑁆𑀲𑀭𑁄,_  
_𑀳𑀁𑀲𑀲𑁆𑀲 𑀭𑀜𑁆𑀜𑁄 𑀓𑀭𑀯𑀻𑀓𑀲𑀼𑀲𑁆𑀲𑀭𑁄;_  
_𑀢𑁂𑀲𑀁 𑀲𑀭𑁄 𑀲𑀼𑀬𑁆𑀬𑀢𑀺 𑀯𑀕𑁆𑀕𑀼𑀭𑀽𑀧𑁄,_  
_𑀧𑀜𑁆𑀘𑀗𑁆𑀕𑀺𑀓𑀁 𑀢𑀽𑀭𑀺𑀬𑀫𑀺𑀯𑀧𑁆𑀧𑀯𑀸𑀤𑀺𑀢𑀁𑁇_  


(662.)

502\. _𑀭𑀣𑁄 𑀘 𑀢𑁂 𑀲𑀼𑀪𑁄 𑀯𑀕𑁆𑀕𑀼,_  
_𑀦𑀸𑀦𑀸𑀭𑀢𑀦𑀘𑀺𑀢𑁆𑀢𑀺𑀢𑁄;_  
_𑀦𑀸𑀦𑀸𑀯𑀡𑁆𑀡𑀸𑀳𑀺 𑀥𑀸𑀢𑀽𑀳𑀺,_  
_𑀲𑀼𑀯𑀺𑀪𑀢𑁆𑀢𑁄𑀯 𑀲𑁄𑀪𑀢𑀺𑁇_  


(663.)

503\. _𑀢𑀲𑁆𑀫𑀺𑀁 𑀭𑀣𑁂 𑀓𑀜𑁆𑀘𑀦𑀩𑀺𑀫𑁆𑀩𑀯𑀡𑁆𑀡𑁂,_  
_𑀬𑀸 𑀢𑁆𑀯𑀁 𑀞𑀺𑀢𑀸 𑀪𑀸𑀲𑀲𑀺𑀫𑀁 𑀧𑀤𑁂𑀲𑀁;_  
_𑀤𑁂𑀯𑀢𑁂 𑀧𑀼𑀘𑁆𑀙𑀺𑀢𑀸𑀘𑀺𑀓𑁆𑀔,_  
_𑀓𑀺𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀦𑁆”𑀢𑀺𑁇_  


(664.)

504\. _“𑀲𑁄𑀯𑀡𑁆𑀡𑀚𑀸𑀮𑀁 𑀫𑀡𑀺𑀲𑁄𑀡𑁆𑀡𑀘𑀺𑀢𑁆𑀢𑀺𑀢𑀁,_  
_𑀫𑀼𑀢𑁆𑀢𑀸𑀘𑀺𑀢𑀁 𑀳𑁂𑀫𑀚𑀸𑀮𑁂𑀦 𑀙𑀦𑁆𑀦𑀁;_  
_𑀧𑀭𑀺𑀦𑀺𑀩𑁆𑀩𑀼𑀢𑁂 𑀕𑁄𑀢𑀫𑁂 𑀅𑀧𑁆𑀧𑀫𑁂𑀬𑁆𑀬𑁂,_  
_𑀧𑀲𑀦𑁆𑀦𑀘𑀺𑀢𑁆𑀢𑀸 𑀅𑀳𑀫𑀸𑀪𑀺𑀭𑁄𑀧𑀬𑀺𑀁𑁇_  


(665.)

505\. _𑀢𑀸𑀳𑀁 𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀓𑀼𑀲𑀮𑀁 𑀩𑀼𑀤𑁆𑀥𑀯𑀡𑁆𑀡𑀺𑀢𑀁;_  
_𑀅𑀧𑁂𑀢𑀲𑁄𑀓𑀸 𑀲𑀼𑀔𑀺𑀢𑀸,_  
_𑀲𑀫𑁆𑀧𑀫𑁄𑀤𑀸𑀫𑀦𑀸𑀫𑀬𑀸”𑀢𑀺𑁇_  


---

506\. 𑀫𑀮𑁆𑀮𑀺𑀓𑀸𑀯𑀺𑀫𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (1.3.7 Pesavatīvimānavatthu)](1.3.7.md) / [Go to parent page (1.3 Pāricchattakavagga)](../1.3.md) / [Go to next page (1.3.9 Visālakkhivimānavatthu)](1.3.9.md)


