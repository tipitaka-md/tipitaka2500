
[Home](/) / [19Vv Vimānavatthupāḷi](../...md) / [1 Itthivimāna](...md) / [1.3 Pāricchattakavagga](../19Vv/1/1.3.md)

# 𑁧𑁇𑁩𑁇𑁧𑁦 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀺𑀫𑀸𑀦𑀯𑀢𑁆𑀣𑀼

* 𑀇𑀢𑁆𑀣𑀺𑀯𑀺𑀫𑀸𑀦

* 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀕𑁆𑀕

* 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀺𑀫𑀸𑀦𑀯𑀢𑁆𑀣𑀼

(680.)

522\. _“𑀧𑀸𑀭𑀺𑀘𑁆𑀙𑀢𑁆𑀢𑀓𑁂 𑀓𑁄𑀯𑀺𑀍𑀆𑀭𑁂,_  
_𑀭𑀫𑀡𑀻𑀬𑁂 𑀫𑀦𑁄𑀭𑀫𑁂;_  
_𑀤𑀺𑀩𑁆𑀩𑀫𑀸𑀮𑀁 𑀕𑀦𑁆𑀣𑀫𑀸𑀦𑀸,_  
_𑀕𑀸𑀬𑀦𑁆𑀢𑀻 𑀲𑀫𑁆𑀧𑀫𑁄𑀤𑀲𑀺𑁇_  


(681.)

523\. _𑀢𑀲𑁆𑀲𑀸 𑀢𑁂 𑀦𑀘𑁆𑀘𑀫𑀸𑀦𑀸𑀬,_  
_𑀅𑀗𑁆𑀕𑀫𑀗𑁆𑀕𑁂𑀳𑀺 𑀲𑀩𑁆𑀩𑀲𑁄;_  
_𑀤𑀺𑀩𑁆𑀩𑀸 𑀲𑀤𑁆𑀤𑀸 𑀦𑀺𑀘𑁆𑀙𑀭𑀦𑁆𑀢𑀺,_  
_𑀲𑀯𑀦𑀻𑀬𑀸 𑀫𑀦𑁄𑀭𑀫𑀸𑁇_  


(682.)

524\. _𑀢𑀲𑁆𑀲𑀸 𑀢𑁂 𑀦𑀘𑁆𑀘𑀫𑀸𑀦𑀸𑀬,_  
_𑀅𑀗𑁆𑀕𑀫𑀗𑁆𑀕𑁂𑀳𑀺 𑀲𑀩𑁆𑀩𑀲𑁄;_  
_𑀤𑀺𑀩𑁆𑀩𑀸 𑀕𑀦𑁆𑀥𑀸 𑀧𑀯𑀸𑀬𑀦𑁆𑀢𑀺,_  
_𑀲𑀼𑀘𑀺𑀕𑀦𑁆𑀥𑀸 𑀫𑀦𑁄𑀭𑀫𑀸𑁇_  


(683.)

525\. _𑀯𑀺𑀯𑀢𑁆𑀢𑀫𑀸𑀦𑀸 𑀓𑀸𑀬𑁂𑀦,_  
_𑀬𑀸 𑀯𑁂𑀡𑀻𑀲𑀼 𑀧𑀺𑀍𑀅𑀦𑁆𑀥𑀦𑀸;_  
_𑀢𑁂𑀲𑀁 𑀲𑀼𑀬𑁆𑀬𑀢𑀺 𑀦𑀺𑀕𑁆𑀖𑁄𑀲𑁄,_  
_𑀢𑀽𑀭𑀺𑀬𑁂 𑀧𑀜𑁆𑀘𑀗𑁆𑀕𑀺𑀓𑁂 𑀬𑀣𑀸𑁇_  


(684.)

526\. _𑀯𑀝𑀁𑀲𑀓𑀸 𑀯𑀸𑀢𑀥𑀼𑀢𑀸,_  
_𑀯𑀸𑀢𑁂𑀦 𑀲𑀫𑁆𑀧𑀓𑀫𑁆𑀧𑀺𑀢𑀸;_  
_𑀢𑁂𑀲𑀁 𑀲𑀼𑀬𑁆𑀬𑀢𑀺 𑀦𑀺𑀕𑁆𑀖𑁄𑀲𑁄,_  
_𑀢𑀽𑀭𑀺𑀬𑁂 𑀧𑀜𑁆𑀘𑀗𑁆𑀕𑀺𑀓𑁂 𑀬𑀣𑀸𑁇_  


(685.)

527\. _𑀬𑀸𑀧𑀺 𑀢𑁂 𑀲𑀺𑀭𑀲𑁆𑀫𑀺𑀁 𑀫𑀸𑀮𑀸,_  
_𑀲𑀼𑀘𑀺𑀕𑀦𑁆𑀥𑀸 𑀫𑀦𑁄𑀭𑀫𑀸;_  
_𑀯𑀸𑀢𑀺 𑀕𑀦𑁆𑀥𑁄 𑀤𑀺𑀲𑀸 𑀲𑀩𑁆𑀩𑀸,_  
_𑀭𑀼𑀓𑁆𑀔𑁄 𑀫𑀜𑁆𑀚𑀽𑀲𑀓𑁄 𑀬𑀣𑀸𑁇_  


(686.)

528\. _𑀖𑀸𑀬𑀲𑁂 𑀢𑀁 𑀲𑀼𑀘𑀺𑀕𑀦𑁆𑀥𑀁,_  
_𑀭𑀽𑀧𑀁 𑀧𑀲𑁆𑀲𑀲𑀺 𑀅𑀫𑀸𑀦𑀼𑀲𑀁;_  
_𑀤𑁂𑀯𑀢𑁂 𑀧𑀼𑀘𑁆𑀙𑀺𑀢𑀸𑀘𑀺𑀓𑁆𑀔,_  
_𑀓𑀺𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀦𑁆”𑀢𑀺𑁇_  


(687.)

529\. _“𑀧𑀪𑀲𑁆𑀲𑀭𑀁 𑀅𑀘𑁆𑀘𑀺𑀫𑀦𑁆𑀢𑀁,_  
_𑀯𑀡𑁆𑀡𑀕𑀦𑁆𑀥𑁂𑀦 𑀲𑀁𑀬𑀼𑀢𑀁;_  
_𑀅𑀲𑁄𑀓𑀧𑀼𑀧𑁆𑀨𑀫𑀸𑀮𑀸𑀳𑀁,_  
_𑀩𑀼𑀤𑁆𑀥𑀲𑁆𑀲 𑀉𑀧𑀦𑀸𑀫𑀬𑀺𑀁𑁇_  


(688.)

530\. _𑀢𑀸𑀳𑀁 𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀓𑀼𑀲𑀮𑀁 𑀩𑀼𑀤𑁆𑀥𑀯𑀡𑁆𑀡𑀺𑀢𑀁;_  
_𑀅𑀧𑁂𑀢𑀲𑁄𑀓𑀸 𑀲𑀼𑀔𑀺𑀢𑀸,_  
_𑀲𑀫𑁆𑀧𑀫𑁄𑀤𑀸𑀫𑀦𑀸𑀫𑀬𑀸”𑀢𑀺𑁇_  


---

531\. 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀺𑀫𑀸𑀦𑀁 𑀤𑀲𑀫𑀁𑁇



---

532\. 𑀢𑀲𑁆𑀲𑀼𑀤𑁆𑀤𑀸𑀦𑀁



533\. _𑀉𑀍𑀆𑀭𑁄 𑀉𑀘𑁆𑀙𑀼 𑀧𑀮𑁆𑀮𑀗𑁆𑀓𑁄,_  
_𑀮𑀢𑀸 𑀘 𑀕𑀼𑀢𑁆𑀢𑀺𑀮𑁂𑀦 𑀘;_  
_𑀤𑀤𑁆𑀤𑀮𑁆𑀮𑀧𑁂𑀲𑀫𑀮𑁆𑀮𑀺𑀓𑀸,_  
_𑀯𑀺𑀲𑀸𑀮𑀓𑁆𑀔𑀺 𑀧𑀸𑀭𑀺𑀘𑁆𑀙𑀢𑁆𑀢𑀓𑁄;_  
_𑀯𑀕𑁆𑀕𑁄 𑀢𑁂𑀦 𑀧𑀯𑀼𑀘𑁆𑀘𑀢𑀻𑀢𑀺𑁇_  


---

534\. 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀕𑁆𑀕𑁄 𑀢𑀢𑀺𑀬𑁄𑁇



[Go to previous page (1.3.9 Visālakkhivimānavatthu)](1.3.9.md) / [Go to parent page (1.3 Pāricchattakavagga)](../19Vv/1/1.3.md) / [Go to next page (1.4 Mañjiṭṭhakavagga)](../1.4.md)


