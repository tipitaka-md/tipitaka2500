
[Home](/) / [19Vv Vimānavatthupāḷi](/tipitaka/19Vv.md) / [1 Itthivimāna](/tipitaka/19Vv/1.md) / [1.3 Pāricchattakavagga](/tipitaka/19Vv/1/1.3.md)

# 𑁧𑁇𑁩𑁇𑁪 𑀮𑀢𑀸𑀯𑀺𑀫𑀸𑀦𑀯𑀢𑁆𑀣𑀼

### 𑀇𑀢𑁆𑀣𑀺𑀯𑀺𑀫𑀸𑀦

### 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀕𑁆𑀕

### 𑀮𑀢𑀸𑀯𑀺𑀫𑀸𑀦𑀯𑀢𑁆𑀣𑀼

(316.)

341. _𑀮𑀢𑀸 𑀘 𑀲𑀚𑁆𑀚𑀸 𑀧𑀯𑀭𑀸 𑀘 𑀤𑁂𑀯𑀢𑀸,_  
_𑀅𑀘𑁆𑀘𑀺𑀫𑀢𑀻 𑀭𑀸𑀚𑀯𑀭𑀲𑁆𑀲 𑀲𑀺𑀭𑀻𑀫𑀢𑁄;_  
_𑀲𑀼𑀢𑀸 𑀘 𑀭𑀜𑁆𑀜𑁄 𑀯𑁂𑀲𑁆𑀲𑀯𑀡𑀲𑁆𑀲 𑀥𑀻𑀢𑀸,_  
_𑀭𑀸𑀚𑀻𑀫𑀢𑀻 𑀥𑀫𑁆𑀫𑀕𑀼𑀡𑁂𑀳𑀺 𑀲𑁄𑀪𑀣𑁇_  


(317.)

342. _𑀧𑀜𑁆𑀘𑁂𑀢𑁆𑀣 𑀦𑀸𑀭𑀺𑀬𑁄 𑀆𑀕𑀫𑀁𑀲𑀼 𑀦𑁆𑀳𑀸𑀬𑀺𑀢𑀼𑀁,_  
_𑀲𑀻𑀢𑁄𑀤𑀓𑀁 𑀉𑀧𑁆𑀧𑀮𑀺𑀦𑀺𑀁 𑀲𑀺𑀯𑀁 𑀦𑀤𑀺𑀁;_  
_𑀢𑀸 𑀢𑀢𑁆𑀣 𑀦𑁆𑀳𑀸𑀬𑀺𑀢𑁆𑀯𑀸 𑀭𑀫𑁂𑀢𑁆𑀯𑀸 𑀤𑁂𑀯𑀢𑀸,_  
_𑀦𑀘𑁆𑀘𑀺𑀢𑁆𑀯𑀸 𑀕𑀸𑀬𑀺𑀢𑁆𑀯𑀸 𑀲𑀼𑀢𑀸 𑀮𑀢𑀁 𑀩𑁆𑀭𑀯𑀺𑁇_  


(318.)

343. _“𑀧𑀼𑀘𑁆𑀙𑀸𑀫𑀺 𑀢𑀁 𑀉𑀧𑁆𑀧𑀮𑀫𑀸𑀮𑀥𑀸𑀭𑀺𑀦𑀺,_  
_𑀆𑀯𑁂𑀍𑀇𑀦𑀺 𑀓𑀜𑁆𑀘𑀦𑀲𑀦𑁆𑀦𑀺𑀪𑀢𑁆𑀢𑀘𑁂;_  
_𑀢𑀺𑀫𑀺𑀭𑀢𑀫𑁆𑀩𑀓𑁆𑀔𑀺 𑀦𑀪𑁂𑀯 𑀲𑁄𑀪𑀦𑁂,_  
_𑀤𑀻𑀖𑀸𑀬𑀼𑀓𑀻 𑀓𑁂𑀦 𑀓𑀢𑁄 𑀬𑀲𑁄 𑀢𑀯𑁇_  


(319.)

344. _𑀓𑁂𑀦𑀸𑀲𑀺 𑀪𑀤𑁆𑀤𑁂 𑀧𑀢𑀺𑀦𑁄 𑀧𑀺𑀬𑀢𑀭𑀸,_  
_𑀯𑀺𑀲𑀺𑀝𑁆𑀞𑀓𑀮𑁆𑀬𑀸𑀡𑀺𑀢𑀭𑀲𑁆𑀲𑀼 𑀭𑀽𑀧𑀢𑁄;_  
_𑀧𑀤𑀓𑁆𑀔𑀺𑀡𑀸 𑀦𑀘𑁆𑀘𑀦𑀕𑀻𑀢𑀯𑀸𑀤𑀺𑀢𑁂,_  
_𑀆𑀘𑀺𑀓𑁆𑀔 𑀦𑁄 𑀢𑁆𑀯𑀁 𑀦𑀭𑀦𑀸𑀭𑀺𑀧𑀼𑀘𑁆𑀙𑀺𑀢𑀸”𑀢𑀺𑁇_  


(320.)

345. _“𑀅𑀳𑀁 𑀫𑀦𑀼𑀲𑁆𑀲𑁂𑀲𑀼 𑀫𑀦𑀼𑀲𑁆𑀲𑀪𑀽𑀢𑀸,_  
_𑀉𑀍𑀆𑀭𑀪𑁄𑀕𑁂 𑀓𑀼𑀮𑁂 𑀲𑀼𑀡𑀺𑀲𑀸 𑀅𑀳𑁄𑀲𑀺𑀁;_  
_𑀅𑀓𑁆𑀓𑁄𑀥𑀦𑀸 𑀪𑀢𑁆𑀢𑀼𑀯𑀲𑀸𑀦𑀼𑀯𑀢𑁆𑀢𑀺𑀦𑀻,_  
_𑀉𑀧𑁄𑀲𑀣𑁂 𑀅𑀧𑁆𑀧𑀫𑀢𑁆𑀢𑀸 𑀅𑀳𑁄𑀲𑀺𑀁𑁇_  


(321.)

346. _𑀫𑀦𑀼𑀲𑁆𑀲𑀪𑀽𑀢𑀸 𑀤𑀳𑀭𑀸 𑀅𑀧𑀸𑀧𑀺𑀓𑀸,_  
_𑀧𑀲𑀦𑁆𑀦𑀘𑀺𑀢𑁆𑀢𑀸 𑀧𑀢𑀺𑀫𑀸𑀪𑀺𑀭𑀸𑀥𑀬𑀺𑀁;_  
_𑀲𑀤𑁂𑀯𑀭𑀁 𑀲𑀲𑁆𑀲𑀲𑀼𑀭𑀁 𑀲𑀤𑀸𑀲𑀓𑀁,_  
_𑀅𑀪𑀺𑀭𑀸𑀥𑀬𑀺𑀁 𑀢𑀫𑁆𑀳𑀺 𑀓𑀢𑁄 𑀬𑀲𑁄 𑀫𑀫𑁇_  


(322.)

347. _𑀲𑀸𑀳𑀁 𑀢𑁂𑀦 𑀓𑀼𑀲𑀮𑁂𑀦 𑀓𑀫𑁆𑀫𑀼𑀦𑀸,_  
_𑀘𑀢𑀼𑀩𑁆𑀪𑀺 𑀞𑀸𑀦𑁂𑀳𑀺 𑀯𑀺𑀲𑁂𑀲𑀫𑀚𑁆𑀛𑀕𑀸;_  
_𑀆𑀬𑀼𑀜𑁆𑀘 𑀯𑀡𑁆𑀡𑀜𑁆𑀘 𑀲𑀼𑀔𑀁 𑀩𑀮𑀜𑁆𑀘,_  
_𑀔𑀺𑀟𑁆𑀟𑀸𑀭𑀢𑀺𑀁 𑀧𑀘𑁆𑀘𑀦𑀼𑀪𑁄𑀫𑀦𑀧𑁆𑀧𑀓𑀁”𑁇_  


(323.)

348. _“𑀲𑀼𑀢𑀁 𑀦𑀼 𑀢𑀁 𑀪𑀸𑀲𑀢𑀺 𑀬𑀁 𑀅𑀬𑀁 𑀮𑀢𑀸,_  
_𑀬𑀁 𑀦𑁄 𑀅𑀧𑀼𑀘𑁆𑀙𑀺𑀫𑁆𑀳 𑀅𑀓𑀺𑀢𑁆𑀢𑀬𑀻 𑀦𑁄;_  
_𑀧𑀢𑀺𑀦𑁄 𑀓𑀺𑀭𑀫𑁆𑀳𑀸𑀓𑀁 𑀯𑀺𑀲𑀺𑀝𑁆𑀞 𑀦𑀸𑀭𑀻𑀦𑀁,_  
_𑀕𑀢𑀻 𑀘 𑀢𑀸𑀲𑀁 𑀧𑀯𑀭𑀸 𑀘 𑀤𑁂𑀯𑀢𑀸𑁇_  


(324.)

349. _𑀧𑀢𑀻𑀲𑀼 𑀥𑀫𑁆𑀫𑀁 𑀧𑀘𑀭𑀸𑀫 𑀲𑀩𑁆𑀩𑀸,_  
_𑀧𑀢𑀺𑀩𑁆𑀩𑀢𑀸 𑀬𑀢𑁆𑀣 𑀪𑀯𑀦𑁆𑀢𑀺 𑀇𑀢𑁆𑀣𑀺𑀬𑁄;_  
_𑀧𑀢𑀻𑀲𑀼 𑀥𑀫𑁆𑀫𑀁 𑀧𑀘𑀭𑀺𑀢𑁆𑀯 𑀲𑀩𑁆𑀩𑀸,_  
_𑀮𑀘𑁆𑀙𑀸𑀫𑀲𑁂 𑀪𑀸𑀲𑀢𑀺 𑀬𑀁 𑀅𑀬𑀁 𑀮𑀢𑀸𑁇_  


(325.)

350. _𑀲𑀻𑀳𑁄 𑀬𑀣𑀸 𑀧𑀩𑁆𑀩𑀢𑀲𑀸𑀦𑀼𑀕𑁄𑀘𑀭𑁄,_  
_𑀫𑀳𑀺𑀦𑁆𑀥𑀭𑀁 𑀧𑀩𑁆𑀩𑀢𑀫𑀸𑀯𑀲𑀺𑀢𑁆𑀯𑀸;_  
_𑀧𑀲𑀬𑁆𑀳 𑀳𑀦𑁆𑀢𑁆𑀯𑀸 𑀇𑀢𑀭𑁂 𑀘𑀢𑀼𑀧𑁆𑀧𑀤𑁂,_  
_𑀔𑀼𑀤𑁆𑀤𑁂 𑀫𑀺𑀕𑁂 𑀔𑀸𑀤𑀢𑀺 𑀫𑀁𑀲𑀪𑁄𑀚𑀦𑁄𑁇_  


(326.)

351. _𑀢𑀣𑁂𑀯 𑀲𑀤𑁆𑀥𑀸 𑀇𑀥 𑀅𑀭𑀺𑀬𑀲𑀸𑀯𑀺𑀓𑀸,_  
_𑀪𑀢𑁆𑀢𑀸𑀭𑀁 𑀦𑀺𑀲𑁆𑀲𑀸𑀬 𑀧𑀢𑀺𑀁 𑀅𑀦𑀼𑀩𑁆𑀩𑀢𑀸;_  
_𑀓𑁄𑀥𑀁 𑀯𑀥𑀺𑀢𑁆𑀯𑀸 𑀅𑀪𑀺𑀪𑀼𑀬𑁆𑀬 𑀫𑀘𑁆𑀙𑀭𑀁,_  
_𑀲𑀕𑁆𑀕𑀫𑁆𑀳𑀺 𑀲𑀸 𑀫𑁄𑀤𑀢𑀺 𑀥𑀫𑁆𑀫𑀘𑀸𑀭𑀺𑀦𑀻”𑀢𑀺𑁇_  


---

352. 𑀮𑀢𑀸𑀯𑀺𑀫𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (1.3.3 Pallaṅkavimānavatthu)](/tipitaka/19Vv/1/1.3/1.3.3.md) / [Go to parent page (1.3 Pāricchattakavagga)](/tipitaka/19Vv/1/1.3.md) / [Go to next page (1.3.5 Guttilavimānavatthu)](/tipitaka/19Vv/1/1.3/1.3.5.md)


