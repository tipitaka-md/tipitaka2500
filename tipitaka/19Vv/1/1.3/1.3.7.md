
[Home](/) / [19Vv Vimānavatthupāḷi](../...md) / [1 Itthivimāna](...md) / [1.3 Pāricchattakavagga](../19Vv/1/1.3.md)

# 𑁧𑁇𑁩𑁇𑁭 𑀧𑁂𑀲𑀯𑀢𑀻𑀯𑀺𑀫𑀸𑀦𑀯𑀢𑁆𑀣𑀼

* 𑀇𑀢𑁆𑀣𑀺𑀯𑀺𑀫𑀸𑀦

* 𑀧𑀸𑀭𑀺𑀘𑁆𑀙𑀢𑁆𑀢𑀓𑀯𑀕𑁆𑀕

* 𑀧𑁂𑀲𑀯𑀢𑀻𑀯𑀺𑀫𑀸𑀦𑀯𑀢𑁆𑀣𑀼

(646.)

485\. _“𑀨𑀮𑀺𑀓𑀭𑀚𑀢𑀳𑁂𑀫𑀚𑀸𑀮𑀙𑀦𑁆𑀦𑀁,_  
_𑀯𑀺𑀯𑀺𑀥𑀘𑀺𑀢𑁆𑀭𑀢𑀮𑀫𑀤𑁆𑀤𑀲𑀁 𑀲𑀼𑀭𑀫𑁆𑀫𑀁;_  
_𑀩𑁆𑀬𑀫𑁆𑀳𑀁 𑀲𑀼𑀦𑀺𑀫𑁆𑀫𑀺𑀢𑀁 𑀢𑁄𑀭𑀡𑀽𑀧𑀧𑀦𑁆𑀦𑀁,_  
_𑀭𑀼𑀘𑀓𑀼𑀧𑀓𑀺𑀡𑁆𑀡𑀫𑀺𑀤𑀁 𑀲𑀼𑀪𑀁 𑀯𑀺𑀫𑀸𑀦𑀁𑁇_  


(647.)

486\. _𑀪𑀸𑀢𑀺 𑀘 𑀤𑀲 𑀤𑀺𑀲𑀸 𑀦𑀪𑁂𑀯 𑀲𑀼𑀭𑀺𑀬𑁄,_  
_𑀲𑀭𑀤𑁂 𑀢𑀫𑁄𑀦𑀼𑀤𑁄 𑀲𑀳𑀲𑁆𑀲𑀭𑀁𑀲𑀻;_  
_𑀢𑀣𑀸 𑀢𑀧𑀢𑀺 𑀫𑀺𑀤𑀁 𑀢𑀯 𑀯𑀺𑀫𑀸𑀦𑀁,_  
_𑀚𑀮𑀫𑀺𑀯 𑀥𑀽𑀫𑀲𑀺𑀔𑁄 𑀦𑀺𑀲𑁂 𑀦𑀪𑀕𑁆𑀕𑁂𑁇_  


(648.)

487\. _𑀫𑀼𑀲𑀢𑀻𑀯 𑀦𑀬𑀦𑀁 𑀲𑀢𑁂𑀭𑀢𑀸𑀯,_  
_𑀆𑀓𑀸𑀲𑁂 𑀞𑀧𑀺𑀢𑀫𑀺𑀤𑀁 𑀫𑀦𑀼𑀜𑁆𑀜𑀁;_  
_𑀯𑀻𑀡𑀸𑀫𑀼𑀭𑀚𑀲𑀫𑁆𑀫𑀢𑀸𑀍𑀅𑀖𑀼𑀝𑁆𑀞𑀁,_  
_𑀇𑀤𑁆𑀥𑀁 𑀇𑀦𑁆𑀤𑀧𑀼𑀭𑀁 𑀬𑀣𑀸 𑀢𑀯𑁂𑀤𑀁𑁇_  


(649.)

488\. _𑀧𑀤𑀼𑀫𑀓𑀼𑀫𑀼𑀤𑀼𑀧𑁆𑀧𑀮𑀓𑀼𑀯𑀮𑀬𑀁,_  
_𑀬𑁄𑀥𑀺𑀓 𑀩𑀦𑁆𑀥𑀼𑀓𑀦𑁄𑀚𑀓𑀸 𑀘 𑀲𑀦𑁆𑀢𑀺;_  
_𑀲𑀸𑀮𑀓𑀼𑀲𑀼𑀫𑀺𑀢𑀧𑀼𑀧𑁆𑀨𑀺𑀢𑀸 𑀅𑀲𑁄𑀓𑀸,_  
_𑀯𑀺𑀯𑀺𑀥𑀤𑀼𑀫𑀕𑁆𑀕𑀲𑀼𑀕𑀦𑁆𑀥𑀲𑁂𑀯𑀺𑀢𑀫𑀺𑀤𑀁𑁇_  


(650.)

489\. _𑀲𑀍𑀅𑀮𑀮𑀩𑀼𑀚𑀪𑀼𑀚𑀓 𑀲𑀁𑀬𑀼𑀢𑁆𑀢𑀸,_  
_𑀓𑀼𑀲𑀓𑀲𑀼𑀨𑀼𑀮𑁆𑀮𑀺𑀢𑀮𑀢𑀸𑀯𑀮𑀫𑁆𑀩𑀺𑀦𑀻𑀳𑀺;_  
_𑀫𑀡𑀺𑀚𑀸𑀮𑀲𑀤𑀺𑀲𑀸 𑀬𑀲𑀲𑁆𑀲𑀺𑀦𑀻,_  
_𑀭𑀫𑁆𑀫𑀸 𑀧𑁄𑀓𑁆𑀔𑀭𑀡𑀻 𑀉𑀧𑀝𑁆𑀞𑀺𑀢𑀸 𑀢𑁂𑁇_  


(651.)

490\. _𑀉𑀤𑀓𑀭𑀼𑀳𑀸 𑀘 𑀬𑁂𑀢𑁆𑀣𑀺 𑀧𑀼𑀧𑁆𑀨𑀚𑀸𑀢𑀸,_  
_𑀣𑀮𑀚𑀸 𑀬𑁂 𑀘 𑀲𑀦𑁆𑀢𑀺 𑀭𑀼𑀓𑁆𑀔𑀚𑀸𑀢𑀸;_  
_𑀫𑀸𑀦𑀼𑀲𑀓𑀸𑀫𑀸𑀦𑀼𑀲𑁆𑀲𑀓𑀸 𑀘 𑀤𑀺𑀩𑁆𑀩𑀸,_  
_𑀲𑀩𑁆𑀩𑁂 𑀢𑀼𑀬𑁆𑀳𑀁 𑀦𑀺𑀯𑁂𑀲𑀦𑀫𑁆𑀳𑀺 𑀚𑀸𑀢𑀸𑁇_  


(652.)

491\. _𑀓𑀺𑀲𑁆𑀲 𑀲𑀁𑀬𑀫𑀤𑀫𑀲𑁆𑀲𑀬𑀁 𑀯𑀺𑀧𑀸𑀓𑁄,_  
_𑀓𑁂𑀦𑀸𑀲𑀺 𑀓𑀫𑁆𑀫𑀨𑀮𑁂𑀦𑀺𑀥𑀽𑀧𑀧𑀦𑁆𑀦𑀸;_  
_𑀬𑀣𑀸 𑀘 𑀢𑁂 𑀅𑀥𑀺𑀕𑀢𑀫𑀺𑀤𑀁 𑀯𑀺𑀫𑀸𑀦𑀁,_  
_𑀢𑀤𑀦𑀼𑀧𑀤𑀁 𑀅𑀯𑀘𑀸𑀲𑀺𑀍𑀆𑀭𑀧𑀫𑁆𑀳𑁂”𑀢𑀺𑁇_  


(653.)

492\. _“𑀬𑀣𑀸 𑀘 𑀫𑁂 𑀅𑀥𑀺𑀕𑀢𑀫𑀺𑀤𑀁 𑀯𑀺𑀫𑀸𑀦𑀁,_  
_𑀓𑁄𑀜𑁆𑀘𑀫𑀬𑀽𑀭𑀘𑀓𑁄𑀭𑀲𑀗𑁆𑀖𑀘𑀭𑀺𑀢𑀁;_  
_𑀤𑀺𑀩𑁆𑀬𑀧𑀺𑀮𑀯𑀳𑀁𑀲𑀭𑀸𑀚𑀘𑀺𑀡𑁆𑀡𑀁,_  
_𑀤𑀺𑀚𑀓𑀸𑀭𑀡𑁆𑀟𑀯𑀓𑁄𑀓𑀺𑀮𑀸𑀪𑀺𑀦𑀤𑀺𑀢𑀁𑁇_  


(654.)

493\. _𑀦𑀸𑀦𑀸𑀲𑀦𑁆𑀢𑀸𑀦𑀓𑀧𑀼𑀧𑁆𑀨𑀭𑀼𑀓𑁆𑀔𑀯𑀺𑀯𑀺𑀥𑀸,_  
_𑀧𑀸𑀝𑀮𑀺𑀚𑀫𑁆𑀩𑀼𑀅𑀲𑁄𑀓𑀭𑀼𑀓𑁆𑀔𑀯𑀦𑁆𑀢𑀁;_  
_𑀬𑀣𑀸 𑀘 𑀫𑁂 𑀅𑀥𑀺𑀕𑀢𑀫𑀺𑀤𑀁 𑀯𑀺𑀫𑀸𑀦𑀁,_  
_𑀢𑀁 𑀢𑁂 𑀧𑀯𑁂𑀤𑀬𑀸𑀫𑀺 𑀲𑀼𑀡𑁄𑀳𑀺 𑀪𑀦𑁆𑀢𑁂𑁇_  


(655.)

494\. _𑀫𑀕𑀥𑀯𑀭𑀧𑀼𑀭𑀢𑁆𑀣𑀺𑀫𑁂𑀦,_  
_𑀦𑀸𑀍𑀅𑀓𑀕𑀸𑀫𑁄 𑀦𑀸𑀫 𑀅𑀢𑁆𑀣𑀺 𑀪𑀦𑁆𑀢𑁂;_  
_𑀢𑀢𑁆𑀣 𑀅𑀳𑁄𑀲𑀺𑀁 𑀧𑀼𑀭𑁂 𑀲𑀼𑀡𑀺𑀲𑀸,_  
_𑀧𑁂𑀲𑀯𑀢𑀻𑀢𑀺 𑀢𑀢𑁆𑀣 𑀚𑀸𑀦𑀺𑀁𑀲𑀼 𑀫𑀫𑀁𑁇_  


(656.)

495\. _𑀲𑀸𑀳𑀫𑀧𑀘𑀺𑀢𑀢𑁆𑀣𑀥𑀫𑁆𑀫𑀓𑀼𑀲𑀮𑀁,_  
_𑀤𑁂𑀯𑀫𑀦𑀼𑀲𑁆𑀲𑀧𑀽𑀚𑀺𑀢𑀁 𑀫𑀳𑀦𑁆𑀢𑀁;_  
_𑀉𑀧𑀢𑀺𑀲𑁆𑀲𑀁 𑀦𑀺𑀩𑁆𑀩𑀼𑀢𑀫𑀧𑁆𑀧𑀫𑁂𑀬𑁆𑀬𑀁,_  
_𑀫𑀼𑀤𑀺𑀢𑀫𑀦𑀸 𑀓𑀼𑀲𑀼𑀫𑁂𑀳𑀺 𑀅𑀩𑁆𑀪𑀼𑀓𑀺𑀭𑀺𑀁𑁇_  


(657.)

496\. _𑀧𑀭𑀫𑀕𑀢𑀺𑀕𑀢𑀜𑁆𑀘 𑀧𑀽𑀚𑀬𑀺𑀢𑁆𑀯𑀸,_  
_𑀅𑀦𑁆𑀢𑀺𑀫𑀤𑁂𑀳𑀥𑀭𑀁 𑀇𑀲𑀺𑀁 𑀉𑀍𑀆𑀭𑀁;_  
_𑀧𑀳𑀸𑀬 𑀫𑀸𑀦𑀼𑀲𑀓𑀁 𑀲𑀫𑀼𑀲𑁆𑀲𑀬𑀁,_  
_𑀢𑀺𑀤𑀲𑀕𑀢𑀸 𑀇𑀥 𑀫𑀸𑀯𑀲𑀸𑀫𑀺 𑀞𑀸𑀦𑀦𑁆”𑀢𑀺𑁇_  


---

497\. 𑀧𑁂𑀲𑀯𑀢𑀻𑀯𑀺𑀫𑀸𑀦𑀁 𑀲𑀢𑁆𑀢𑀫𑀁𑁇



[Go to previous page (1.3.6 Daddallavimānavatthu)](1.3.6.md) / [Go to parent page (1.3 Pāricchattakavagga)](../19Vv/1/1.3.md) / [Go to next page (1.3.8 Mallikāvimānavatthu)](1.3.8.md)


