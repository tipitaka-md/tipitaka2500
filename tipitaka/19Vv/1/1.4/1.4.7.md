---
title: 1.4.7 Caturitthivimānavatthu
path: /tipitaka/19Vv/1/1.4/1.4.7
ref: 268532
breadcrumbs:
  - name: Home
    link: /
  - name: 19Vv Vimānavatthupāḷi
    link: /tipitaka/19Vv
  - name: 1 Itthivimāna
    link: /tipitaka/19Vv/1
  - name: 1.4 Mañjiṭṭhakavagga
    link: /tipitaka/19Vv/1/1.4
prevL: /tipitaka/19Vv/1/1.4/1.4.6
upL: /tipitaka/19Vv/1/1.4
nextL: /tipitaka/19Vv/1/1.4/1.4.8
---

# 1.4.7 Caturitthivimānavatthu

### Itthivimāna

### Mañjiṭṭhakavagga

### Caturitthivimānavatthu

(755--757.)

604. _“Abhikkantena vaṇṇena,_  
_…pe…_  
_Vaṇṇo ca te sabbadisā pabhāsatī”ti._  


(758.)

605. _Sā devatā attamanā,_  
_…pe…_  
_yassa kammassidaṃ phalaṃ._  


(759.)

606. _“Indīvarānaṃ hatthakaṃ ahamadāsiṃ,_  
_Bhikkhuno piṇḍāya carantassa;_  
_Esikānaṃ uṇṇatasmiṃ,_  
_Nagaravare paṇṇakate ramme._  


(760--761.)

607. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


(762--764.)

608. _“Abhikkantena vaṇṇena,_  
_…pe…_  
_Vaṇṇo ca te sabbadisā pabhāsatī”ti._  


(765.)

609. _Sā devatā attamanā,_  
_…pe…_  
_yassa kammassidaṃ phalaṃ._  


(766.)

610. _“Nīluppalahatthakaṃ ahamadāsiṃ,_  
_Bhikkhuno piṇḍāya carantassa;_  
_Esikānaṃ uṇṇatasmiṃ,_  
_Nagaravare paṇṇakate ramme._  


(767--768.)

611. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


(769--771.)

612. _“Abhikkantena vaṇṇena,_  
_…pe…_  
_Vaṇṇo ca te sabbadisā pabhāsatī”ti._  


(772.)

613. _Sā devatā attamanā,_  
_…pe…_  
_yassa kammassidaṃ phalaṃ._  


(773.)

614. _“Odātamūlakaṃ haritapattaṃ,_  
_Udakasmiṃ sare jātaṃ ahamadāsiṃ;_  
_Bhikkhuno piṇḍāya carantassa,_  
_Esikānaṃ uṇṇatasmiṃ;_  
_Nagaravare paṇṇakate ramme._  


(774--775.)

615. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


(776--778.)

616. _“Abhikkantena vaṇṇena,_  
_…pe…_  
_Vaṇṇo ca te sabbadisā pabhāsatī”ti._  


(779.)

617. _Sā devatā attamanā,_  
_…pe…_  
_yassa kammassidaṃ phalaṃ._  


(780.)

618. _“Ahaṃ sumanā sumanassa sumanamakuḷāni,_  
_Dantavaṇṇāni ahamadāsiṃ;_  
_Bhikkhuno piṇḍāya carantassa,_  
_Esikānaṃ uṇṇatasmiṃ;_  
_Nagaravare paṇṇakate ramme._  


(781--782.)

619. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


===

620. Caturitthivimānaṃ sattamaṃ.




