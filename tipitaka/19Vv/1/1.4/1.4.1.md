
[Home](/) / [19Vv Vimānavatthupāḷi](/tipitaka/19Vv.md) / [1 Itthivimāna](/tipitaka/19Vv/1.md) / [1.4 Mañjiṭṭhakavagga](/tipitaka/19Vv/1/1.4.md)

# 𑁧𑁇𑁪𑁇𑁧 𑀫𑀜𑁆𑀚𑀺𑀝𑁆𑀞𑀓𑀯𑀺𑀫𑀸𑀦𑀯𑀢𑁆𑀣𑀼

### 𑀇𑀢𑁆𑀣𑀺𑀯𑀺𑀫𑀸𑀦

### 𑀫𑀜𑁆𑀚𑀺𑀝𑁆𑀞𑀓𑀯𑀕𑁆𑀕

### 𑀫𑀜𑁆𑀚𑀺𑀝𑁆𑀞𑀓𑀯𑀺𑀫𑀸𑀦𑀯𑀢𑁆𑀣𑀼

(689.)

535. _“𑀫𑀜𑁆𑀚𑀺𑀝𑁆𑀞𑀓𑁂 𑀯𑀺𑀫𑀸𑀦𑀲𑁆𑀫𑀺𑀁,_  
_𑀲𑁄𑀡𑁆𑀡𑀯𑀸𑀮𑀼𑀓𑀲𑀦𑁆𑀣𑀢𑁂;_  
_𑀧𑀜𑁆𑀘𑀗𑁆𑀕𑀺𑀓𑁂𑀦 𑀢𑀽𑀭𑀺𑀬𑁂𑀦,_  
_𑀭𑀫𑀲𑀺 𑀲𑀼𑀧𑁆𑀧𑀯𑀸𑀤𑀺𑀢𑁂𑁇_  


(690.)

536. _𑀢𑀫𑁆𑀳𑀸 𑀯𑀺𑀫𑀸𑀦𑀸 𑀑𑀭𑀼𑀬𑁆𑀳,_  
_𑀦𑀺𑀫𑁆𑀫𑀺𑀢𑀸 𑀭𑀢𑀦𑀸𑀫𑀬𑀸;_  
_𑀑𑀕𑀸𑀳𑀲𑀺 𑀲𑀸𑀮𑀯𑀦𑀁,_  
_𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁𑁇_  


(691.)

537. _𑀬𑀲𑁆𑀲 𑀬𑀲𑁆𑀲𑁂𑀯 𑀲𑀸𑀮𑀲𑁆𑀲,_  
_𑀫𑀽𑀮𑁂 𑀢𑀺𑀝𑁆𑀞𑀲𑀺 𑀤𑁂𑀯𑀢𑁂;_  
_𑀲𑁄 𑀲𑁄 𑀫𑀼𑀜𑁆𑀘𑀢𑀺 𑀧𑀼𑀧𑁆𑀨𑀸𑀦𑀺,_  
_𑀑𑀦𑀫𑀺𑀢𑁆𑀯𑀸 𑀤𑀼𑀫𑀼𑀢𑁆𑀢𑀫𑁄𑁇_  


(692.)

538. _𑀯𑀸𑀢𑁂𑀭𑀺𑀢𑀁 𑀲𑀸𑀮𑀯𑀦𑀁,_  
_𑀆𑀥𑀼𑀢𑀁 𑀤𑀺𑀚𑀲𑁂𑀯𑀺𑀢𑀁;_  
_𑀯𑀸𑀢𑀺 𑀕𑀦𑁆𑀥𑁄 𑀤𑀺𑀲𑀸 𑀲𑀩𑁆𑀩𑀸,_  
_𑀭𑀼𑀓𑁆𑀔𑁄 𑀫𑀜𑁆𑀚𑀽𑀲𑀓𑁄 𑀬𑀣𑀸𑁇_  


(693.)

539. _𑀖𑀸𑀬𑀲𑁂 𑀢𑀁 𑀲𑀼𑀘𑀺𑀕𑀦𑁆𑀥𑀁,_  
_𑀭𑀽𑀧𑀁 𑀧𑀲𑁆𑀲𑀲𑀺 𑀅𑀫𑀸𑀦𑀼𑀲𑀁;_  
_𑀤𑁂𑀯𑀢𑁂 𑀧𑀼𑀘𑁆𑀙𑀺𑀢𑀸𑀘𑀺𑀓𑁆𑀔,_  
_𑀓𑀺𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀦𑁆”𑀢𑀺𑁇_  


(694.)

540. _“𑀅𑀳𑀁 𑀫𑀦𑀼𑀲𑁆𑀲𑁂𑀲𑀼 𑀫𑀦𑀼𑀲𑁆𑀲𑀪𑀽𑀢𑀸,_  
_𑀤𑀸𑀲𑀻 𑀅𑀬𑀺𑀭𑀓𑀼𑀮𑁂 𑀅𑀳𑀼𑀁;_  
_𑀩𑀼𑀤𑁆𑀥𑀁 𑀦𑀺𑀲𑀺𑀦𑁆𑀦𑀁 𑀤𑀺𑀲𑁆𑀯𑀸𑀦,_  
_𑀲𑀸𑀮𑀧𑀼𑀧𑁆𑀨𑁂𑀳𑀺 𑀑𑀓𑀺𑀭𑀺𑀁𑁇_  


(695.)

541. _𑀯𑀝𑀁𑀲𑀓𑀜𑁆𑀘 𑀲𑀼𑀓𑀢𑀁,_  
_𑀲𑀸𑀮𑀧𑀼𑀧𑁆𑀨𑀫𑀬𑀁 𑀅𑀳𑀁;_  
_𑀩𑀼𑀤𑁆𑀥𑀲𑁆𑀲 𑀉𑀧𑀦𑀸𑀫𑁂𑀲𑀺𑀁,_  
_𑀧𑀲𑀦𑁆𑀦𑀸 𑀲𑁂𑀳𑀺 𑀧𑀸𑀡𑀺𑀪𑀺𑁇_  


(696.)

542. _𑀢𑀸𑀳𑀁 𑀓𑀫𑁆𑀫𑀁 𑀓𑀭𑀺𑀢𑁆𑀯𑀸𑀦,_  
_𑀓𑀼𑀲𑀮𑀁 𑀩𑀼𑀤𑁆𑀥𑀯𑀡𑁆𑀡𑀺𑀢𑀁;_  
_𑀅𑀧𑁂𑀢𑀲𑁄𑀓𑀸 𑀲𑀼𑀔𑀺𑀢𑀸,_  
_𑀲𑀫𑁆𑀧𑀫𑁄𑀤𑀸𑀫𑀦𑀸𑀫𑀬𑀸”𑀢𑀺𑁇_  


---

543. 𑀫𑀜𑁆𑀚𑀺𑀝𑁆𑀞𑀓𑀯𑀺𑀫𑀸𑀦𑀁 𑀧𑀞𑀫𑀁𑁇



[Go to previous page (1.4 Mañjiṭṭhakavagga)](/tipitaka/19Vv/1/1.4.md) / [Go to parent page (1.4 Mañjiṭṭhakavagga)](/tipitaka/19Vv/1/1.4.md) / [Go to next page (1.4.2 Pabhassaravimānavatthu)](/tipitaka/19Vv/1/1.4/1.4.2.md)


