
[Home](/) / [19Vv Vimānavatthupāḷi](/tipitaka/19Vv.md) / [1 Itthivimāna](/tipitaka/19Vv/1.md) / [1.4 Mañjiṭṭhakavagga](/tipitaka/19Vv/1/1.4.md)

# 𑁧𑁇𑁪𑁇𑁫 𑀓𑀜𑁆𑀚𑀺𑀓𑀤𑀸𑀬𑀺𑀓𑀸𑀯𑀺𑀫𑀸𑀦𑀯𑀢𑁆𑀣𑀼

### 𑀇𑀢𑁆𑀣𑀺𑀯𑀺𑀫𑀸𑀦

### 𑀫𑀜𑁆𑀚𑀺𑀝𑁆𑀞𑀓𑀯𑀕𑁆𑀕

### 𑀓𑀜𑁆𑀚𑀺𑀓𑀤𑀸𑀬𑀺𑀓𑀸𑀯𑀺𑀫𑀸𑀦𑀯𑀢𑁆𑀣𑀼

(719.)

567. _“𑀅𑀪𑀺𑀓𑁆𑀓𑀦𑁆𑀢𑁂𑀦 𑀯𑀡𑁆𑀡𑁂𑀦,_  
_…𑀧𑁂…_  
_𑀑𑀲𑀥𑀻 𑀯𑀺𑀬 𑀢𑀸𑀭𑀓𑀸𑁇_  


(720--721.)

568. _𑀓𑁂𑀦 𑀢𑁂𑀢𑀸𑀤𑀺𑀲𑁄 𑀯𑀡𑁆𑀡𑁄,_  
_…𑀧𑁂…_  
_𑀯𑀡𑁆𑀡𑁄 𑀘 𑀢𑁂 𑀲𑀩𑁆𑀩𑀤𑀺𑀲𑀸 𑀧𑀪𑀸𑀲𑀢𑀻”𑀢𑀺𑁇_  


(722.)

569. _𑀲𑀸 𑀤𑁂𑀯𑀢𑀸 𑀅𑀢𑁆𑀢𑀫𑀦𑀸,_  
_…𑀧𑁂…_  
_𑀬𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(723.)

570. _“𑀅𑀳𑀁 𑀅𑀦𑁆𑀥𑀓𑀯𑀺𑀦𑁆𑀤𑀫𑁆𑀳𑀺,_  
_𑀩𑀼𑀤𑁆𑀥𑀲𑁆𑀲𑀸𑀤𑀺𑀘𑁆𑀘𑀩𑀦𑁆𑀥𑀼𑀦𑁄;_  
_𑀅𑀤𑀸𑀲𑀺𑀁 𑀓𑁄𑀮𑀲𑀫𑁆𑀧𑀸𑀓𑀁,_  
_𑀓𑀜𑁆𑀚𑀺𑀓𑀁 𑀢𑁂𑀮𑀥𑀽𑀧𑀺𑀢𑀁𑁇_  


(724.)

571. _𑀧𑀺𑀧𑁆𑀨𑀮𑁆𑀬𑀸 𑀮𑀲𑀼𑀡𑁂𑀦 𑀘,_  
_𑀫𑀺𑀲𑁆𑀲𑀁 𑀮𑀸𑀫𑀜𑁆𑀚𑀓𑁂𑀦 𑀘;_  
_𑀅𑀤𑀸𑀲𑀺𑀁 𑀉𑀚𑀼𑀪𑀽𑀢𑀲𑁆𑀫𑀺𑀁,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸𑁇_  


(725.)

572. _𑀬𑀸 𑀫𑀳𑁂𑀲𑀺𑀢𑁆𑀢𑀁 𑀓𑀸𑀭𑁂𑀬𑁆𑀬,_  
_𑀘𑀓𑁆𑀓𑀯𑀢𑁆𑀢𑀺𑀲𑁆𑀲 𑀭𑀸𑀚𑀺𑀦𑁄;_  
_𑀦𑀸𑀭𑀻 𑀲𑀩𑁆𑀩𑀗𑁆𑀕𑀓𑀮𑁆𑀬𑀸𑀡𑀻,_  
_𑀪𑀢𑁆𑀢𑀼 𑀘𑀸𑀦𑁄𑀫𑀤𑀲𑁆𑀲𑀺𑀓𑀸;_  
_𑀏𑀓𑀲𑁆𑀲 𑀓𑀜𑁆𑀚𑀺𑀓𑀤𑀸𑀦𑀲𑁆𑀲,_  
_𑀓𑀮𑀁 𑀦𑀸𑀕𑁆𑀖𑀢𑀺 𑀲𑁄𑀍𑀅𑀲𑀺𑀁𑁇_  


(726.)

573. _𑀲𑀢𑀁 𑀦𑀺𑀓𑁆𑀔𑀸 𑀲𑀢𑀁 𑀅𑀲𑁆𑀲𑀸,_  
_𑀲𑀢𑀁 𑀅𑀲𑁆𑀲𑀢𑀭𑀻𑀭𑀣𑀸;_  
_𑀲𑀢𑀁 𑀓𑀜𑁆𑀜𑀸𑀲𑀳𑀲𑁆𑀲𑀸𑀦𑀺,_  
_𑀆𑀫𑀼𑀢𑁆𑀢𑀫𑀡𑀺𑀓𑀼𑀡𑁆𑀟𑀮𑀸;_  
_𑀏𑀓𑀲𑁆𑀲 𑀓𑀜𑁆𑀚𑀺𑀓𑀤𑀸𑀦𑀲𑁆𑀲,_  
_𑀓𑀮𑀁 𑀦𑀸𑀕𑁆𑀖𑀦𑁆𑀢𑀺 𑀲𑁄𑀍𑀅𑀲𑀺𑀁𑁇_  


(727.)

574. _𑀲𑀢𑀁 𑀳𑁂𑀫𑀯𑀢𑀸 𑀦𑀸𑀕𑀸,_  
_𑀈𑀲𑀸𑀤𑀦𑁆𑀢𑀸 𑀉𑀭𑀽𑀍𑀳𑀯𑀸;_  
_𑀲𑀼𑀯𑀡𑁆𑀡𑀓𑀘𑁆𑀙𑀸 𑀫𑀸𑀢𑀗𑁆𑀕𑀸,_  
_𑀳𑁂𑀫𑀓𑀧𑁆𑀧𑀦𑀯𑀸𑀲𑀲𑀸;_  
_𑀏𑀓𑀲𑁆𑀲 𑀓𑀜𑁆𑀚𑀺𑀓𑀤𑀸𑀦𑀲𑁆𑀲,_  
_𑀓𑀮𑀁 𑀦𑀸𑀕𑁆𑀖𑀦𑁆𑀢𑀺 𑀲𑁄𑀍𑀅𑀲𑀺𑀁𑁇_  


(728.)

575. _𑀘𑀢𑀼𑀦𑁆𑀦𑀫𑀧𑀺 𑀤𑀻𑀧𑀸𑀦𑀁,_  
_𑀇𑀲𑁆𑀲𑀭𑀁 𑀬𑁄𑀥 𑀓𑀸𑀭𑀬𑁂;_  
_𑀏𑀓𑀲𑁆𑀲 𑀓𑀜𑁆𑀚𑀺𑀓𑀤𑀸𑀦𑀲𑁆𑀲,_  
_𑀓𑀮𑀁 𑀦𑀸𑀕𑁆𑀖𑀢𑀺 𑀲𑁄𑀍𑀅𑀲𑀺𑀦𑁆”𑀢𑀺𑁇_  


---

576. 𑀓𑀜𑁆𑀚𑀺𑀓𑀤𑀸𑀬𑀺𑀓𑀸𑀯𑀺𑀫𑀸𑀦𑀁 𑀧𑀜𑁆𑀘𑀫𑀁𑁇



[Go to previous page (1.4.4 Alomavimānavatthu)](/tipitaka/19Vv/1/1.4/1.4.4.md) / [Go to parent page (1.4 Mañjiṭṭhakavagga)](/tipitaka/19Vv/1/1.4.md) / [Go to next page (1.4.6 Vihāravimānavatthu)](/tipitaka/19Vv/1/1.4/1.4.6.md)


