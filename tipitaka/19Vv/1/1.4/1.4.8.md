
[Home](/) / [19Vv Vimānavatthupāḷi](/tipitaka/19Vv.md) / [1 Itthivimāna](/tipitaka/19Vv/1.md) / [1.4 Mañjiṭṭhakavagga](/tipitaka/19Vv/1/1.4.md)

# 1.4.8 Ambavimānavatthu

### Itthivimāna

### Mañjiṭṭhakavagga

### Ambavimānavatthu

(783.)

621. _“Dibbaṃ te ambavanaṃ rammaṃ,_  
_Pāsādettha mahallako;_  
_Nānātūriyasaṅghuṭṭho,_  
_Accharāgaṇaghosito._  


(784.)

622. _Padīpo cettha jalati,_  
_niccaṃ sovaṇṇayo mahā;_  
_Dussaphalehi rukkhehi,_  
_samantā parivārito._  


(785--786.)

623. _Kena tetādiso vaṇṇo,_  
_…pe…_  
_Vaṇṇo ca te sabbadisā pabhāsatī”ti._  


(787.)

624. _Sā devatā attamanā,_  
_…pe…_  
_yassa kammassidaṃ phalaṃ._  


(788.)

625. _“Ahaṃ manussesu manussabhūtā,_  
_Purimāya jātiyā manussaloke;_  
_Vihāraṃ saṃghassa kāresiṃ,_  
_Ambehi parivāritaṃ._  


(789.)

626. _Pariyosite vihāre,_  
_kārente niṭṭhite mahe;_  
_Ambehi chādayitvāna,_  
_katvā dussamaye phale._  


(790.)

627. _Padīpaṃ tattha jāletvā,_  
_bhojayitvā gaṇuttamaṃ;_  
_Niyyādesiṃ taṃ saṃghassa,_  
_pasannā sehi pāṇibhi._  


(791.)

628. _Tena me ambavanaṃ rammaṃ,_  
_pāsādettha mahallako;_  
_Nānātūriyasaṅghuṭṭho,_  
_accharāgaṇaghosito._  


(792.)

629. _Padīpo cettha jalati,_  
_niccaṃ sovaṇṇayo mahā;_  
_Dussaphalehi rukkhehi,_  
_samantā parivārito._  


(793--794.)

630. _Tena metādiso vaṇṇo,_  
_…pe…_  
_Vaṇṇo ca me sabbadisā pabhāsatī”ti._  


---

631. Ambavimānaṃ aṭṭhamaṃ.



[Go to previous page (1.4.7 Caturitthivimānavatthu)](/tipitaka/19Vv/1/1.4/1.4.7.md) / [Go to parent page (1.4 Mañjiṭṭhakavagga)](/tipitaka/19Vv/1/1.4.md) / [Go to next page (1.4.9 Pītavimānavatthu)](/tipitaka/19Vv/1/1.4/1.4.9.md)


