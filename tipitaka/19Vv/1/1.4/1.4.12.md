
[Home](/) / [19Vv Vimānavatthupāḷi](../../../19Vv.md) / [1 Itthivimāna](../../1.md) / [1.4 Mañjiṭṭhakavagga](../1.4.md)

# 𑁧𑁇𑁪𑁇𑁧𑁨 𑀭𑀚𑁆𑀚𑀼𑀫𑀸𑀮𑀸𑀯𑀺𑀫𑀸𑀦𑀯𑀢𑁆𑀣𑀼

### 𑀇𑀢𑁆𑀣𑀺𑀯𑀺𑀫𑀸𑀦

### 𑀫𑀜𑁆𑀚𑀺𑀝𑁆𑀞𑀓𑀯𑀕𑁆𑀕

### 𑀭𑀚𑁆𑀚𑀼𑀫𑀸𑀮𑀸𑀯𑀺𑀫𑀸𑀦𑀯𑀢𑁆𑀣𑀼

(826.)

664\. _“𑀅𑀪𑀺𑀓𑁆𑀓𑀦𑁆𑀢𑁂𑀦 𑀯𑀡𑁆𑀡𑁂𑀦,_  
_𑀬𑀸 𑀢𑁆𑀯𑀁 𑀢𑀺𑀝𑁆𑀞𑀲𑀺 𑀤𑁂𑀯𑀢𑁂;_  
_𑀳𑀢𑁆𑀣𑀧𑀸𑀤𑁂 𑀘 𑀯𑀺𑀕𑁆𑀕𑀬𑁆𑀳,_  
_𑀦𑀘𑁆𑀘𑀲𑀺 𑀲𑀼𑀧𑁆𑀧𑀯𑀸𑀤𑀺𑀢𑁂𑁇_  


(827.)

665\. _𑀢𑀲𑁆𑀲𑀸 𑀢𑁂 𑀦𑀘𑁆𑀘𑀫𑀸𑀦𑀸𑀬,_  
_𑀅𑀗𑁆𑀕𑀫𑀗𑁆𑀕𑁂𑀳𑀺 𑀲𑀩𑁆𑀩𑀲𑁄;_  
_𑀤𑀺𑀩𑁆𑀩𑀸 𑀲𑀤𑁆𑀤𑀸 𑀦𑀺𑀘𑁆𑀙𑀭𑀦𑁆𑀢𑀺,_  
_𑀲𑀯𑀦𑀻𑀬𑀸 𑀫𑀦𑁄𑀭𑀫𑀸𑁇_  


(828.)

666\. _𑀢𑀲𑁆𑀲𑀸 𑀢𑁂 𑀦𑀘𑁆𑀘𑀫𑀸𑀦𑀸𑀬,_  
_𑀅𑀗𑁆𑀕𑀫𑀗𑁆𑀕𑁂𑀳𑀺 𑀲𑀩𑁆𑀩𑀲𑁄;_  
_𑀤𑀺𑀩𑁆𑀩𑀸 𑀕𑀦𑁆𑀥𑀸 𑀧𑀯𑀸𑀬𑀦𑁆𑀢𑀺,_  
_𑀲𑀼𑀘𑀺𑀕𑀦𑁆𑀥𑀸 𑀫𑀦𑁄𑀭𑀫𑀸𑁇_  


(829.)

667\. _𑀯𑀺𑀯𑀢𑁆𑀢𑀫𑀸𑀦𑀸 𑀓𑀸𑀬𑁂𑀦,_  
_𑀬𑀸 𑀯𑁂𑀡𑀻𑀲𑀼 𑀧𑀺𑀍𑀅𑀦𑁆𑀥𑀦𑀸;_  
_𑀢𑁂𑀲𑀁 𑀲𑀼𑀬𑁆𑀬𑀢𑀺 𑀦𑀺𑀕𑁆𑀖𑁄𑀲𑁄,_  
_𑀢𑀽𑀭𑀺𑀬𑁂 𑀧𑀜𑁆𑀘𑀗𑁆𑀕𑀺𑀓𑁂 𑀬𑀣𑀸𑁇_  


(830.)

668\. _𑀯𑀝𑀁𑀲𑀓𑀸 𑀯𑀸𑀢𑀥𑀼𑀢𑀸,_  
_𑀯𑀸𑀢𑁂𑀦 𑀲𑀫𑁆𑀧𑀓𑀫𑁆𑀧𑀺𑀢𑀸;_  
_𑀢𑁂𑀲𑀁 𑀲𑀼𑀬𑁆𑀬𑀢𑀺 𑀦𑀺𑀕𑁆𑀖𑁄𑀲𑁄,_  
_𑀢𑀽𑀭𑀺𑀬𑁂 𑀧𑀜𑁆𑀘𑀗𑁆𑀕𑀺𑀓𑁂 𑀬𑀣𑀸𑁇_  


(831.)

669\. _𑀬𑀸𑀧𑀺 𑀢𑁂 𑀲𑀺𑀭𑀲𑁆𑀫𑀺𑀁 𑀫𑀸𑀮𑀸,_  
_𑀲𑀼𑀘𑀺𑀕𑀦𑁆𑀥𑀸 𑀫𑀦𑁄𑀭𑀫𑀸;_  
_𑀯𑀸𑀢𑀺 𑀕𑀦𑁆𑀥𑁄 𑀤𑀺𑀲𑀸 𑀲𑀩𑁆𑀩𑀸,_  
_𑀭𑀼𑀓𑁆𑀔𑁄 𑀫𑀜𑁆𑀚𑀽𑀲𑀓𑁄 𑀬𑀣𑀸𑁇_  


(832.)

670\. _𑀖𑀸𑀬𑀲𑁂 𑀢𑀁 𑀲𑀼𑀘𑀺𑀕𑀦𑁆𑀥𑀁,_  
_𑀭𑀽𑀧𑀁 𑀧𑀲𑁆𑀲𑀲𑀺 𑀅𑀫𑀸𑀦𑀼𑀲𑀁;_  
_𑀤𑁂𑀯𑀢𑁂 𑀧𑀼𑀘𑁆𑀙𑀺𑀢𑀸𑀘𑀺𑀓𑁆𑀔,_  
_𑀓𑀺𑀲𑁆𑀲 𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀦𑁆”𑀢𑀺𑁇_  


(833.)

671\. _“𑀤𑀸𑀲𑀻 𑀅𑀳𑀁 𑀧𑀼𑀭𑁂 𑀆𑀲𑀺𑀁,_  
_𑀕𑀬𑀸𑀬𑀁 𑀩𑁆𑀭𑀸𑀳𑁆𑀫𑀡𑀲𑁆𑀲𑀳𑀁;_  
_𑀅𑀧𑁆𑀧𑀧𑀼𑀜𑁆𑀜𑀸 𑀅𑀮𑀓𑁆𑀔𑀺𑀓𑀸,_  
_𑀭𑀚𑁆𑀚𑀼𑀫𑀸𑀮𑀸𑀢𑀺 𑀫𑀁 𑀯𑀺𑀤𑀼𑀁𑁇_  


(834.)

672\. _𑀅𑀓𑁆𑀓𑁄𑀲𑀸𑀦𑀁 𑀯𑀥𑀸𑀦𑀜𑁆𑀘,_  
_𑀢𑀚𑁆𑀚𑀦𑀸𑀬 𑀘 𑀉𑀕𑁆𑀕𑀢𑀸;_  
_𑀓𑀼𑀝𑀁 𑀕𑀳𑁂𑀢𑁆𑀯𑀸 𑀦𑀺𑀓𑁆𑀔𑀫𑁆𑀫,_  
_𑀅𑀕𑀜𑁆𑀙𑀺𑀁 𑀉𑀤𑀳𑀸𑀭𑀺𑀬𑀸𑁇_  


(835.)

673\. _𑀯𑀺𑀧𑀣𑁂 𑀓𑀼𑀝𑀁 𑀦𑀺𑀓𑁆𑀔𑀺𑀧𑀺𑀢𑁆𑀯𑀸,_  
_𑀯𑀦𑀲𑀡𑁆𑀟𑀁 𑀉𑀧𑀸𑀕𑀫𑀺𑀁;_  
_𑀇𑀥𑁂𑀯𑀸𑀳𑀁 𑀫𑀭𑀺𑀲𑁆𑀲𑀸𑀫𑀺,_  
_𑀓𑁄 𑀅𑀢𑁆𑀣𑁄 𑀚𑀻𑀯𑀺𑀢𑁂𑀦 𑀫𑁂𑁇_  


(836.)

674\. _𑀤𑀍𑀳𑀁 𑀧𑀸𑀲𑀁 𑀓𑀭𑀺𑀢𑁆𑀯𑀸𑀦,_  
_𑀆𑀲𑀼𑀫𑁆𑀪𑀺𑀢𑁆𑀯𑀸𑀦 𑀧𑀸𑀤𑀧𑁂;_  
_𑀢𑀢𑁄 𑀤𑀺𑀲𑀸 𑀯𑀺𑀮𑁄𑀓𑁂𑀲𑀺𑀁,_  
_‘𑀓𑁄 𑀦𑀼 𑀔𑁄 𑀯𑀦𑀫𑀲𑁆𑀲𑀺𑀢𑁄’𑁇_  


(837.)

675\. _𑀢𑀢𑁆𑀣𑀤𑁆𑀤𑀲𑀸𑀲𑀺𑀁 𑀲𑀫𑁆𑀩𑀼𑀤𑁆𑀥𑀁,_  
_𑀲𑀩𑁆𑀩𑀮𑁄𑀓𑀳𑀺𑀢𑀁 𑀫𑀼𑀦𑀺𑀁;_  
_𑀦𑀺𑀲𑀺𑀦𑁆𑀦𑀁 𑀭𑀼𑀓𑁆𑀔𑀫𑀽𑀮𑀲𑁆𑀫𑀺𑀁,_  
_𑀛𑀸𑀬𑀦𑁆𑀢𑀁 𑀅𑀓𑀼𑀢𑁄𑀪𑀬𑀁𑁇_  


(838.)

676\. _𑀢𑀲𑁆𑀲𑀸 𑀫𑁂 𑀅𑀳𑀼 𑀲𑀁𑀯𑁂𑀕𑁄,_  
_𑀅𑀩𑁆𑀪𑀼𑀢𑁄 𑀮𑁄𑀫𑀳𑀁𑀲𑀦𑁄;_  
_𑀓𑁄 𑀦𑀼 𑀔𑁄 𑀯𑀦𑀫𑀲𑁆𑀲𑀺𑀢𑁄,_  
_𑀫𑀦𑀼𑀲𑁆𑀲𑁄 𑀉𑀤𑀸𑀳𑀼 𑀤𑁂𑀯𑀢𑀸𑁇_  


(839.)

677\. _𑀧𑀸𑀲𑀸𑀤𑀺𑀓𑀁 𑀧𑀲𑀸𑀤𑀦𑀻𑀬𑀁,_  
_𑀯𑀦𑀸 𑀦𑀺𑀩𑁆𑀩𑀦𑀫𑀸𑀕𑀢𑀁;_  
_𑀤𑀺𑀲𑁆𑀯𑀸 𑀫𑀦𑁄 𑀫𑁂 𑀧𑀲𑀻𑀤𑀺,_  
_𑀦𑀸𑀬𑀁 𑀬𑀸𑀤𑀺𑀲𑀓𑀻𑀤𑀺𑀲𑁄𑁇_  


(840.)

678\. _𑀕𑀼𑀢𑁆𑀢𑀺𑀦𑁆𑀤𑁆𑀭𑀺𑀬𑁄 𑀛𑀸𑀦𑀭𑀢𑁄,_  
_𑀅𑀩𑀳𑀺𑀕𑁆𑀕𑀢𑀫𑀸𑀦𑀲𑁄;_  
_𑀳𑀺𑀢𑁄 𑀲𑀩𑁆𑀩𑀲𑁆𑀲 𑀮𑁄𑀓𑀲𑁆𑀲,_  
_𑀩𑀼𑀤𑁆𑀥𑁄 𑀅𑀬𑀁 𑀪𑀯𑀺𑀲𑁆𑀲𑀢𑀺𑁇_  


(841.)

679\. _𑀪𑀬𑀪𑁂𑀭𑀯𑁄 𑀤𑀼𑀭𑀸𑀲𑀤𑁄,_  
_𑀲𑀻𑀳𑁄𑀯 𑀕𑀼𑀳𑀫𑀲𑁆𑀲𑀺𑀢𑁄;_  
_𑀤𑀼𑀮𑁆𑀮𑀪𑀸𑀬𑀁 𑀤𑀲𑁆𑀲𑀦𑀸𑀬,_  
_𑀧𑀼𑀧𑁆𑀨𑀁 𑀑𑀤𑀼𑀫𑁆𑀩𑀭𑀁 𑀬𑀣𑀸𑁇_  


(842.)

680\. _𑀲𑁄 𑀫𑀁 𑀫𑀼𑀤𑀽𑀳𑀺 𑀯𑀸𑀘𑀸𑀳𑀺,_  
_𑀆𑀮𑀧𑀺𑀢𑁆𑀯𑀸 𑀢𑀣𑀸𑀕𑀢𑁄;_  
_𑀭𑀚𑁆𑀚𑀼𑀫𑀸𑀮𑁂𑀢𑀺 𑀫𑀁𑀯𑁄𑀘,_  
_𑀲𑀭𑀡𑀁 𑀕𑀘𑁆𑀙 𑀢𑀣𑀸𑀕𑀢𑀁𑁇_  


(843.)

681\. _𑀢𑀸𑀳𑀁 𑀕𑀺𑀭𑀁 𑀲𑀼𑀡𑀺𑀢𑁆𑀯𑀸𑀦,_  
_𑀦𑁂𑀮𑀁 𑀅𑀢𑁆𑀣𑀯𑀢𑀺𑀁 𑀲𑀼𑀘𑀺𑀁;_  
_𑀲𑀡𑁆𑀳𑀁 𑀫𑀼𑀤𑀼𑀜𑁆𑀘 𑀯𑀕𑁆𑀕𑀼𑀜𑁆𑀘,_  
_𑀲𑀩𑁆𑀩𑀲𑁄𑀓𑀸𑀧𑀦𑀽𑀤𑀦𑀁𑁇_  


(844.)

682\. _𑀓𑀮𑁆𑀮𑀘𑀺𑀢𑁆𑀢𑀜𑁆𑀘 𑀫𑀁 𑀜𑀢𑁆𑀯𑀸,_  
_𑀧𑀲𑀦𑁆𑀦𑀁 𑀲𑀼𑀤𑁆𑀥𑀫𑀸𑀦𑀲𑀁;_  
_𑀳𑀺𑀢𑁄 𑀲𑀩𑁆𑀩𑀲𑁆𑀲 𑀮𑁄𑀓𑀲𑁆𑀲,_  
_𑀅𑀦𑀼𑀲𑀸𑀲𑀺 𑀢𑀣𑀸𑀕𑀢𑁄𑁇_  


(845.)

683\. _𑀇𑀤𑀁 𑀤𑀼𑀓𑁆𑀔𑀦𑁆𑀢𑀺 𑀫𑀁𑀯𑁄𑀘,_  
_𑀅𑀬𑀁 𑀤𑀼𑀓𑁆𑀔𑀲𑁆𑀲 𑀲𑀫𑁆𑀪𑀯𑁄;_  
_𑀤𑀼𑀓𑁆𑀔 𑀦𑀺𑀭𑁄𑀥𑁄 𑀫𑀕𑁆𑀕𑁄 𑀘,_  
_𑀅𑀜𑁆𑀚𑀲𑁄 𑀅𑀫𑀢𑁄𑀕𑀥𑁄𑁇_  


(846.)

684\. _𑀅𑀦𑀼𑀓𑀫𑁆𑀧𑀓𑀲𑁆𑀲 𑀓𑀼𑀲𑀮𑀲𑁆𑀲,_  
_𑀑𑀯𑀸𑀤𑀫𑁆𑀳𑀺 𑀅𑀳𑀁 𑀞𑀺𑀢𑀸;_  
_𑀅𑀚𑁆𑀛𑀕𑀸 𑀅𑀫𑀢𑀁 𑀲𑀦𑁆𑀢𑀺𑀁,_  
_𑀦𑀺𑀩𑁆𑀩𑀸𑀦𑀁 𑀧𑀤𑀫𑀘𑁆𑀘𑀼𑀢𑀁𑁇_  


(847.)

685\. _𑀲𑀸𑀳𑀁 𑀅𑀯𑀝𑁆𑀞𑀺𑀢𑀸𑀧𑁂𑀫𑀸,_  
_𑀤𑀲𑁆𑀲𑀦𑁂 𑀅𑀯𑀺𑀓𑀫𑁆𑀧𑀺𑀦𑀻;_  
_𑀫𑀽𑀮𑀚𑀸𑀢𑀸𑀬 𑀲𑀤𑁆𑀥𑀸𑀬,_  
_𑀥𑀻𑀢𑀸 𑀩𑀼𑀤𑁆𑀥𑀲𑁆𑀲 𑀑𑀭𑀲𑀸𑁇_  


(848.)

686\. _𑀲𑀸𑀳𑀁 𑀭𑀫𑀸𑀫𑀺 𑀓𑀻𑀍𑀆𑀫𑀺,_  
_𑀫𑁄𑀤𑀸𑀫𑀺 𑀅𑀓𑀼𑀢𑁄𑀪𑀬𑀸;_  
_𑀤𑀺𑀩𑁆𑀩𑀫𑀸𑀮𑀁 𑀥𑀸𑀭𑀬𑀸𑀫𑀺,_  
_𑀧𑀺𑀯𑀸𑀫𑀺 𑀫𑀥𑀼𑀫𑀤𑁆𑀤𑀯𑀁𑁇_  


(849.)

687\. _𑀲𑀝𑁆𑀞𑀺𑀢𑀽𑀭𑀺𑀬𑀲𑀳𑀲𑁆𑀲𑀸𑀦𑀺,_  
_𑀧𑀝𑀺𑀩𑁄𑀥𑀁 𑀓𑀭𑁄𑀦𑁆𑀢𑀺 𑀫𑁂;_  
_𑀆𑀍𑀅𑀫𑁆𑀩𑁄 𑀕𑀕𑁆𑀕𑀭𑁄 𑀪𑀻𑀫𑁄,_  
_𑀲𑀸𑀥𑀼𑀯𑀸𑀤𑀻 𑀘 𑀲𑀁𑀲𑀬𑁄𑁇_  


(850.)

688\. _𑀧𑁄𑀓𑁆𑀔𑀭𑁄 𑀘 𑀲𑀼𑀨𑀲𑁆𑀲𑁄 𑀘,_  
_𑀯𑀻𑀡𑀸𑀫𑁄𑀓𑁆𑀔𑀸 𑀘 𑀦𑀸𑀭𑀺𑀬𑁄;_  
_𑀦𑀦𑁆𑀤𑀸 𑀘𑁂𑀯 𑀲𑀼𑀦𑀦𑁆𑀤𑀸 𑀘,_  
_𑀲𑁄𑀡𑀤𑀺𑀦𑁆𑀦𑀸 𑀲𑀼𑀘𑀺𑀫𑁆𑀳𑀺𑀢𑀸𑁇_  


(851.)

689\. _𑀅𑀮𑀫𑁆𑀩𑀼𑀲𑀸 𑀫𑀺𑀲𑁆𑀲𑀓𑁂𑀲𑀻 𑀘,_  
_𑀧𑀼𑀡𑁆𑀟𑀭𑀻𑀓𑀸𑀢𑀺𑀤𑀸𑀭𑀼𑀡𑀻;_  
_𑀏𑀡𑀻𑀨𑀲𑁆𑀲𑀸 𑀲𑀼𑀨𑀲𑁆𑀲𑀸 𑀘,_  
_𑀲𑀼𑀪𑀤𑁆𑀤𑀸 𑀫𑀼𑀤𑀼𑀯𑀸𑀤𑀺𑀦𑀻𑁇_  


(852.)

690\. _𑀏𑀢𑀸 𑀘𑀜𑁆𑀜𑀸 𑀘 𑀲𑁂𑀬𑁆𑀬𑀸𑀲𑁂,_  
_𑀅𑀘𑁆𑀙𑀭𑀸𑀦𑀁 𑀧𑀩𑁄𑀥𑀺𑀓𑀸;_  
_𑀢𑀸 𑀫𑀁 𑀓𑀸𑀮𑁂𑀦𑀼𑀧𑀸𑀕𑀦𑁆𑀢𑁆𑀯𑀸,_  
_𑀅𑀪𑀺𑀪𑀸𑀲𑀦𑁆𑀢𑀺 𑀤𑁂𑀯𑀢𑀸𑁇_  


(853.)

691\. _𑀳𑀦𑁆𑀤 𑀦𑀘𑁆𑀘𑀸𑀫 𑀕𑀸𑀬𑀸𑀫,_  
_𑀳𑀦𑁆𑀤 𑀢𑀁 𑀭𑀫𑀬𑀸𑀫𑀲𑁂;_  
_𑀦𑀬𑀺𑀤𑀁 𑀅𑀓𑀢𑀧𑀼𑀜𑁆𑀜𑀸𑀦𑀁,_  
_𑀓𑀢𑀧𑀼𑀜𑁆𑀜𑀸𑀦𑀫𑁂𑀯𑀺𑀤𑀁𑁇_  


(854.)

692\. _𑀅𑀲𑁄𑀓𑀁 𑀦𑀦𑁆𑀤𑀦𑀁 𑀭𑀫𑁆𑀫𑀁,_  
_𑀢𑀺𑀤𑀲𑀸𑀦𑀁 𑀫𑀳𑀸𑀯𑀦𑀁;_  
_𑀲𑀼𑀔𑀁 𑀅𑀓𑀢𑀧𑀼𑀜𑁆𑀜𑀸𑀦𑀁,_  
_𑀇𑀥 𑀦𑀢𑁆𑀣𑀺 𑀧𑀭𑀢𑁆𑀣 𑀘𑁇_  


(855.)

693\. _𑀲𑀼𑀔𑀜𑁆𑀘 𑀓𑀢𑀧𑀼𑀜𑁆𑀜𑀸𑀦𑀁,_  
_𑀇𑀥 𑀘𑁂𑀯 𑀧𑀭𑀢𑁆𑀣 𑀘;_  
_𑀢𑁂𑀲𑀁 𑀲𑀳𑀩𑁆𑀬𑀓𑀸𑀫𑀸𑀦𑀁,_  
_𑀓𑀢𑁆𑀢𑀩𑁆𑀩𑀁 𑀓𑀼𑀲𑀮𑀁 𑀩𑀳𑀼𑀁;_  
_𑀓𑀢𑀧𑀼𑀜𑁆𑀜𑀸 𑀳𑀺 𑀫𑁄𑀤𑀦𑁆𑀢𑀺,_  
_𑀲𑀕𑁆𑀕𑁂 𑀪𑁄𑀕𑀲𑀫𑀗𑁆𑀕𑀺𑀦𑁄𑁇_  


(856.)

694\. _𑀩𑀳𑀽𑀦𑀁 𑀯𑀢 𑀅𑀢𑁆𑀣𑀸𑀬,_  
_𑀉𑀧𑁆𑀧𑀚𑁆𑀚𑀦𑁆𑀢𑀺 𑀢𑀣𑀸𑀕𑀢𑀸;_  
_𑀤𑀓𑁆𑀔𑀺𑀡𑁂𑀬𑁆𑀬𑀸 𑀫𑀦𑀼𑀲𑁆𑀲𑀸𑀦𑀁,_  
_𑀧𑀼𑀜𑁆𑀜𑀔𑁂𑀢𑁆𑀢𑀸𑀦𑀫𑀸𑀓𑀭𑀸;_  
_𑀬𑀢𑁆𑀣 𑀓𑀸𑀭𑀁 𑀓𑀭𑀺𑀢𑁆𑀯𑀸𑀦,_  
_𑀲𑀕𑁆𑀕𑁂 𑀫𑁄𑀤𑀦𑁆𑀢𑀺 𑀤𑀸𑀬𑀓𑀸”𑀢𑀺𑁇_  


---

695\. 𑀭𑀚𑁆𑀚𑀼𑀫𑀸𑀮𑀸𑀯𑀺𑀫𑀸𑀦𑀁 𑀤𑁆𑀯𑀸𑀤𑀲𑀫𑀁𑁇



---

696\. 𑀢𑀲𑁆𑀲𑀼𑀤𑁆𑀤𑀸𑀦𑀁



697\. _𑀫𑀜𑁆𑀚𑀺𑀝𑁆𑀞𑀸 𑀧𑀪𑀲𑁆𑀲𑀭𑀸 𑀦𑀸𑀕𑀸,_  
_𑀅𑀮𑁄𑀫𑀸𑀓𑀜𑁆𑀚𑀺𑀓𑀤𑀸𑀬𑀺𑀓𑀸;_  
_𑀯𑀺𑀳𑀸𑀭𑀘𑀢𑀼𑀭𑀺𑀢𑁆𑀣𑀫𑁆𑀩𑀸,_  
_𑀧𑀻𑀢𑀸 𑀉𑀘𑁆𑀙𑀼𑀯𑀦𑁆𑀤𑀦𑀭𑀚𑁆𑀚𑀼𑀫𑀸𑀮𑀸 𑀘;_  
_𑀯𑀕𑁆𑀕𑁄 𑀢𑁂𑀦 𑀧𑀯𑀼𑀘𑁆𑀘𑀢𑀻𑀢𑀺𑁇_  


---

698\. 𑀫𑀜𑁆𑀚𑀺𑀝𑁆𑀞𑀓𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

699\. 𑀇𑀢𑁆𑀣𑀺𑀯𑀺𑀫𑀸𑀦𑀁 𑀲𑀫𑀢𑁆𑀢𑀁𑁇



[Go to previous page (1.4.11 Vandanavimānavatthu)](1.4.11.md) / [Go to parent page (1.4 Mañjiṭṭhakavagga)](../1.4.md) / [Go to next page (2 Purisavimāna)](../../2.md)


