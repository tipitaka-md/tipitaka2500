---
title: 2.1.2.10 Uppannuppādavāra
path: /tipitaka/34Y8/2/2.1/2.1.2/2.1.2.10
ref: 260267
breadcrumbs:
  - name: Home
    link: /
  - name: 34Y8 Cittayamakapāḷi
    link: /tipitaka/34Y8
  - name: 2 Niddesa
    link: /tipitaka/34Y8/2
  - name: 2.1 Suddhacittasāmañña
    link: /tipitaka/34Y8/2/2.1
  - name: 2.1.2 Dhammavāra
    link: /tipitaka/34Y8/2/2.1/2.1.2
prevL: /tipitaka/34Y8/2/2.1/2.1.2/2.1.2.9
upL: /tipitaka/34Y8/2/2.1/2.1.2
nextL: /tipitaka/34Y8/2/2.1/2.1.2/2.1.2.11
---

# 2.1.2.10 Uppannuppādavāra

### Niddesa

### Suddhacittasāmañña

### Dhammavāra

### Uppannuppādavāra

(99.)

468. »  Yaṃ cittaṃ uppannaṃ taṃ cittaṃ uppajjitthāti? No.

469. «  Yaṃ vā pana cittaṃ uppajjittha taṃ cittaṃ uppannanti? No.

470. »  Yaṃ cittaṃ na uppannaṃ taṃ cittaṃ na uppajjitthāti?

471. Atītaṃ cittaṃ na uppannaṃ, no ca taṃ cittaṃ na uppajjittha. Anāgataṃ cittaṃ na ceva uppannaṃ na ca uppajjittha.

472. «  Yaṃ vā pana cittaṃ na uppajjittha taṃ cittaṃ na uppannanti?

473. Paccuppannaṃ cittaṃ na uppajjittha, no ca taṃ cittaṃ na uppannaṃ. Anāgataṃ cittaṃ na ceva uppajjittha na ca uppannaṃ.

(100.)

474. »  Yaṃ cittaṃ uppannaṃ taṃ cittaṃ uppajjissatīti? No.

475. «  Yaṃ vā pana cittaṃ uppajjissati taṃ cittaṃ uppannanti? No.

476. »  Yaṃ cittaṃ na uppannaṃ taṃ cittaṃ na uppajjissatīti?

477. Anāgataṃ cittaṃ na uppannaṃ, no ca taṃ cittaṃ na uppajjissati. Atītaṃ cittaṃ na ceva uppannaṃ na ca uppajjissati.

478. «  Yaṃ vā pana cittaṃ na uppajjissati taṃ cittaṃ na uppannanti?

479. Paccuppannaṃ cittaṃ na uppajjissati, no ca taṃ cittaṃ na uppannaṃ. Atītaṃ cittaṃ na ceva uppajjissati na ca uppannaṃ.


