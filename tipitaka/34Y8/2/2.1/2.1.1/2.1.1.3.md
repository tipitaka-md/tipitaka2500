
[Home](/) / [34Y8 Cittayamakapāḷi](../../../../34Y8.md) / [2 Niddesa](../../../2.md) / [2.1 Suddhacittasāmañña](../../2.1.md) / [2.1.1 Puggalavāra](../2.1.1.md)

# 2.1.1.3 Nirodhuppannavāra

### Niddesa

### Suddhacittasāmañña

### Puggalavāra

### Nirodhuppannavāra

(65.)

271. »  Yassa cittaṃ nirujjhati tassa cittaṃ uppannanti? Āmantā.

272. «  Yassa vā pana cittaṃ uppannaṃ tassa cittaṃ nirujjhatīti?

273. Cittassa uppādakkhaṇe tesaṃ cittaṃ uppannaṃ, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ uppannañceva nirujjhati ca.

274. »  Yassa cittaṃ na nirujjhati tassa cittaṃ na uppannanti?

275. Cittassa uppādakkhaṇe tesaṃ cittaṃ na nirujjhati, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva nirujjhati na ca uppannaṃ.

276. «  Yassa vā pana cittaṃ na uppannaṃ tassa cittaṃ na nirujjhatīti? Āmantā.

[Go to previous page (2.1.1.2 Uppāduppannavāra)](2.1.1.2.md) / [Go to parent page (2.1.1 Puggalavāra)](../2.1.1.md) / [Go to next page (2.1.1.4 Uppādavāra)](2.1.1.4.md)


