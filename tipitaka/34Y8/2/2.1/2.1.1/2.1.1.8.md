---
title: 2.1.1.8 Uppajjamānuppannavāra
path: /tipitaka/34Y8/2/2.1/2.1.1/2.1.1.8
ref: 260251
breadcrumbs:
  - name: Home
    link: /
  - name: 34Y8 Cittayamakapāḷi
    link: /tipitaka/34Y8
  - name: 2 Niddesa
    link: /tipitaka/34Y8/2
  - name: 2.1 Suddhacittasāmañña
    link: /tipitaka/34Y8/2/2.1
  - name: 2.1.1 Puggalavāra
    link: /tipitaka/34Y8/2/2.1/2.1.1
prevL: /tipitaka/34Y8/2/2.1/2.1.1/2.1.1.7
upL: /tipitaka/34Y8/2/2.1/2.1.1
nextL: /tipitaka/34Y8/2/2.1/2.1.1/2.1.1.9
---

# 2.1.1.8 Uppajjamānuppannavāra

### Niddesa

### Suddhacittasāmañña

### Puggalavāra

### Uppajjamānuppannavāra

(76.)

333. »  Yassa cittaṃ uppajjamānaṃ tassa cittaṃ uppannanti? Āmantā.

334. «  Yassa vā pana cittaṃ uppannaṃ tassa cittaṃ uppajjamānanti?

335. Cittassa bhaṅgakkhaṇe tesaṃ cittaṃ uppannaṃ, no ca tesaṃ cittaṃ uppajjamānaṃ. Cittassa uppādakkhaṇe tesaṃ cittaṃ uppannañceva uppajjamānañca.

336. »  Yassa cittaṃ na uppajjamānaṃ tassa cittaṃ na uppannanti?

337. Cittassa bhaṅgakkhaṇe tesaṃ cittaṃ na uppajjamānaṃ, no ca tesaṃ cittaṃ na uppannaṃ. Nirodhasamāpannānaṃ asaññasattānaṃ tesaṃ cittaṃ na ceva uppajjamānaṃ na ca uppannaṃ.

338. «  Yassa vā pana cittaṃ na uppannaṃ tassa cittaṃ na uppajjamānanti? Āmantā.


