---
title: 2.1.1.7 Uppajjamānananirodhavāra
path: /tipitaka/34Y8/2/2.1/2.1.1/2.1.1.7
ref: 260250
breadcrumbs:
  - name: Home
    link: /
  - name: 34Y8 Cittayamakapāḷi
    link: /tipitaka/34Y8
  - name: 2 Niddesa
    link: /tipitaka/34Y8/2
  - name: 2.1 Suddhacittasāmañña
    link: /tipitaka/34Y8/2/2.1
  - name: 2.1.1 Puggalavāra
    link: /tipitaka/34Y8/2/2.1/2.1.1
prevL: /tipitaka/34Y8/2/2.1/2.1.1/2.1.1.6
upL: /tipitaka/34Y8/2/2.1/2.1.1
nextL: /tipitaka/34Y8/2/2.1/2.1.1/2.1.1.8
---

# 2.1.1.7 Uppajjamānananirodhavāra

### Niddesa

### Suddhacittasāmañña

### Puggalavāra

### Uppajjamānananirodhavāra

(75.)

327. »  Yassa cittaṃ uppajjati tassa cittaṃ na nirujjhatīti? Āmantā.

328. «  Yassa vā pana cittaṃ na nirujjhati tassa cittaṃ uppajjatīti?

329. Nirodhasamāpannānaṃ asaññasattānaṃ tesaṃ cittaṃ na nirujjhati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ na nirujjhati ceva uppajjati ca.

330. »  Yassa cittaṃ na uppajjati tassa cittaṃ nirujjhatīti?

331. Nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ nirujjhati. Cittassa bhaṅgakkhaṇe tesaṃ cittaṃ na uppajjati ceva nirujjhati ca.

332. «  Yassa vā pana cittaṃ nirujjhati tassa cittaṃ na uppajjatīti? Āmantā.


