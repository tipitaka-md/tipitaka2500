
[Home](/) / [34Y8 Cittayamakapāḷi](../../../../34Y8.md) / [2 Niddesa](../../../2.md) / [2.1 Suddhacittasāmañña](../../2.1.md) / [2.1.1 Puggalavāra](../2.1.1.md)

# 2.1.1.4 Uppādavāra

* Niddesa

* Suddhacittasāmañña

* Puggalavāra

* Uppādavāra

(66.)

277\. »  Yassa cittaṃ uppajjati tassa cittaṃ uppajjitthāti? Āmantā.

278\. «  Yassa vā pana cittaṃ uppajjittha tassa cittaṃ uppajjatīti?

279\. Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjittha, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjittha ceva uppajjati ca.

280\. »  Yassa cittaṃ na uppajjati tassa cittaṃ na uppajjitthāti? Uppajjittha.

281\. «  Yassa vā pana cittaṃ na uppajjittha tassa cittaṃ na uppajjatīti? Natthi.

(67.)

282\. »  Yassa cittaṃ uppajjati tassa cittaṃ uppajjissatīti?

283\. Pacchimacittassa uppādakkhaṇe tesaṃ cittaṃ uppajjati, no ca tesaṃ cittaṃ uppajjissati. Itaresaṃ cittassa uppādakkhaṇe tesaṃ cittaṃ uppajjati ceva uppajjissati ca.

284\. «  Yassa vā pana cittaṃ uppajjissati tassa cittaṃ uppajjatīti?

285\. Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ uppajjissati, no ca tesaṃ cittaṃ uppajjati. Cittassa uppādakkhaṇe tesaṃ cittaṃ uppajjissati ceva uppajjati ca.

286\. »  Yassa cittaṃ na uppajjati tassa cittaṃ na uppajjissatīti?

287\. Cittassa bhaṅgakkhaṇe nirodhasamāpannānaṃ asaññasattānaṃ tesaṃ cittaṃ na uppajjati, no ca tesaṃ cittaṃ na uppajjissati. Pacchimacittassa bhaṅgakkhaṇe tesaṃ cittaṃ na ceva uppajjati na ca uppajjissati.

288\. «  Yassa vā pana cittaṃ na uppajjissati tassa cittaṃ na uppajjatīti?

289\. Pacchimacittassa uppādakkhaṇe tesaṃ cittaṃ na uppajjissati, no ca tesaṃ cittaṃ na uppajjati. Pacchimacittassa bhaṅgakkhaṇe tesaṃ cittaṃ na ceva uppajjissati na ca uppajjati.

(68.)

290\. »  Yassa cittaṃ uppajjittha tassa cittaṃ uppajjissatīti?

291\. Pacchimacittasamaṅgīnaṃ tesaṃ cittaṃ uppajjittha, no ca tesaṃ cittaṃ uppajjissati. Itaresaṃ tesaṃ cittaṃ uppajjittha ceva uppajjissati ca.

292\. «  Yassa vā pana cittaṃ uppajjissati tassa cittaṃ uppajjitthāti? Āmantā.

293\. »  Yassa cittaṃ na uppajjittha tassa cittaṃ na uppajjissatīti? Natthi.

294\. «  Yassa vā pana cittaṃ na uppajjissati tassa cittaṃ na uppajjitthāti? Uppajjittha.

[Go to previous page (2.1.1.3 Nirodhuppannavāra)](2.1.1.3.md) / [Go to parent page (2.1.1 Puggalavāra)](../2.1.1.md) / [Go to next page (2.1.1.5 Nirodhavāra)](2.1.1.5.md)


