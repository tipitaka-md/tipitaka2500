---
title: 2.1.1.12 Uppannuppajjamānavāra
path: /tipitaka/34Y8/2/2.1/2.1.1/2.1.1.12
ref: 260255
breadcrumbs:
  - name: Home
    link: /
  - name: 34Y8 Cittayamakapāḷi
    link: /tipitaka/34Y8
  - name: 2 Niddesa
    link: /tipitaka/34Y8/2
  - name: 2.1 Suddhacittasāmañña
    link: /tipitaka/34Y8/2/2.1
  - name: 2.1.1 Puggalavāra
    link: /tipitaka/34Y8/2/2.1/2.1.1
prevL: /tipitaka/34Y8/2/2.1/2.1.1/2.1.1.11
upL: /tipitaka/34Y8/2/2.1/2.1.1
nextL: /tipitaka/34Y8/2/2.1/2.1.1/2.1.1.13
---

# 2.1.1.12 Uppannuppajjamānavāra

### Niddesa

### Suddhacittasāmañña

### Puggalavāra

### Uppannuppajjamānavāra

(81.)

360. »  Uppannaṃ uppajjamānanti?

361. Bhaṅgakkhaṇe uppannaṃ, no ca uppajjamānaṃ. Uppādakkhaṇe uppannañceva uppajjamānañca.

362. «  Uppajjamānaṃ uppannanti? Āmantā.

363. »  Na uppannaṃ na uppajjamānanti? Āmantā.

364. «  Na uppajjamānaṃ na uppannanti?

365. Bhaṅgakkhaṇe na uppajjamānaṃ, no ca na uppannaṃ. Atītānāgataṃ cittaṃ na ceva uppajjamānaṃ na ca uppannaṃ.


