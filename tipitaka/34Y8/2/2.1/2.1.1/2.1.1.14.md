
[Home](/) / [34Y8 Cittayamakapāḷi](../../../../34Y8.md) / [2 Niddesa](../../../2.md) / [2.1 Suddhacittasāmañña](../../2.1.md) / [2.1.1 Puggalavāra](../2.1.1.md)

# 2.1.1.14 Atikkantakālavāra

* Niddesa

* Suddhacittasāmañña

* Puggalavāra

* Atikkantakālavāra

(83.)

372\. »  Yassa cittaṃ uppajjamānaṃ khaṇaṃ khaṇaṃ vītikkantaṃ atikkantakālaṃ, nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?

373\. Bhaṅgakkhaṇe cittaṃ uppādakkhaṇaṃ vītikkantaṃ bhaṅgakkhaṇaṃ avītikkantaṃ, atītaṃ cittaṃ uppādakkhaṇañca vītikkantaṃ bhaṅgakkhaṇañca vītikkantaṃ.

374\. «  Yassa vā pana cittaṃ nirujjhamānaṃ khaṇaṃ khaṇaṃ vītikkantaṃ atikkantakālaṃ, uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?

375\. Atītaṃ cittaṃ.

376\. »  Yassa cittaṃ na uppajjamānaṃ khaṇaṃ khaṇaṃ vītikkantaṃ atikkantakālaṃ, na nirujjhamānaṃ khaṇaṃ khaṇaṃ vītikkantaṃ atikkantakālaṃ tassa cittanti?

377\. Uppādakkhaṇe anāgataṃ cittaṃ.

378\. «  Yassa vā pana cittaṃ na nirujjhamānaṃ khaṇaṃ khaṇaṃ vītikkantaṃ atikkantakālaṃ, na uppajjamānaṃ khaṇaṃ khaṇaṃ vītikkantaṃ atikkantakālaṃ tassa cittanti?

379\. Bhaṅgakkhaṇe cittaṃ bhaṅgakkhaṇaṃ avītikkantaṃ no ca uppādakkhaṇaṃ avītikkantaṃ, uppādakkhaṇe anāgatañca cittaṃ bhaṅgakkhaṇañca avītikkantaṃ uppādakkhaṇañca avītikkantaṃ.

[Go to previous page (2.1.1.13 Niruddhanirujjhamānavāra)](2.1.1.13.md) / [Go to parent page (2.1.1 Puggalavāra)](../2.1.1.md) / [Go to next page (2.1.2 Dhammavāra)](../2.1.2.md)


