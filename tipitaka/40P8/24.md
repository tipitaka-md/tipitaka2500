
[Home](/) / [40P8 Dhammapaccanīya (2), Dukapaṭṭhānapāḷi (2)](../40P8.md)

# 24 Saññojanasaññojanasampayuttaduka

* Saññojanasaññojanasampayuttaduka

(38.)

116\. Nasaññojanañceva nasaññojanavippayuttañca dhammaṃ paṭicca nasaññojano ceva nasaññojanavippayutto ca dhammo uppajjati hetupaccayā. Nasaññojanañceva nasaññojanavippayuttañca dhammaṃ paṭicca nasaññojanavippayutto ceva nanosaññojano ca dhammo uppajjati hetupaccayā. Nasaññojanañceva nasaññojanavippayuttañca dhammaṃ paṭicca nasaññojano ceva nasaññojanavippayutto ca nasaññojanavippayutto ceva nano ca saññojano ca dhammā uppajjanti hetupaccayā. (3)

117\. Nasaññojanavippayuttañceva nano ca saññojanaṃ dhammaṃ paṭicca nasaññojanavippayutto ceva nano ca saññojano dhammo uppajjati hetupaccayā. Nasaññojanavippayuttañceva nano ca saññojanaṃ dhammaṃ paṭicca nasaññojano ceva nasaññojanavippayutto ca dhammo uppajjati hetupaccayā. Nasaññojanavippayuttañceva nano ca saññojanaṃ dhammaṃ paṭicca nasaññojano ceva nasaññojanavippayutto ca nasaññojanavippayutto ceva nano ca saññojano ca dhammā uppajjanti hetupaccayā. (3)

118\. Nasaññojanañceva nasaññojanavippayuttañca nasaññojanavippayuttañceva nano ca saññojanañca dhammaṃ paṭicca nasaññojano ceva nasaññojanavippayutto ca dhammo uppajjati hetupaccayā…  tīṇi. (Saṃkhittaṃ.)

119\. Hetuyā nava…pe…  avigate nava. (Sabbattha vitthāro.)

[Go to previous page (23 Saññojanasaññojaniyaduka)](23.md) / [Go to parent page (40P8 Dhammapaccanīya (2), Dukapaṭṭhānapāḷi (2))](0.md) / [Go to next page (25 Saññojanavippayuttasaññojaniyaduka)](25.md)


