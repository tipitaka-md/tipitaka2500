
[Home](/) / [40P8 Dhammapaccanīya (2), Dukapaṭṭhānapāḷi (2)](/tipitaka/40P8.md)

# 51 Saṃkiliṭṭhaduka

### Saṃkiliṭṭhaduka

(70.)

218. Nasaṃkiliṭṭhaṃ dhammaṃ paṭicca nasaṃkiliṭṭho dhammo uppajjati hetupaccayā. (1)

219. Naasaṃkiliṭṭhaṃ dhammaṃ paṭicca naasaṃkiliṭṭho dhammo uppajjati hetupaccayā. Naasaṃkiliṭṭhaṃ dhammaṃ paṭicca nasaṃkiliṭṭho dhammo uppajjati hetupaccayā. Naasaṃkiliṭṭhaṃ dhammaṃ paṭicca nasaṃkiliṭṭho ca naasaṃkiliṭṭho ca dhammā uppajjanti hetupaccayā. (3)

220. Nasaṃkiliṭṭhañca naasaṃkiliṭṭhañca dhammaṃ paṭicca nasaṃkiliṭṭho dhammo uppajjati hetupaccayā. (1) (Saṃkhittaṃ.)

221. Hetuyā pañca, ārammaṇe dve…pe…  vipāke ekaṃ…pe…  avigate pañca. (Sabbattha vitthāro.)

[Go to previous page](/tipitaka/40P8/50.md) / [Go to parent page](/tipitaka/40P8/0.md) / [Go to next page](/tipitaka/40P8/52.md)


