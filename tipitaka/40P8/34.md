
[Home](/) / [40P8 Dhammapaccanīya (2), Dukapaṭṭhānapāḷi (2)](../40P8.md)

# 34 Sārammaṇaduka

* Sārammaṇaduka

(53.)

167\. Nasārammaṇaṃ dhammaṃ paṭicca nasārammaṇo dhammo uppajjati hetupaccayā. Nasārammaṇaṃ dhammaṃ paṭicca naanārammaṇo dhammo uppajjati hetupaccayā. Nasārammaṇaṃ dhammaṃ paṭicca nasārammaṇo ca naanārammaṇo ca dhammā uppajjanti hetupaccayā. (3)

168\. Naanārammaṇaṃ dhammaṃ paṭicca naanārammaṇo dhammo uppajjati hetupaccayā. Naanārammaṇaṃ dhammaṃ paṭicca nasārammaṇo dhammo uppajjati hetupaccayā. Naanārammaṇaṃ dhammaṃ paṭicca nasārammaṇo ca naanārammaṇo ca dhammā uppajjanti hetupaccayā. (3)

169\. Nasārammaṇañca naanārammaṇañca dhammaṃ paṭicca nasārammaṇo dhammo uppajjati hetupaccayā. Nasārammaṇañca naanārammaṇañca dhammaṃ paṭicca naanārammaṇo dhammo uppajjati hetupaccayā. Nasārammaṇañca naanārammaṇañca dhammaṃ paṭicca nasārammaṇo ca naanārammaṇo ca dhammā uppajjanti hetupaccayā. (3) (Saṃkhittaṃ.)

170\. Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte āsevane ekaṃ…pe…  avigate nava. (Sabbattha vitthāro.)

[Go to previous page (33 Parāmāsadukādi)](33.md) / [Go to parent page (40P8 Dhammapaccanīya (2), Dukapaṭṭhānapāḷi (2))](0.md) / [Go to next page (35 Cittaduka)](35.md)


