
[Home](/) / [40P8 Dhammapaccanīya (2), Dukapaṭṭhānapāḷi (2)](../../40P8.md) / [19 Āsavavippayuttasāsavaduka](../19.md)

# 19.1--7 Paṭiccādivāra

* Āsavavippayuttasāsavaduka

* Paṭiccādivāra

(33.)

95\. Āsavavippayuttaṃ nasāsavaṃ dhammaṃ paṭicca āsavavippayutto nasāsavo dhammo uppajjati hetupaccayā. Āsavavippayuttaṃ nasāsavaṃ dhammaṃ paṭicca āsavavippayutto naanāsavo dhammo uppajjati hetupaccayā. Āsavavippayuttaṃ nasāsavaṃ dhammaṃ paṭicca āsavavippayutto nasāsavo ca āsavavippayutto naanāsavo ca dhammā uppajjanti hetupaccayā. (3)

96\. Āsavavippayuttaṃ naanāsavaṃ dhammaṃ paṭicca āsavavippayutto naanāsavo dhammo uppajjati hetupaccayā. (1)

97\. Āsavavippayuttaṃ nasāsavañca āsavavippayuttaṃ naanāsavañca dhammaṃ paṭicca āsavavippayutto naanāsavo dhammo uppajjati hetupaccayā. (Saṃkhittaṃ.)

98\. Hetuyā pañca, ārammaṇe dve…pe…  avigate pañca. (Sabbattha vitthāro.)

---

99\. Āsavagocchakaṃ niṭṭhitaṃ.



[Go to previous page (19 Āsavavippayuttasāsavaduka)](../19.md) / [Go to parent page (19 Āsavavippayuttasāsavaduka)](../19.md) / [Go to next page (20 Saññojanaduka)](../20.md)


