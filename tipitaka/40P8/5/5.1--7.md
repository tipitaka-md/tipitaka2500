
[Home](/) / [40P8 Dhammapaccanīya (2), Dukapaṭṭhānapāḷi (2)](../../40P8.md) / [5 Hetuhetusampayuttaduka](../5.md)

# 5.1--7 Paṭiccādivāra

* Hetuhetusampayuttaduka

* Paṭiccādivāra

(12.)

31\. Nahetuñceva nahetuvippayuttañca dhammaṃ paṭicca nahetu ceva nahetuvippayutto ca dhammo uppajjati hetupaccayā. Nahetuñceva nahetuvippayuttañca dhammaṃ paṭicca nahetuvippayutto ceva na nahetu ca dhammo uppajjati hetupaccayā. Nahetuñceva nahetuvippayuttañca dhammaṃ paṭicca nahetu ceva nahetuvippayutto ca nahetuvippayutto ceva na nahetu ca dhammā uppajjanti hetupaccayā. (3)

32\. Nahetuvippayuttañceva na nahetuñca dhammaṃ paṭicca nahetuvippayutto ceva na nahetu ca dhammo uppajjati hetupaccayā. Nahetuvippayuttañceva na nahetuñca dhammaṃ paṭicca nahetu ceva nahetuvippayutto ca dhammo uppajjati hetupaccayā. Nahetuvippayuttañceva na nahetuñca dhammaṃ paṭicca nahetu ceva nahetuvippayutto ca nahetuvippayutto ceva na nahetu ca dhammā uppajjanti hetupaccayā. (3)

33\. Nahetuñceva nahetuvippayuttañca nahetuvippayuttañceva na nahetuñca dhammaṃ paṭicca nahetu ceva nahetuvippayutto ca dhammo uppajjati hetupaccayā…  tīṇi. (Saṃkhittaṃ.)

34\. Hetuyā nava…pe…  avigate nava. (Sabbattha vitthāro.)

[Go to previous page (5 Hetuhetusampayuttaduka)](../5.md) / [Go to parent page (5 Hetuhetusampayuttaduka)](../5.md) / [Go to next page (6 Nahetusahetukaduka)](../6.md)


