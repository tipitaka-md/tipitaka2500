---
title: 36 Cetasikaduka
path: /tipitaka/40P8/36
ref: 257447
breadcrumbs:
  - name: Home
    link: /
  - name: 40P8 Dhammapaccanīya (2), Dukapaṭṭhānapāḷi (2)
    link: /tipitaka/40P8
prevL: /tipitaka/40P8/35
upL: /tipitaka/40P8/0
nextL: /tipitaka/40P8/37
---

# 36 Cetasikaduka

### Cetasikaduka

(55.)

175. Nacetasikaṃ dhammaṃ paṭicca nacetasiko dhammo uppajjati hetupaccayā. Nacetasikaṃ dhammaṃ paṭicca naacetasiko dhammo uppajjati hetupaccayā. Nacetasikaṃ dhammaṃ paṭicca nacetasiko ca naacetasiko ca dhammā uppajjanti hetupaccayā. (3)

176. Naacetasikaṃ dhammaṃ paṭicca naacetasiko dhammo uppajjati hetupaccayā. Naacetasikaṃ dhammaṃ paṭicca nacetasiko dhammo uppajjati hetupaccayā. Naacetasikaṃ dhammaṃ paṭicca nacetasiko ca naacetasiko ca dhammā uppajjanti hetupaccayā. (3)

177. Nacetasikañca naacetasikañca dhammaṃ paṭicca nacetasiko dhammo uppajjati hetupaccayā. Nacetasikañca naacetasikañca dhammaṃ paṭicca naacetasiko dhammo uppajjati hetupaccayā. Nacetasikañca naacetasikañca dhammaṃ paṭicca nacetasiko ca naacetasiko ca dhammā uppajjanti hetupaccayā. (3)

178. Hetuyā nava…pe…  purejāte āsevane pañca…pe…  avigate nava. (Sabbattha vitthāro.)


