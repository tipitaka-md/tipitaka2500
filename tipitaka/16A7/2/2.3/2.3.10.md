---
title: 2.3.10 Adhikaraṇasamathasutta
path: /tipitaka/16A7/2/2.3/2.3.10
ref: 276280
breadcrumbs:
  - name: Home
    link: /
  - name: 16A7 Sattakanipātapāḷi
    link: /tipitaka/16A7
  - name: 2 Dutiyapaṇṇāsaka
    link: /tipitaka/16A7/2
  - name: 2.3 Vinayavagga
    link: /tipitaka/16A7/2/2.3
prevL: /tipitaka/16A7/2/2.3/2.3.9
upL: /tipitaka/16A7/2/2.3
nextL: /tipitaka/16A7/2/2.4
---

# 2.3.10 Adhikaraṇasamathasutta

### Dutiyapaṇṇāsaka

### Vinayavagga

### Adhikaraṇasamathasutta

(84.)

627. “Sattime, bhikkhave, adhikaraṇasamathā dhammā uppannuppannānaṃ adhikaraṇānaṃ samathāya vūpasamāya. Katame satta? Sammukhāvinayo dātabbo, sativinayo dātabbo, amūḷhavinayo dātabbo, paṭiññātakaraṇaṃ dātabbaṃ, yebhuyyasikā dātabbā, tassapāpiyasikā dātabbā, tiṇavatthārako dātabbo. Ime kho, bhikkhave, satta adhikaraṇasamathā dhammā uppannuppannānaṃ adhikaraṇānaṃ samathāya vūpasamāyā”ti.

===

628. Dasamaṃ.



===

629. Vinayavaggo aṭṭhamo.



===

630. Tassuddānaṃ



631. _Caturo vinayadharā,_  
_caturo ceva sobhanā;_  
_Sāsanaṃ adhikaraṇa-_  
_samathenaṭṭhame dasāti._  



