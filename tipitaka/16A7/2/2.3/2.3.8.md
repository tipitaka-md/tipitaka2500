---
title: 2.3.8 Catutthavinayadharasobhanasutta
path: /tipitaka/16A7/2/2.3/2.3.8
ref: 276278
breadcrumbs:
  - name: Home
    link: /
  - name: 16A7 Sattakanipātapāḷi
    link: /tipitaka/16A7
  - name: 2 Dutiyapaṇṇāsaka
    link: /tipitaka/16A7/2
  - name: 2.3 Vinayavagga
    link: /tipitaka/16A7/2/2.3
prevL: /tipitaka/16A7/2/2.3/2.3.7
upL: /tipitaka/16A7/2/2.3
nextL: /tipitaka/16A7/2/2.3/2.3.9
---

# 2.3.8 Catutthavinayadharasobhanasutta

### Dutiyapaṇṇāsaka

### Vinayavagga

### Catutthavinayadharasobhanasutta

(82.)

622. “Sattahi, bhikkhave, dhammehi samannāgato vinayadharo sobhati. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, anekavihitaṃ pubbenivāsaṃ anussarati, seyyathidaṃ—  ekampi jātiṃ, dvepi jātiyo…pe…  iti sākāraṃ sauddesaṃ anekavihitaṃ pubbenivāsaṃ anussarati, dibbena cakkhunā visuddhena atikkantamānusakena…pe…  āsavānaṃ khayā…pe…  sacchikatvā upasampajja viharati. Imehi kho, bhikkhave, sattahi dhammehi samannāgato vinayadharo sobhatī”ti.

===

623. Aṭṭhamaṃ.




