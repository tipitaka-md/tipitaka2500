
[Home](/) / [16A7 Sattakanipātapāḷi](../../../16A7.md) / [2 Dutiyapaṇṇāsaka](../../2.md) / [2.3 Vinayavagga](../2.3.md)

# 2.3.2 Dutiyavinayadharasutta

* Dutiyapaṇṇāsaka

* Vinayavagga

* Dutiyavinayadharasutta

(76.)

610\. “Sattahi, bhikkhave, dhammehi samannāgato bhikkhu vinayadharo hoti. Katamehi sattahi? Āpattiṃ jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti, ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī, āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Imehi kho, bhikkhave, sattahi dhammehi samannāgato bhikkhu vinayadharo hotī”ti.

---

611\. Dutiyaṃ.



[Go to previous page (2.3.1 Paṭhamavinayadharasutta)](2.3.1.md) / [Go to parent page (2.3 Vinayavagga)](../2.3.md) / [Go to next page (2.3.3 Tatiyavinayadharasutta)](2.3.3.md)


