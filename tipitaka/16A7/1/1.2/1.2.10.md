
[Home](/) / [16A7 Sattakanipātapāḷi](../../../16A7.md) / [1 Paṭhamapaṇṇāsaka](../../1.md) / [1.2 Anusayavagga](../1.2.md)

# 𑁧𑁇𑁨𑁇𑁧𑁦 𑀦𑀺𑀤𑁆𑀤𑀲𑀯𑀢𑁆𑀣𑀼𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀅𑀦𑀼𑀲𑀬𑀯𑀕𑁆𑀕

* 𑀦𑀺𑀤𑁆𑀤𑀲𑀯𑀢𑁆𑀣𑀼𑀲𑀼𑀢𑁆𑀢

(20.)

90\. “𑀲𑀢𑁆𑀢𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀦𑀺𑀤𑁆𑀤𑀲𑀯𑀢𑁆𑀣𑀽𑀦𑀺𑁇 𑀓𑀢𑀫𑀸𑀦𑀺 𑀲𑀢𑁆𑀢? 𑀇𑀥, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀲𑀺𑀓𑁆𑀔𑀸𑀲𑀫𑀸𑀤𑀸𑀦𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀲𑀺𑀓𑁆𑀔𑀸𑀲𑀫𑀸𑀤𑀸𑀦𑁂 𑀅𑀯𑀺𑀕𑀢𑀧𑁂𑀫𑁄, 𑀥𑀫𑁆𑀫𑀦𑀺𑀲𑀦𑁆𑀢𑀺𑀬𑀸 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀥𑀫𑁆𑀫𑀦𑀺𑀲𑀦𑁆𑀢𑀺𑀬𑀸 𑀅𑀯𑀺𑀕𑀢𑀧𑁂𑀫𑁄, 𑀇𑀘𑁆𑀙𑀸𑀯𑀺𑀦𑀬𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀇𑀘𑁆𑀙𑀸𑀯𑀺𑀦𑀬𑁂 𑀅𑀯𑀺𑀕𑀢𑀧𑁂𑀫𑁄, 𑀧𑀝𑀺𑀲𑀮𑁆𑀮𑀸𑀦𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀧𑀝𑀺𑀲𑀮𑁆𑀮𑀸𑀦𑁂 𑀅𑀯𑀺𑀕𑀢𑀧𑁂𑀫𑁄, 𑀯𑀻𑀭𑀺𑀬𑀸𑀭𑀫𑁆𑀪𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀯𑀻𑀭𑀺𑀬𑀸𑀭𑀫𑁆𑀪𑁂 𑀅𑀯𑀺𑀕𑀢𑀧𑁂𑀫𑁄, 𑀲𑀢𑀺𑀦𑁂𑀧𑀓𑁆𑀓𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀲𑀢𑀺𑀦𑁂𑀧𑀓𑁆𑀓𑁂 𑀅𑀯𑀺𑀕𑀢𑀧𑁂𑀫𑁄, 𑀤𑀺𑀝𑁆𑀞𑀺𑀧𑀝𑀺𑀯𑁂𑀥𑁂 𑀢𑀺𑀩𑁆𑀩𑀘𑁆𑀙𑀦𑁆𑀤𑁄 𑀳𑁄𑀢𑀺 𑀆𑀬𑀢𑀺𑀜𑁆𑀘 𑀤𑀺𑀝𑁆𑀞𑀺𑀧𑀝𑀺𑀯𑁂𑀥𑁂 𑀅𑀯𑀺𑀕𑀢𑀧𑁂𑀫𑁄𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀲𑀢𑁆𑀢 𑀦𑀺𑀤𑁆𑀤𑀲𑀯𑀢𑁆𑀣𑀽𑀦𑀻”𑀢𑀺𑁇

---

91\. 𑀤𑀲𑀫𑀁𑁇



---

92\. 𑀅𑀦𑀼𑀲𑀬𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



---

93\. 𑀢𑀲𑁆𑀲𑀼𑀤𑁆𑀤𑀸𑀦𑀁



94\. _𑀤𑀼𑀯𑁂 𑀅𑀦𑀼𑀲𑀬𑀸 𑀓𑀼𑀮𑀁,_  
_𑀧𑀼𑀕𑁆𑀕𑀮𑀁 𑀉𑀤𑀓𑀽𑀧𑀫𑀁;_  
_𑀅𑀦𑀺𑀘𑁆𑀘𑀁 𑀤𑀼𑀓𑁆𑀔𑀁 𑀅𑀦𑀢𑁆𑀢𑀸 𑀘,_  
_𑀦𑀺𑀩𑁆𑀩𑀸𑀦𑀁 𑀦𑀺𑀤𑁆𑀤𑀲𑀯𑀢𑁆𑀣𑀼 𑀘𑀸𑀢𑀺𑁇_  


[Go to previous page (1.2.9 Nibbānasutta)](1.2.9.md) / [Go to parent page (1.2 Anusayavagga)](../1.2.md) / [Go to next page (1.3 Vajjisattakavagga)](../1.3.md)


