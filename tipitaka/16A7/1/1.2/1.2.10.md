
[Home](/) / [16A7 Sattakanipātapāḷi](../../../16A7.md) / [1 Paṭhamapaṇṇāsaka](../../1.md) / [1.2 Anusayavagga](../1.2.md)

# 1.2.10 Niddasavatthusutta

* Paṭhamapaṇṇāsaka

* Anusayavagga

* Niddasavatthusutta

(20.)

90\. “Sattimāni, bhikkhave, niddasavatthūni. Katamāni satta? Idha, bhikkhave, bhikkhu sikkhāsamādāne tibbacchando hoti āyatiñca sikkhāsamādāne avigatapemo, dhammanisantiyā tibbacchando hoti āyatiñca dhammanisantiyā avigatapemo, icchāvinaye tibbacchando hoti āyatiñca icchāvinaye avigatapemo, paṭisallāne tibbacchando hoti āyatiñca paṭisallāne avigatapemo, vīriyārambhe tibbacchando hoti āyatiñca vīriyārambhe avigatapemo, satinepakke tibbacchando hoti āyatiñca satinepakke avigatapemo, diṭṭhipaṭivedhe tibbacchando hoti āyatiñca diṭṭhipaṭivedhe avigatapemo. Imāni kho, bhikkhave, satta niddasavatthūnī”ti.

---

91\. Dasamaṃ.



---

92\. Anusayavaggo dutiyo.



---

93\. Tassuddānaṃ



94\. _Duve anusayā kulaṃ,_  
_Puggalaṃ udakūpamaṃ;_  
_Aniccaṃ dukkhaṃ anattā ca,_  
_Nibbānaṃ niddasavatthu cāti._  


[Go to previous page (1.2.9 Nibbānasutta)](1.2.9.md) / [Go to parent page (1.2 Anusayavagga)](../1.2.md) / [Go to next page (1.3 Vajjisattakavagga)](../1.3.md)


