
[Home](/) / [16A7 Sattakanipātapāḷi](../../../16A7.md) / [1 Paṭhamapaṇṇāsaka](../../1.md) / [1.1 Dhanavagga](../1.1.md)

# 1.1.9 Pahānasutta

* Paṭhamapaṇṇāsaka

* Dhanavagga

* Pahānasutta

(9.)

51\. “Sattannaṃ, bhikkhave, saṃyojanānaṃ pahānāya samucchedāya brahmacariyaṃ vussati. Katamesaṃ sattannaṃ? Anunayasaṃyojanassa pahānāya samucchedāya brahmacariyaṃ vussati, paṭighasaṃyojanassa…pe…  diṭṭhisaṃyojanassa…  vicikicchāsaṃyojanassa…  mānasaṃyojanassa…  bhavarāgasaṃyojanassa…  avijjāsaṃyojanassa pahānāya samucchedāya brahmacariyaṃ vussati. Imesaṃ kho, bhikkhave, sattannaṃ saṃyojanānaṃ pahānāya samucchedāya brahmacariyaṃ vussati. Yato ca kho, bhikkhave, bhikkhuno anunayasaṃyojanaṃ pahīnaṃ hoti ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Paṭighasaṃyojanaṃ…pe…  diṭṭhisaṃyojanaṃ…  vicikicchāsaṃyojanaṃ…  mānasaṃyojanaṃ…  bhavarāgasaṃyojanaṃ…  avijjāsaṃyojanaṃ pahīnaṃ hoti ucchinnamūlaṃ tālāvatthukataṃ anabhāvaṃkataṃ āyatiṃ anuppādadhammaṃ. Ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ, sammā mānābhisamayā antamakāsi dukkhassā”ti.

---

52\. Navamaṃ.



[Go to previous page (1.1.8 Saṃyojanasutta)](1.1.8.md) / [Go to parent page (1.1 Dhanavagga)](../1.1.md) / [Go to next page (1.1.10 Macchariyasutta)](1.1.10.md)


