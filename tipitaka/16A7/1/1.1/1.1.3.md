---
title: 1.1.3 Saṃkhittabalasutta
path: /tipitaka/16A7/1/1.1/1.1.3
ref: 276199
breadcrumbs:
  - name: Home
    link: /
  - name: 16A7 Sattakanipātapāḷi
    link: /tipitaka/16A7
  - name: 1 Paṭhamapaṇṇāsaka
    link: /tipitaka/16A7/1
  - name: 1.1 Dhanavagga
    link: /tipitaka/16A7/1/1.1
prevL: /tipitaka/16A7/1/1.1/1.1.2
upL: /tipitaka/16A7/1/1.1
nextL: /tipitaka/16A7/1/1.1/1.1.4
---

# 1.1.3 Saṃkhittabalasutta

### Paṭhamapaṇṇāsaka

### Dhanavagga

### Saṃkhittabalasutta

(3.)

9. Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme…pe…  sattimāni, bhikkhave, balāni. Katamāni satta? Saddhābalaṃ, vīriyabalaṃ, hirībalaṃ, ottappabalaṃ, satibalaṃ, samādhibalaṃ, paññābalaṃ. Imāni kho, bhikkhave, satta balānīti.

10. _Saddhābalaṃ vīriyañca,_  
_hirī ottappiyaṃ balaṃ;_  
_Satibalaṃ samādhi ca,_  
_paññā ve sattamaṃ balaṃ;_  
_Etehi balavā bhikkhu,_  
_sukhaṃ jīvati paṇḍito._  


11. _Yoniso vicine dhammaṃ,_  
_paññāyatthaṃ vipassati;_  
_Pajjotasseva nibbānaṃ,_  
_vimokkho hoti cetaso”ti._  


===

12. Tatiyaṃ.




