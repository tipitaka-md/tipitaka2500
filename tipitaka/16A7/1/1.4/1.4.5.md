
[Home](/) / [16A7 Sattakanipātapāḷi](../...md) / [1 Paṭhamapaṇṇāsaka](...md) / [1.4 Devatāvagga](../16A7/1/1.4.md)

# 𑁧𑁇𑁪𑁇𑁫 𑀧𑀞𑀫𑀫𑀺𑀢𑁆𑀢𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀤𑁂𑀯𑀢𑀸𑀯𑀕𑁆𑀕

* 𑀧𑀞𑀫𑀫𑀺𑀢𑁆𑀢𑀲𑀼𑀢𑁆𑀢

(36.)

192\. “𑀲𑀢𑁆𑀢𑀳𑀺, 𑀪𑀺𑀓𑁆𑀔𑀯𑁂, 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀫𑀺𑀢𑁆𑀢𑁄 𑀲𑁂𑀯𑀺𑀢𑀩𑁆𑀩𑁄𑁇 𑀓𑀢𑀫𑁂𑀳𑀺 𑀲𑀢𑁆𑀢𑀳𑀺? 𑀤𑀼𑀤𑁆𑀤𑀤𑀁 𑀤𑀤𑀸𑀢𑀺, 𑀤𑀼𑀓𑁆𑀓𑀭𑀁 𑀓𑀭𑁄𑀢𑀺, 𑀤𑀼𑀓𑁆𑀔𑀫𑀁 𑀔𑀫𑀢𑀺, 𑀕𑀼𑀬𑁆𑀳𑀫𑀲𑁆𑀲 𑀆𑀯𑀺 𑀓𑀭𑁄𑀢𑀺, 𑀕𑀼𑀬𑁆𑀳𑀫𑀲𑁆𑀲 𑀧𑀭𑀺𑀕𑀼𑀳𑀢𑀺, 𑀆𑀧𑀤𑀸𑀲𑀼 𑀦 𑀚𑀳𑀢𑀺, 𑀔𑀻𑀡𑁂𑀦 𑀦𑀸𑀢𑀺𑀫𑀜𑁆𑀜𑀢𑀺𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀳𑀺 𑀅𑀗𑁆𑀕𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀫𑀺𑀢𑁆𑀢𑁄 𑀲𑁂𑀯𑀺𑀢𑀩𑁆𑀩𑁄𑀢𑀺𑁇

193\. _𑀤𑀼𑀤𑁆𑀤𑀤𑀁 𑀤𑀤𑀸𑀢𑀺 𑀫𑀺𑀢𑁆𑀢𑁄,_  
_𑀤𑀼𑀓𑁆𑀓𑀭𑀜𑁆𑀘𑀸𑀧𑀺 𑀓𑀼𑀩𑁆𑀩𑀢𑀺;_  
_𑀅𑀣𑁄𑀧𑀺𑀲𑁆𑀲 𑀤𑀼𑀭𑀼𑀢𑁆𑀢𑀸𑀦𑀺,_  
_𑀔𑀫𑀢𑀺 𑀤𑀼𑀓𑁆𑀔𑀫𑀸𑀦𑀺 𑀘𑁇_  


194\. _𑀕𑀼𑀬𑁆𑀳𑀜𑁆𑀘 𑀢𑀲𑁆𑀲 𑀅𑀓𑁆𑀔𑀸𑀢𑀺,_  
_𑀕𑀼𑀬𑁆𑀳𑀲𑁆𑀲 𑀧𑀭𑀺𑀕𑀽𑀳𑀢𑀺;_  
_𑀆𑀧𑀤𑀸𑀲𑀼 𑀦 𑀚𑀳𑀸𑀢𑀺,_  
_𑀔𑀻𑀡𑁂𑀦 𑀦𑀸𑀢𑀺𑀫𑀜𑁆𑀜𑀢𑀺𑁇_  


195\. _𑀬𑀫𑁆𑀳𑀺 𑀏𑀢𑀸𑀦𑀺 𑀞𑀸𑀦𑀸𑀦𑀺,_  
_𑀲𑀁𑀯𑀺𑀚𑁆𑀚𑀦𑁆𑀢𑀻𑀥 𑀧𑀼𑀕𑁆𑀕𑀮𑁂;_  
_𑀲𑁄 𑀫𑀺𑀢𑁆𑀢𑁄 𑀫𑀺𑀢𑁆𑀢𑀓𑀸𑀫𑁂𑀦,_  
_𑀪𑀚𑀺𑀢𑀩𑁆𑀩𑁄 𑀢𑀣𑀸𑀯𑀺𑀥𑁄”𑀢𑀺𑁇_  


---

196\. 𑀧𑀜𑁆𑀘𑀫𑀁𑁇



[Go to previous page (1.4.4 Dutiyasovacassatāsutta)](1.4.4.md) / [Go to parent page (1.4 Devatāvagga)](../16A7/1/1.4.md) / [Go to next page (1.4.6 Dutiyamittasutta)](1.4.6.md)


