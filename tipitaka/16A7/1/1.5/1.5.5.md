---
title: 1.5.5 Paṭhamasaññāsutta
path: /tipitaka/16A7/1/1.5/1.5.5
ref: 276244
breadcrumbs:
  - name: Home
    link: /
  - name: 16A7 Sattakanipātapāḷi
    link: /tipitaka/16A7
  - name: 1 Paṭhamapaṇṇāsaka
    link: /tipitaka/16A7/1
  - name: 1.5 Mahāyaññavagga
    link: /tipitaka/16A7/1/1.5
prevL: /tipitaka/16A7/1/1.5/1.5.4
upL: /tipitaka/16A7/1/1.5
nextL: /tipitaka/16A7/1/1.5/1.5.6
---

# 1.5.5 Paṭhamasaññāsutta

### Paṭhamapaṇṇāsaka

### Mahāyaññavagga

### Paṭhamasaññāsutta

(48.)

257. “Sattimā, bhikkhave, saññā bhāvitā bahulīkatā mahapphalā honti mahānisaṃsā amatogadhā amatapariyosānā.

258. Katamā satta? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā. Imā kho, bhikkhave, satta saññā bhāvitā bahulīkatā mahapphalā honti mahānisaṃsā amatogadhā amatapariyosānā”ti.

===

259. Pañcamaṃ.




