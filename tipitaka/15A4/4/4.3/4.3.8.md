
[Home](/) / [15A4 Catukkanipātapāḷi](../...md) / [4 Catutthapaṇṇāsaka](...md) / [4.3 Sañcetaniyavagga](../15A4/4/4.3.md)

# 𑁪𑁇𑁩𑁇𑁮 𑀚𑀫𑁆𑀩𑀸𑀮𑀻𑀲𑀼𑀢𑁆𑀢

* 𑀘𑀢𑀼𑀢𑁆𑀣𑀧𑀡𑁆𑀡𑀸𑀲𑀓

* 𑀲𑀜𑁆𑀘𑁂𑀢𑀦𑀺𑀬𑀯𑀕𑁆𑀕

* 𑀚𑀫𑁆𑀩𑀸𑀮𑀻𑀲𑀼𑀢𑁆𑀢

(178.)

1076\. “𑀘𑀢𑁆𑀢𑀸𑀭𑁄𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀁𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀇𑀥, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁂 𑀘𑀺𑀢𑁆𑀢𑀁 𑀦 𑀧𑀓𑁆𑀔𑀦𑁆𑀤𑀢𑀺 𑀦𑀧𑁆𑀧𑀲𑀻𑀤𑀢𑀺 𑀦 𑀲𑀦𑁆𑀢𑀺𑀝𑁆𑀞𑀢𑀺 𑀦𑀸𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀦 𑀲𑀓𑁆𑀓𑀸𑀬𑀦𑀺𑀭𑁄𑀥𑁄 𑀧𑀸𑀝𑀺𑀓𑀗𑁆𑀔𑁄𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑁄 𑀮𑁂𑀧𑀕𑀢𑁂𑀦 𑀳𑀢𑁆𑀣𑁂𑀦 𑀲𑀸𑀔𑀁 𑀕𑀡𑁆𑀳𑁂𑀬𑁆𑀬, 𑀢𑀲𑁆𑀲 𑀲𑁄 𑀳𑀢𑁆𑀣𑁄 𑀲𑀚𑁆𑀚𑁂𑀬𑁆𑀬𑀧𑀺 𑀕𑀡𑁆𑀳𑁂𑀬𑁆𑀬𑀧𑀺 𑀩𑀚𑁆𑀛𑁂𑀬𑁆𑀬𑀧𑀺; 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁂 𑀘𑀺𑀢𑁆𑀢𑀁 𑀦 𑀧𑀓𑁆𑀔𑀦𑁆𑀤𑀢𑀺 𑀦𑀧𑁆𑀧𑀲𑀻𑀤𑀢𑀺 𑀦 𑀲𑀦𑁆𑀢𑀺𑀝𑁆𑀞𑀢𑀺 𑀦𑀸𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀦 𑀲𑀓𑁆𑀓𑀸𑀬𑀦𑀺𑀭𑁄𑀥𑁄 𑀧𑀸𑀝𑀺𑀓𑀗𑁆𑀔𑁄𑁇

1077\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁂 𑀘𑀺𑀢𑁆𑀢𑀁 𑀧𑀓𑁆𑀔𑀦𑁆𑀤𑀢𑀺 𑀧𑀲𑀻𑀤𑀢𑀺 𑀲𑀦𑁆𑀢𑀺𑀝𑁆𑀞𑀢𑀺 𑀅𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁄 𑀧𑀸𑀝𑀺𑀓𑀗𑁆𑀔𑁄𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑁄 𑀲𑀼𑀤𑁆𑀥𑁂𑀦 𑀳𑀢𑁆𑀣𑁂𑀦 𑀲𑀸𑀔𑀁 𑀕𑀡𑁆𑀳𑁂𑀬𑁆𑀬, 𑀢𑀲𑁆𑀲 𑀲𑁄 𑀳𑀢𑁆𑀣𑁄 𑀦𑁂𑀯 𑀲𑀚𑁆𑀚𑁂𑀬𑁆𑀬 𑀦 𑀕𑀡𑁆𑀳𑁂𑀬𑁆𑀬 𑀦 𑀩𑀚𑁆𑀛𑁂𑀬𑁆𑀬; 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀲𑀓𑁆𑀓𑀸𑀬𑀦𑀺𑀭𑁄𑀥𑀁 𑀫𑀦𑀲𑀺 𑀓𑀭𑁄𑀢𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁂 𑀘𑀺𑀢𑁆𑀢𑀁 𑀧𑀓𑁆𑀔𑀦𑁆𑀤𑀢𑀺 𑀧𑀲𑀻𑀤𑀢𑀺 𑀲𑀦𑁆𑀢𑀺𑀝𑁆𑀞𑀢𑀺 𑀅𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀲𑀓𑁆𑀓𑀸𑀬𑀦𑀺𑀭𑁄𑀥𑁄 𑀧𑀸𑀝𑀺𑀓𑀗𑁆𑀔𑁄𑁇

1078\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁂 𑀘𑀺𑀢𑁆𑀢𑀁 𑀦 𑀧𑀓𑁆𑀔𑀦𑁆𑀤𑀢𑀺 𑀦𑀧𑁆𑀧𑀲𑀻𑀤𑀢𑀺 𑀦 𑀲𑀦𑁆𑀢𑀺𑀝𑁆𑀞𑀢𑀺 𑀦𑀸𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀦 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀚𑀫𑁆𑀩𑀸𑀮𑀻 𑀅𑀦𑁂𑀓𑀯𑀲𑁆𑀲𑀕𑀡𑀺𑀓𑀸𑁇 𑀢𑀲𑁆𑀲𑀸 𑀧𑀼𑀭𑀺𑀲𑁄 𑀬𑀸𑀦𑀺 𑀘𑁂𑀯 𑀆𑀬𑀫𑀼𑀔𑀸𑀦𑀺 𑀢𑀸𑀦𑀺 𑀧𑀺𑀤𑀳𑁂𑀬𑁆𑀬, 𑀬𑀸𑀦𑀺 𑀘 𑀅𑀧𑀸𑀬𑀫𑀼𑀔𑀸𑀦𑀺 𑀢𑀸𑀦𑀺 𑀯𑀺𑀯𑀭𑁂𑀬𑁆𑀬, 𑀤𑁂𑀯𑁄 𑀘 𑀦 𑀲𑀫𑁆𑀫𑀸 𑀥𑀸𑀭𑀁 𑀅𑀦𑀼𑀧𑁆𑀧𑀯𑁂𑀘𑁆𑀙𑁂𑀬𑁆𑀬𑁇 𑀏𑀯𑀜𑁆𑀳𑀺 𑀢𑀲𑁆𑀲𑀸, 𑀪𑀺𑀓𑁆𑀔𑀯𑁂, 𑀚𑀫𑁆𑀩𑀸𑀮𑀺𑀬𑀸 𑀦 𑀆𑀍𑀇𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁂 𑀘𑀺𑀢𑁆𑀢𑀁 𑀦 𑀧𑀓𑁆𑀔𑀦𑁆𑀤𑀢𑀺 𑀦𑀧𑁆𑀧𑀲𑀻𑀤𑀢𑀺 𑀦 𑀲𑀦𑁆𑀢𑀺𑀝𑁆𑀞𑀢𑀺 𑀦𑀸𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀦 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇

1079\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁂 𑀘𑀺𑀢𑁆𑀢𑀁 𑀧𑀓𑁆𑀔𑀦𑁆𑀤𑀢𑀺 𑀧𑀲𑀻𑀤𑀢𑀺 𑀲𑀦𑁆𑀢𑀺𑀝𑁆𑀞𑀢𑀺 𑀅𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇 𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀚𑀫𑁆𑀩𑀸𑀮𑀻 𑀅𑀦𑁂𑀓𑀯𑀲𑁆𑀲𑀕𑀡𑀺𑀓𑀸𑁇 𑀢𑀲𑁆𑀲𑀸 𑀧𑀼𑀭𑀺𑀲𑁄 𑀬𑀸𑀦𑀺 𑀘𑁂𑀯 𑀆𑀬𑀫𑀼𑀔𑀸𑀦𑀺 𑀢𑀸𑀦𑀺 𑀯𑀺𑀯𑀭𑁂𑀬𑁆𑀬, 𑀬𑀸𑀦𑀺 𑀘 𑀅𑀧𑀸𑀬𑀫𑀼𑀔𑀸𑀦𑀺 𑀢𑀸𑀦𑀺 𑀧𑀺𑀤𑀳𑁂𑀬𑁆𑀬, 𑀤𑁂𑀯𑁄 𑀘 𑀲𑀫𑁆𑀫𑀸 𑀥𑀸𑀭𑀁 𑀅𑀦𑀼𑀧𑁆𑀧𑀯𑁂𑀘𑁆𑀙𑁂𑀬𑁆𑀬𑁇 𑀏𑀯𑀜𑁆𑀳𑀺 𑀢𑀲𑁆𑀲𑀸, 𑀪𑀺𑀓𑁆𑀔𑀯𑁂, 𑀚𑀫𑁆𑀩𑀸𑀮𑀺𑀬𑀸 𑀆𑀍𑀇𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀜𑁆𑀜𑀢𑀭𑀁 𑀲𑀦𑁆𑀢𑀁 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑀁 𑀉𑀧𑀲𑀫𑁆𑀧𑀚𑁆𑀚 𑀯𑀺𑀳𑀭𑀢𑀺𑁇 𑀲𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑀺𑁇 𑀢𑀲𑁆𑀲 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑀁 𑀫𑀦𑀲𑀺 𑀓𑀭𑁄𑀢𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁂 𑀘𑀺𑀢𑁆𑀢𑀁 𑀧𑀓𑁆𑀔𑀦𑁆𑀤𑀢𑀺 𑀧𑀲𑀻𑀤𑀢𑀺 𑀲𑀦𑁆𑀢𑀺𑀝𑁆𑀞𑀢𑀺 𑀅𑀥𑀺𑀫𑀼𑀘𑁆𑀘𑀢𑀺𑁇 𑀢𑀲𑁆𑀲 𑀔𑁄 𑀏𑀯𑀁, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀅𑀯𑀺𑀚𑁆𑀚𑀸𑀧𑁆𑀧𑀪𑁂𑀤𑁄 𑀧𑀸𑀝𑀺𑀓𑀗𑁆𑀔𑁄𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀦𑁆”𑀢𑀺𑁇

---

1080\. 𑀅𑀝𑁆𑀞𑀫𑀁𑁇



[Go to previous page (4.3.7 Rāhulasutta)](4.3.7.md) / [Go to parent page (4.3 Sañcetaniyavagga)](../15A4/4/4.3.md) / [Go to next page (4.3.9 Nibbānasutta)](4.3.9.md)


