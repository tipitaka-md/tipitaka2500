
[Home](/) / [15A4 Catukkanipātapāḷi](/tipitaka/15A4.md) / [5 Pañcamapaṇṇāsaka](/tipitaka/15A4/5.md) / [5.4 Kammavagga](/tipitaka/15A4/5/5.4.md)

# 5.4.1 Saṃkhittasutta

### Pañcamapaṇṇāsaka

### Kammavagga

### Saṃkhittasutta

(232.)

1425. “Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī”ti.

---

1426. Paṭhamaṃ.



[Go to previous page (5.4 Kammavagga)](/tipitaka/15A4/5/5.4.md) / [Go to parent page (5.4 Kammavagga)](/tipitaka/15A4/5/5.4.md) / [Go to next page (5.4.2 Vitthārasutta)](/tipitaka/15A4/5/5.4/5.4.2.md)


