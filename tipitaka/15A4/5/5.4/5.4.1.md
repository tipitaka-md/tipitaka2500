---
title: 5.4.1 Saṃkhittasutta
path: /tipitaka/15A4/5/5.4/5.4.1
ref: 275754
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 5 Pañcamapaṇṇāsaka
    link: /tipitaka/15A4/5
  - name: 5.4 Kammavagga
    link: /tipitaka/15A4/5/5.4
prevL: /tipitaka/15A4/5/5.4
upL: /tipitaka/15A4/5/5.4
nextL: /tipitaka/15A4/5/5.4/5.4.2
---

# 5.4.1 Saṃkhittasutta

### Pañcamapaṇṇāsaka

### Kammavagga

### Saṃkhittasutta

(232.)

1425. “Cattārimāni, bhikkhave, kammāni mayā sayaṃ abhiññā sacchikatvā paveditāni. Katamāni cattāri? Atthi, bhikkhave, kammaṃ kaṇhaṃ kaṇhavipākaṃ; atthi, bhikkhave, kammaṃ sukkaṃ sukkavipākaṃ; atthi, bhikkhave, kammaṃ kaṇhasukkaṃ kaṇhasukkavipākaṃ; atthi, bhikkhave, kammaṃ akaṇhaasukkaṃ akaṇhaasukkavipākaṃ kammakkhayāya saṃvattati. Imāni kho, bhikkhave, cattāri kammāni mayā sayaṃ abhiññā sacchikatvā paveditānī”ti.

===

1426. Paṭhamaṃ.




