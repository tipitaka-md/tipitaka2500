---
title: 5.8.2 Sammappadhānasutta
path: /tipitaka/15A4/5/5.8/5.8.2
ref: 275797
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 5 Pañcamapaṇṇāsaka
    link: /tipitaka/15A4/5
  - name: 5.8 Rāgapeyyāla
    link: /tipitaka/15A4/5/5.8
prevL: /tipitaka/15A4/5/5.8/5.8.1
upL: /tipitaka/15A4/5/5.8
nextL: /tipitaka/15A4/5/5.8/5.8.3
---

# 5.8.2 Sammappadhānasutta

### Pañcamapaṇṇāsaka

### Rāgapeyyāla

### Sammappadhānasutta

(275.)

1601. “Rāgassa, bhikkhave, abhiññāya cattāro dhammā bhāvetabbā. Katame cattāro? Idha, bhikkhave, bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati; uppannānaṃ pāpakānaṃ akusalānaṃ dhammānaṃ pahānāya…pe…  anuppannānaṃ kusalānaṃ dhammānaṃ uppādāya…pe…  uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Rāgassa, bhikkhave, abhiññāya ime cattāro dhammā bhāvetabbā”ti.

===

1602. Dutiyaṃ.




