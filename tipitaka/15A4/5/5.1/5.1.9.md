
[Home](/) / [15A4 Catukkanipātapāḷi](../../../15A4.md) / [5 Pañcamapaṇṇāsaka](../../5.md) / [5.1 Sappurisavagga](../5.1.md)

# 5.1.9 Tatiyapāpadhammasutta

* Pañcamapaṇṇāsaka

* Sappurisavagga

* Tatiyapāpadhammasutta

(209.)

1358\. “Pāpadhammañca vo, bhikkhave, desessāmi, pāpadhammena pāpadhammatarañca; kalyāṇadhammañca, kalyāṇadhammena kalyāṇadhammatarañca. Taṃ suṇātha…pe… .

1359\. “Katamo ca, bhikkhave, pāpadhammo? Idha, bhikkhave, ekacco pāṇātipātī hoti…pe…  micchādiṭṭhiko hoti. Ayaṃ vuccati, bhikkhave, pāpadhammo.

1360\. Katamo ca, bhikkhave, pāpadhammena pāpadhammataro? Idha bhikkhave, ekacco attanā ca pāṇātipātī hoti, parañca pāṇātipāte samādapeti…pe…  attanā ca micchādiṭṭhiko hoti, parañca micchādiṭṭhiyā samādapeti. Ayaṃ vuccati, bhikkhave, pāpadhammena pāpadhammataro.

1361\. Katamo ca, bhikkhave, kalyāṇadhammo? Idha, bhikkhave, ekacco pāṇātipātā paṭivirato hoti…pe…  sammādiṭṭhiko hoti. Ayaṃ vuccati, bhikkhave, kalyāṇadhammo.

1362\. Katamo ca, bhikkhave, kalyāṇadhammena kalyāṇadhammataro? Idha, bhikkhave, ekacco attanā ca pāṇātipātā paṭivirato hoti, parañca pāṇātipātā veramaṇiyā samādapeti…pe…  attanā ca sammādiṭṭhiko hoti, parañca sammādiṭṭhiyā samādapeti. Ayaṃ vuccati, bhikkhave, kalyāṇadhammena kalyāṇadhammataro”ti.

---

1363\. Navamaṃ.



[Go to previous page (5.1.8 Dutiyapāpadhammasutta)](5.1.8.md) / [Go to parent page (5.1 Sappurisavagga)](../5.1.md) / [Go to next page (5.1.10 Catutthapāpadhammasutta)](5.1.10.md)


