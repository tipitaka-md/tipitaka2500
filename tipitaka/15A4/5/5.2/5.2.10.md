---
title: 5.2.10 Dussīlasutta
path: /tipitaka/15A4/5/5.2/5.2.10
ref: 275742
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 5 Pañcamapaṇṇāsaka
    link: /tipitaka/15A4/5
  - name: 5.2 Parisāvagga
    link: /tipitaka/15A4/5/5.2
prevL: /tipitaka/15A4/5/5.2/5.2.9
upL: /tipitaka/15A4/5/5.2
nextL: /tipitaka/15A4/5/5.3
---

# 5.2.10 Dussīlasutta

### Pañcamapaṇṇāsaka

### Parisāvagga

### Dussīlasutta

(220.)

1394. “Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Assaddho hoti, dussīlo hoti, kusīto hoti, duppañño hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.

1395. Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Saddho hoti, sīlavā hoti, āraddhavīriyo hoti, paññavā hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti.

===

1396. Dasamaṃ.



===

1397. Parisasobhaṇavaggo dutiyo.



===

1398. Tassuddānaṃ



1399. _Parisā diṭṭhi akataññutā,_  
_Pāṇātipātāpi dve maggā;_  
_Dve vohārapathā vuttā,_  
_Ahirikaṃ duppaññena cāti._  



