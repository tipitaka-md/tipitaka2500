---
title: 5.5.5 Thūpārahasutta
path: /tipitaka/15A4/5/5.5/5.5.5
ref: 275769
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 5 Pañcamapaṇṇāsaka
    link: /tipitaka/15A4/5
  - name: 5.5 Āpattibhayavagga
    link: /tipitaka/15A4/5/5.5
prevL: /tipitaka/15A4/5/5.5/5.5.4
upL: /tipitaka/15A4/5/5.5
nextL: /tipitaka/15A4/5/5.5/5.5.6
---

# 5.5.5 Thūpārahasutta

### Pañcamapaṇṇāsaka

### Āpattibhayavagga

### Thūpārahasutta

(247.)

1504. “Cattārome, bhikkhave, thūpārahā. Katame cattāro? Tathāgato arahaṃ sammāsambuddho thūpāraho, paccekabuddho thūpāraho, tathāgatasāvako thūpāraho, rājā cakkavattī thūpāraho—  ime kho, bhikkhave, cattāro thūpārahā”ti.

===

1505. Pañcamaṃ.




