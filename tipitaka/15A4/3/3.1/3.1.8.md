
[Home](/) / [15A4 Catukkanipātapāḷi](/tipitaka/15A4.md) / [3 Tatiyapaṇṇāsaka](/tipitaka/15A4/3.md) / [3.1 Valāhakavagga](/tipitaka/15A4/3/3.1.md)

# 𑁩𑁇𑁧𑁇𑁮 𑀩𑀮𑀻𑀩𑀤𑁆𑀤𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀯𑀮𑀸𑀳𑀓𑀯𑀕𑁆𑀕

### 𑀩𑀮𑀻𑀩𑀤𑁆𑀤𑀲𑀼𑀢𑁆𑀢

(108.)

712. “𑀘𑀢𑁆𑀢𑀸𑀭𑁄𑀫𑁂, 𑀪𑀺𑀓𑁆𑀔𑀯𑁂, 𑀩𑀮𑀻𑀩𑀤𑁆𑀤𑀸𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀲𑀕𑀯𑀘𑀡𑁆𑀟𑁄 𑀦𑁄 𑀧𑀭𑀕𑀯𑀘𑀡𑁆𑀟𑁄, 𑀧𑀭𑀕𑀯𑀘𑀡𑁆𑀟𑁄 𑀦𑁄 𑀲𑀕𑀯𑀘𑀡𑁆𑀟𑁄, 𑀲𑀕𑀯𑀘𑀡𑁆𑀟𑁄 𑀘 𑀧𑀭𑀕𑀯𑀘𑀡𑁆𑀟𑁄 𑀘, 𑀦𑁂𑀯 𑀲𑀕𑀯𑀘𑀡𑁆𑀟𑁄 𑀦𑁄 𑀧𑀭𑀕𑀯𑀘𑀡𑁆𑀟𑁄—  𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀩𑀮𑀻𑀩𑀤𑁆𑀤𑀸𑁇 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀩𑀮𑀻𑀩𑀤𑁆𑀤𑀽𑀧𑀫𑀸 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀁𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀲𑀕𑀯𑀘𑀡𑁆𑀟𑁄 𑀦𑁄 𑀧𑀭𑀕𑀯𑀘𑀡𑁆𑀟𑁄, 𑀧𑀭𑀕𑀯𑀘𑀡𑁆𑀟𑁄 𑀦𑁄 𑀲𑀕𑀯𑀘𑀡𑁆𑀟𑁄, 𑀲𑀕𑀯𑀘𑀡𑁆𑀟𑁄 𑀘 𑀧𑀭𑀕𑀯𑀘𑀡𑁆𑀟𑁄 𑀘, 𑀦𑁂𑀯 𑀲𑀕𑀯𑀘𑀡𑁆𑀟𑁄 𑀦𑁄 𑀧𑀭𑀕𑀯𑀘𑀡𑁆𑀟𑁄𑁇

713. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀲𑀕𑀯𑀘𑀡𑁆𑀟𑁄 𑀳𑁄𑀢𑀺, 𑀦𑁄 𑀧𑀭𑀕𑀯𑀘𑀡𑁆𑀟𑁄? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀓𑀧𑀭𑀺𑀲𑀁 𑀉𑀩𑁆𑀩𑁂𑀚𑁂𑀢𑀸 𑀳𑁄𑀢𑀺, 𑀦𑁄 𑀧𑀭𑀧𑀭𑀺𑀲𑀁𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀲𑀕𑀯𑀘𑀡𑁆𑀟𑁄 𑀳𑁄𑀢𑀺, 𑀦𑁄 𑀧𑀭𑀕𑀯𑀘𑀡𑁆𑀟𑁄𑁇 𑀲𑁂𑀬𑁆𑀬𑀣𑀸𑀧𑀺 𑀲𑁄, 𑀪𑀺𑀓𑁆𑀔𑀯𑁂, 𑀩𑀮𑀻𑀩𑀤𑁆𑀤𑁄 𑀲𑀕𑀯𑀘𑀡𑁆𑀟𑁄, 𑀦𑁄 𑀧𑀭𑀕𑀯𑀘𑀡𑁆𑀟𑁄; 𑀢𑀣𑀽𑀧𑀫𑀸𑀳𑀁, 𑀪𑀺𑀓𑁆𑀔𑀯𑁂, 𑀇𑀫𑀁 𑀧𑀼𑀕𑁆𑀕𑀮𑀁 𑀯𑀤𑀸𑀫𑀺𑁇

714. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀧𑀭𑀕𑀯𑀘𑀡𑁆𑀟𑁄 𑀳𑁄𑀢𑀺, 𑀦𑁄 𑀲𑀕𑀯𑀘𑀡𑁆𑀟𑁄? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀧𑀭𑀧𑀭𑀺𑀲𑀁 𑀉𑀩𑁆𑀩𑁂𑀚𑁂𑀢𑀸 𑀳𑁄𑀢𑀺, 𑀦𑁄 𑀲𑀓𑀧𑀭𑀺𑀲𑀁𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀧𑀭𑀕𑀯𑀘𑀡𑁆𑀟𑁄 𑀳𑁄𑀢𑀺, 𑀦𑁄 𑀲𑀕𑀯𑀘𑀡𑁆𑀟𑁄𑁇 𑀲𑁂𑀬𑁆𑀬𑀣𑀸𑀧𑀺 𑀲𑁄, 𑀪𑀺𑀓𑁆𑀔𑀯𑁂, 𑀩𑀮𑀻𑀩𑀤𑁆𑀤𑁄 𑀧𑀭𑀕𑀯𑀘𑀡𑁆𑀟𑁄, 𑀦𑁄 𑀲𑀕𑀯𑀘𑀡𑁆𑀟𑁄; 𑀢𑀣𑀽𑀧𑀫𑀸𑀳𑀁, 𑀪𑀺𑀓𑁆𑀔𑀯𑁂, 𑀇𑀫𑀁 𑀧𑀼𑀕𑁆𑀕𑀮𑀁 𑀯𑀤𑀸𑀫𑀺𑁇

715. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀲𑀕𑀯𑀘𑀡𑁆𑀟𑁄 𑀘 𑀳𑁄𑀢𑀺 𑀧𑀭𑀕𑀯𑀘𑀡𑁆𑀟𑁄 𑀘? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀓𑀧𑀭𑀺𑀲𑀁 𑀉𑀩𑁆𑀩𑁂𑀚𑁂𑀢𑀸 𑀳𑁄𑀢𑀺 𑀧𑀭𑀧𑀭𑀺𑀲𑀜𑁆𑀘𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀲𑀕𑀯𑀘𑀡𑁆𑀟𑁄 𑀘 𑀳𑁄𑀢𑀺 𑀧𑀭𑀕𑀯𑀘𑀡𑁆𑀟𑁄 𑀘𑁇 𑀲𑁂𑀬𑁆𑀬𑀣𑀸𑀧𑀺 𑀲𑁄, 𑀪𑀺𑀓𑁆𑀔𑀯𑁂, 𑀩𑀮𑀻𑀩𑀤𑁆𑀤𑁄 𑀲𑀕𑀯𑀘𑀡𑁆𑀟𑁄 𑀘 𑀧𑀭𑀕𑀯𑀘𑀡𑁆𑀟𑁄 𑀘; 𑀢𑀣𑀽𑀧𑀫𑀸𑀳𑀁, 𑀪𑀺𑀓𑁆𑀔𑀯𑁂, 𑀇𑀫𑀁 𑀧𑀼𑀕𑁆𑀕𑀮𑀁 𑀯𑀤𑀸𑀫𑀺𑁇

716. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑁂𑀯 𑀲𑀕𑀯𑀘𑀡𑁆𑀟𑁄 𑀳𑁄𑀢𑀺 𑀦𑁄 𑀧𑀭𑀕𑀯𑀘𑀡𑁆𑀟𑁄? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀦𑁂𑀯 𑀲𑀓𑀧𑀭𑀺𑀲𑀁 𑀉𑀩𑁆𑀩𑁂𑀚𑁂𑀢𑀸 𑀳𑁄𑀢𑀺, 𑀦𑁄 𑀧𑀭𑀧𑀭𑀺𑀲𑀜𑁆𑀘𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑁂𑀯 𑀲𑀕𑀯𑀘𑀡𑁆𑀟𑁄 𑀳𑁄𑀢𑀺, 𑀦𑁄 𑀧𑀭𑀕𑀯𑀘𑀡𑁆𑀟𑁄𑁇 𑀲𑁂𑀬𑁆𑀬𑀣𑀸𑀧𑀺 𑀲𑁄, 𑀪𑀺𑀓𑁆𑀔𑀯𑁂, 𑀩𑀮𑀻𑀩𑀤𑁆𑀤𑁄 𑀦𑁂𑀯 𑀲𑀕𑀯𑀘𑀡𑁆𑀟𑁄, 𑀦𑁄 𑀧𑀭𑀕𑀯𑀘𑀡𑁆𑀟𑁄; 𑀢𑀣𑀽𑀧𑀫𑀸𑀳𑀁, 𑀪𑀺𑀓𑁆𑀔𑀯𑁂, 𑀇𑀫𑀁 𑀧𑀼𑀕𑁆𑀕𑀮𑀁 𑀯𑀤𑀸𑀫𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀩𑀮𑀻𑀩𑀤𑁆𑀤𑀽𑀧𑀫𑀸 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀦𑁆”𑀢𑀺𑁇

---

717. 𑀅𑀝𑁆𑀞𑀫𑀁𑁇



[Go to previous page (3.1.7 Mūsikasutta)](/tipitaka/15A4/3/3.1/3.1.7.md) / [Go to parent page (3.1 Valāhakavagga)](/tipitaka/15A4/3/3.1.md) / [Go to next page (3.1.9 Rukkhasutta)](/tipitaka/15A4/3/3.1/3.1.9.md)


