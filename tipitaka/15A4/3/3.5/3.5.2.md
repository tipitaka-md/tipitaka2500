---
title: 3.5.2 Pabhāsutta
path: /tipitaka/15A4/3/3.5/3.5.2
ref: 275664
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 3 Tatiyapaṇṇāsaka
    link: /tipitaka/15A4/3
  - name: 3.5 Ābhāvagga
    link: /tipitaka/15A4/3/3.5
prevL: /tipitaka/15A4/3/3.5/3.5.1
upL: /tipitaka/15A4/3/3.5
nextL: /tipitaka/15A4/3/3.5/3.5.3
---

# 3.5.2 Pabhāsutta

### Tatiyapaṇṇāsaka

### Ābhāvagga

### Pabhāsutta

(142.)

884. “Catasso imā, bhikkhave, pabhā. Katamā catasso? Candappabhā, sūriyappabhā, aggippabhā, paññāpabhā—  imā kho, bhikkhave, catasso pabhā. Etadaggaṃ, bhikkhave, imāsaṃ catunnaṃ pabhānaṃ yadidaṃ paññāpabhā”ti.

===

885. Dutiyaṃ.




