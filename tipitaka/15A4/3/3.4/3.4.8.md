
[Home](/) / [15A4 Catukkanipātapāḷi](../../../15A4.md) / [3 Tatiyapaṇṇāsaka](../../3.md) / [3.4 Puggalavagga](../3.4.md)

# 𑁩𑁇𑁪𑁇𑁮 𑀦𑀺𑀓𑀝𑁆𑀞𑀲𑀼𑀢𑁆𑀢

* 𑀢𑀢𑀺𑀬𑀧𑀡𑁆𑀡𑀸𑀲𑀓

* 𑀧𑀼𑀕𑁆𑀕𑀮𑀯𑀕𑁆𑀕

* 𑀦𑀺𑀓𑀝𑁆𑀞𑀲𑀼𑀢𑁆𑀢

(138.)

866\. “𑀘𑀢𑁆𑀢𑀸𑀭𑁄𑀫𑁂, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀁𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀦𑀺𑀓𑀝𑁆𑀞𑀓𑀸𑀬𑁄 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄, 𑀅𑀦𑀺𑀓𑀝𑁆𑀞𑀓𑀸𑀬𑁄 𑀦𑀺𑀓𑀝𑁆𑀞𑀘𑀺𑀢𑁆𑀢𑁄, 𑀅𑀦𑀺𑀓𑀝𑁆𑀞𑀓𑀸𑀬𑁄 𑀘 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘, 𑀦𑀺𑀓𑀝𑁆𑀞𑀓𑀸𑀬𑁄 𑀘 𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘𑁇

867\. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑀺𑀓𑀝𑁆𑀞𑀓𑀸𑀬𑁄 𑀳𑁄𑀢𑀺 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀅𑀭𑀜𑁆𑀜𑀯𑀦𑀧𑀢𑁆𑀣𑀸𑀦𑀺 𑀧𑀦𑁆𑀢𑀸𑀦𑀺 𑀲𑁂𑀦𑀸𑀲𑀦𑀸𑀦𑀺 𑀧𑀝𑀺𑀲𑁂𑀯𑀢𑀺𑁇 𑀲𑁄 𑀢𑀢𑁆𑀣 𑀓𑀸𑀫𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀩𑁆𑀬𑀸𑀧𑀸𑀤𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀯𑀺𑀳𑀺𑀁𑀲𑀸𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑀺𑀓𑀝𑁆𑀞𑀓𑀸𑀬𑁄 𑀳𑁄𑀢𑀺 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄𑁇

868\. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀅𑀦𑀺𑀓𑀝𑁆𑀞𑀓𑀸𑀬𑁄 𑀳𑁄𑀢𑀺 𑀦𑀺𑀓𑀝𑁆𑀞𑀘𑀺𑀢𑁆𑀢𑁄? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀦𑀳𑁂𑀯 𑀔𑁄 𑀅𑀭𑀜𑁆𑀜𑀯𑀦𑀧𑀢𑁆𑀣𑀸𑀦𑀺 𑀧𑀦𑁆𑀢𑀸𑀦𑀺 𑀲𑁂𑀦𑀸𑀲𑀦𑀸𑀦𑀺 𑀧𑀝𑀺𑀲𑁂𑀯𑀢𑀺𑁇 𑀲𑁄 𑀢𑀢𑁆𑀣 𑀦𑁂𑀓𑁆𑀔𑀫𑁆𑀫𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀅𑀩𑁆𑀬𑀸𑀧𑀸𑀤𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀅𑀯𑀺𑀳𑀺𑀁𑀲𑀸𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀅𑀦𑀺𑀓𑀝𑁆𑀞𑀓𑀸𑀬𑁄 𑀳𑁄𑀢𑀺 𑀦𑀺𑀓𑀝𑁆𑀞𑀘𑀺𑀢𑁆𑀢𑁄𑁇

869\. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀅𑀦𑀺𑀓𑀝𑁆𑀞𑀓𑀸𑀬𑁄 𑀘 𑀳𑁄𑀢𑀺 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀦𑀳𑁂𑀯 𑀔𑁄 𑀅𑀭𑀜𑁆𑀜𑀯𑀦𑀧𑀢𑁆𑀣𑀸𑀦𑀺 𑀧𑀦𑁆𑀢𑀸𑀦𑀺 𑀲𑁂𑀦𑀸𑀲𑀦𑀸𑀦𑀺 𑀧𑀝𑀺𑀲𑁂𑀯𑀢𑀺𑁇 𑀲𑁄 𑀢𑀢𑁆𑀣 𑀓𑀸𑀫𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀩𑁆𑀬𑀸𑀧𑀸𑀤𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀯𑀺𑀳𑀺𑀁𑀲𑀸𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀅𑀦𑀺𑀓𑀝𑁆𑀞𑀓𑀸𑀬𑁄 𑀘 𑀳𑁄𑀢𑀺 𑀅𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘𑁇

870\. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑀺𑀓𑀝𑁆𑀞𑀓𑀸𑀬𑁄 𑀘 𑀳𑁄𑀢𑀺 𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘? 𑀇𑀥, 𑀪𑀺𑀓𑁆𑀔𑀯𑁂, 𑀏𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀅𑀭𑀜𑁆𑀜𑀯𑀦𑀧𑀢𑁆𑀣𑀸𑀦𑀺 𑀧𑀦𑁆𑀢𑀸𑀦𑀺 𑀲𑁂𑀦𑀸𑀲𑀦𑀸𑀦𑀺 𑀧𑀝𑀺𑀲𑁂𑀯𑀢𑀺𑁇 𑀲𑁄 𑀢𑀢𑁆𑀣 𑀦𑁂𑀓𑁆𑀔𑀫𑁆𑀫𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀅𑀩𑁆𑀬𑀸𑀧𑀸𑀤𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺 𑀅𑀯𑀺𑀳𑀺𑀁𑀲𑀸𑀯𑀺𑀢𑀓𑁆𑀓𑀫𑁆𑀧𑀺 𑀯𑀺𑀢𑀓𑁆𑀓𑁂𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀧𑀼𑀕𑁆𑀕𑀮𑁄 𑀦𑀺𑀓𑀝𑁆𑀞𑀓𑀸𑀬𑁄 𑀘 𑀳𑁄𑀢𑀺 𑀦𑀺𑀓𑀝𑁆𑀞𑀘𑀺𑀢𑁆𑀢𑁄 𑀘𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀧𑀼𑀕𑁆𑀕𑀮𑀸 𑀲𑀦𑁆𑀢𑁄 𑀲𑀁𑀯𑀺𑀚𑁆𑀚𑀫𑀸𑀦𑀸 𑀮𑁄𑀓𑀲𑁆𑀫𑀺𑀦𑁆”𑀢𑀺𑁇

---

871\. 𑀅𑀝𑁆𑀞𑀫𑀁𑁇



[Go to previous page (3.4.7 Dutiyasīlasutta)](3.4.7.md) / [Go to parent page (3.4 Puggalavagga)](../3.4.md) / [Go to next page (3.4.9 Dhammakathikasutta)](3.4.9.md)


