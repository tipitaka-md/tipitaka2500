
[Home](/) / [15A4 Catukkanipātapāḷi](/tipitaka/15A4.md) / [3 Tatiyapaṇṇāsaka](/tipitaka/15A4/3.md) / [3.3 Bhayavagga](/tipitaka/15A4/3/3.3.md)

# 𑁩𑁇𑁩𑁇𑁧𑁦 𑀘𑀓𑁆𑀓𑀯𑀢𑁆𑀢𑀺𑀅𑀘𑁆𑀙𑀭𑀺𑀬𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀪𑀬𑀯𑀕𑁆𑀕

### 𑀘𑀓𑁆𑀓𑀯𑀢𑁆𑀢𑀺𑀅𑀘𑁆𑀙𑀭𑀺𑀬𑀲𑀼𑀢𑁆𑀢

(130.)

825. “𑀘𑀢𑁆𑀢𑀸𑀭𑁄𑀫𑁂, 𑀪𑀺𑀓𑁆𑀔𑀯𑁂, 𑀅𑀘𑁆𑀙𑀭𑀺𑀬𑀸 𑀅𑀩𑁆𑀪𑀼𑀢𑀸 𑀥𑀫𑁆𑀫𑀸 𑀭𑀜𑁆𑀜𑁂 𑀘𑀓𑁆𑀓𑀯𑀢𑁆𑀢𑀺𑀫𑁆𑀳𑀺𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀲𑀘𑁂, 𑀪𑀺𑀓𑁆𑀔𑀯𑁂, 𑀔𑀢𑁆𑀢𑀺𑀬𑀧𑀭𑀺𑀲𑀸 𑀭𑀸𑀚𑀸𑀦𑀁 𑀘𑀓𑁆𑀓𑀯𑀢𑁆𑀢𑀺𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀔𑀢𑁆𑀢𑀺𑀬𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀢𑀼𑀡𑁆𑀳𑀻 𑀪𑀯𑀢𑀺𑁇

826. 𑀲𑀘𑁂, 𑀪𑀺𑀓𑁆𑀔𑀯𑁂, 𑀩𑁆𑀭𑀸𑀳𑁆𑀫𑀡𑀧𑀭𑀺𑀲𑀸 𑀭𑀸𑀚𑀸𑀦𑀁 𑀘𑀓𑁆𑀓𑀯𑀢𑁆𑀢𑀺𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀩𑁆𑀭𑀸𑀳𑁆𑀫𑀡𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀢𑀼𑀡𑁆𑀳𑀻 𑀪𑀯𑀢𑀺𑁇

827. 𑀲𑀘𑁂, 𑀪𑀺𑀓𑁆𑀔𑀯𑁂, 𑀕𑀳𑀧𑀢𑀺𑀧𑀭𑀺𑀲𑀸 𑀭𑀸𑀚𑀸𑀦𑀁 𑀘𑀓𑁆𑀓𑀯𑀢𑁆𑀢𑀺𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀕𑀳𑀧𑀢𑀺𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀢𑀼𑀡𑁆𑀳𑀻 𑀪𑀯𑀢𑀺𑁇

828. 𑀲𑀘𑁂, 𑀪𑀺𑀓𑁆𑀔𑀯𑁂, 𑀲𑀫𑀡𑀧𑀭𑀺𑀲𑀸 𑀭𑀸𑀚𑀸𑀦𑀁 𑀘𑀓𑁆𑀓𑀯𑀢𑁆𑀢𑀺𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀲𑀫𑀡𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀭𑀸𑀚𑀸 𑀘𑀓𑁆𑀓𑀯𑀢𑁆𑀢𑀻 𑀢𑀼𑀡𑁆𑀳𑀻 𑀪𑀯𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀅𑀘𑁆𑀙𑀭𑀺𑀬𑀸 𑀅𑀩𑁆𑀪𑀼𑀢𑀸 𑀥𑀫𑁆𑀫𑀸 𑀭𑀜𑁆𑀜𑁂 𑀘𑀓𑁆𑀓𑀯𑀢𑁆𑀢𑀺𑀫𑁆𑀳𑀺𑁇

829. 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀅𑀘𑁆𑀙𑀭𑀺𑀬𑀸 𑀅𑀩𑁆𑀪𑀼𑀢𑀸 𑀥𑀫𑁆𑀫𑀸 𑀆𑀦𑀦𑁆𑀤𑁂𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀲𑀘𑁂, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀧𑀭𑀺𑀲𑀸 𑀆𑀦𑀦𑁆𑀤𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀆𑀦𑀦𑁆𑀤𑁄 𑀥𑀫𑁆𑀫𑀁 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀆𑀦𑀦𑁆𑀤𑁄 𑀢𑀼𑀡𑁆𑀳𑀻 𑀪𑀯𑀢𑀺𑁇

830. 𑀲𑀘𑁂, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑀺𑀧𑀭𑀺𑀲𑀸…𑀧𑁂…  𑀲𑀘𑁂, 𑀪𑀺𑀓𑁆𑀔𑀯𑁂, 𑀉𑀧𑀸𑀲𑀓𑀧𑀭𑀺𑀲𑀸…𑀧𑁂…  𑀲𑀘𑁂, 𑀪𑀺𑀓𑁆𑀔𑀯𑁂, 𑀉𑀧𑀸𑀲𑀺𑀓𑀸𑀧𑀭𑀺𑀲𑀸 𑀆𑀦𑀦𑁆𑀤𑀁 𑀤𑀲𑁆𑀲𑀦𑀸𑀬 𑀉𑀧𑀲𑀗𑁆𑀓𑀫𑀢𑀺, 𑀤𑀲𑁆𑀲𑀦𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀢𑀢𑁆𑀭 𑀘𑁂 𑀆𑀦𑀦𑁆𑀤𑁄 𑀥𑀫𑁆𑀫𑀁 𑀪𑀸𑀲𑀢𑀺, 𑀪𑀸𑀲𑀺𑀢𑁂𑀦𑀧𑀺 𑀲𑀸 𑀅𑀢𑁆𑀢𑀫𑀦𑀸 𑀳𑁄𑀢𑀺𑁇 𑀅𑀢𑀺𑀢𑁆𑀢𑀸𑀯, 𑀪𑀺𑀓𑁆𑀔𑀯𑁂, 𑀉𑀧𑀸𑀲𑀺𑀓𑀸𑀧𑀭𑀺𑀲𑀸 𑀳𑁄𑀢𑀺, 𑀅𑀣 𑀆𑀦𑀦𑁆𑀤𑁄 𑀢𑀼𑀡𑁆𑀳𑀻 𑀪𑀯𑀢𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑁄 𑀅𑀘𑁆𑀙𑀭𑀺𑀬𑀸 𑀅𑀩𑁆𑀪𑀼𑀢𑀸 𑀥𑀫𑁆𑀫𑀸 𑀆𑀦𑀦𑁆𑀤𑁂”𑀢𑀺𑁇

---

831. 𑀤𑀲𑀫𑀁𑁇



---

832. 𑀪𑀬𑀯𑀕𑁆𑀕𑁄 𑀢𑀢𑀺𑀬𑁄𑁇



---

833. 𑀢𑀲𑁆𑀲𑀼𑀤𑁆𑀤𑀸𑀦𑀁



834. _𑀅𑀢𑁆𑀢𑀸𑀦𑀼𑀯𑀸𑀤𑀊𑀫𑀺 𑀘,_  
_𑀤𑁆𑀯𑁂 𑀘 𑀦𑀸𑀦𑀸 𑀤𑁆𑀯𑁂 𑀘 𑀳𑁄𑀦𑁆𑀢𑀺;_  
_𑀫𑁂𑀢𑁆𑀢𑀸 𑀤𑁆𑀯𑁂 𑀘 𑀅𑀘𑁆𑀙𑀭𑀺𑀬𑀸,_  
_𑀅𑀧𑀭𑀸 𑀘 𑀢𑀣𑀸 𑀤𑀼𑀯𑁂𑀢𑀺𑁇_  


[Go to previous page (3.3.9 Ānandaacchariyasutta)](/tipitaka/15A4/3/3.3/3.3.9.md) / [Go to parent page (3.3 Bhayavagga)](/tipitaka/15A4/3/3.3.md) / [Go to next page (3.4 Puggalavagga)](/tipitaka/15A4/3/3.4.md)


