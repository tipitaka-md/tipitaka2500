
[Home](/) / [15A4 Catukkanipātapāḷi](/tipitaka/15A4.md) / [3 Tatiyapaṇṇāsaka](/tipitaka/15A4/3.md) / [3.2 Kesivagga](/tipitaka/15A4/3/3.2.md)

# 𑁩𑁇𑁨𑁇𑁭 𑀆𑀭𑀓𑁆𑀔𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀓𑁂𑀲𑀺𑀯𑀕𑁆𑀕

### 𑀆𑀭𑀓𑁆𑀔𑀲𑀼𑀢𑁆𑀢

(117.)

771. “𑀘𑀢𑀽𑀲𑀼, 𑀪𑀺𑀓𑁆𑀔𑀯𑁂, 𑀞𑀸𑀦𑁂𑀲𑀼 𑀅𑀢𑁆𑀢𑀭𑀽𑀧𑁂𑀦 𑀅𑀧𑁆𑀧𑀫𑀸𑀤𑁄 𑀲𑀢𑀺 𑀘𑁂𑀢𑀲𑁄 𑀆𑀭𑀓𑁆𑀔𑁄 𑀓𑀭𑀡𑀻𑀬𑁄𑁇 𑀓𑀢𑀫𑁂𑀲𑀼 𑀘𑀢𑀽𑀲𑀼? ‘𑀫𑀸 𑀫𑁂 𑀭𑀚𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀭𑀚𑁆𑀚𑀻’𑀢𑀺 𑀅𑀢𑁆𑀢𑀭𑀽𑀧𑁂𑀦 𑀅𑀧𑁆𑀧𑀫𑀸𑀤𑁄 𑀲𑀢𑀺 𑀘𑁂𑀢𑀲𑁄 𑀆𑀭𑀓𑁆𑀔𑁄 𑀓𑀭𑀡𑀻𑀬𑁄; ‘𑀫𑀸 𑀫𑁂 𑀤𑁄𑀲𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀤𑀼𑀲𑁆𑀲𑀻’𑀢𑀺 𑀅𑀢𑁆𑀢𑀭𑀽𑀧𑁂𑀦 𑀅𑀧𑁆𑀧𑀫𑀸𑀤𑁄 𑀲𑀢𑀺 𑀘𑁂𑀢𑀲𑁄 𑀆𑀭𑀓𑁆𑀔𑁄 𑀓𑀭𑀡𑀻𑀬𑁄; ‘𑀫𑀸 𑀫𑁂 𑀫𑁄𑀳𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀫𑀼𑀬𑁆𑀳𑀻’𑀢𑀺 𑀅𑀢𑁆𑀢𑀭𑀽𑀧𑁂𑀦 𑀅𑀧𑁆𑀧𑀫𑀸𑀤𑁄 𑀲𑀢𑀺 𑀘𑁂𑀢𑀲𑁄 𑀆𑀭𑀓𑁆𑀔𑁄 𑀓𑀭𑀡𑀻𑀬𑁄; ‘𑀫𑀸 𑀫𑁂 𑀫𑀤𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀫𑀚𑁆𑀚𑀻’𑀢𑀺 𑀅𑀢𑁆𑀢𑀭𑀽𑀧𑁂𑀦 𑀅𑀧𑁆𑀧𑀫𑀸𑀤𑁄 𑀲𑀢𑀺 𑀘𑁂𑀢𑀲𑁄 𑀆𑀭𑀓𑁆𑀔𑁄 𑀓𑀭𑀡𑀻𑀬𑁄𑁇

772. 𑀬𑀢𑁄 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼𑀦𑁄 𑀭𑀚𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀦 𑀭𑀚𑁆𑀚𑀢𑀺 𑀯𑀻𑀢𑀭𑀸𑀕𑀢𑁆𑀢𑀸, 𑀤𑁄𑀲𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀦 𑀤𑀼𑀲𑁆𑀲𑀢𑀺 𑀯𑀻𑀢𑀤𑁄𑀲𑀢𑁆𑀢𑀸, 𑀫𑁄𑀳𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀦 𑀫𑀼𑀬𑁆𑀳𑀢𑀺 𑀯𑀻𑀢𑀫𑁄𑀳𑀢𑁆𑀢𑀸, 𑀫𑀤𑀦𑀻𑀬𑁂𑀲𑀼 𑀥𑀫𑁆𑀫𑁂𑀲𑀼 𑀘𑀺𑀢𑁆𑀢𑀁 𑀦 𑀫𑀚𑁆𑀚𑀢𑀺 𑀯𑀻𑀢𑀫𑀤𑀢𑁆𑀢𑀸, 𑀲𑁄 𑀦 𑀙𑀫𑁆𑀪𑀢𑀺 𑀦 𑀓𑀫𑁆𑀧𑀢𑀺 𑀦 𑀯𑁂𑀥𑀢𑀺 𑀦 𑀲𑀦𑁆𑀢𑀸𑀲𑀁 𑀆𑀧𑀚𑁆𑀚𑀢𑀺, 𑀦 𑀘 𑀧𑀦 𑀲𑀫𑀡𑀯𑀘𑀦𑀳𑁂𑀢𑀼𑀧𑀺 𑀕𑀘𑁆𑀙𑀢𑀻”𑀢𑀺𑁇

---

773. 𑀲𑀢𑁆𑀢𑀫𑀁𑁇



[Go to previous page (3.2.6 Appamādasutta)](/tipitaka/15A4/3/3.2/3.2.6.md) / [Go to parent page (3.2 Kesivagga)](/tipitaka/15A4/3/3.2.md) / [Go to next page (3.2.8 Saṃvejanīyasutta)](/tipitaka/15A4/3/3.2/3.2.8.md)


