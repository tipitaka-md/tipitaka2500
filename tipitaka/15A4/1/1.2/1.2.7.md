
[Home](/) / [15A4 Catukkanipātapāḷi](../../../15A4.md) / [1 Paṭhamapaṇṇāsaka](../../1.md) / [1.2 Caravagga](../1.2.md)

# 1.2.7 Paṭhamaagatisutta

* Paṭhamapaṇṇāsaka

* Caravagga

* Paṭhamaagatisutta

(17.)

112\. “Cattārimāni, bhikkhave, agatigamanāni. Katamāni cattāri? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati—  imāni kho, bhikkhave, cattāri agatigamanānīti.

113\. _Chandā dosā bhayā mohā,_  
_yo dhammaṃ ativattati;_  
_Nihīyati tassa yaso,_  
_kāḷapakkheva candimā”ti._  


---

114\. Sattamaṃ.



[Go to previous page (1.2.6 Sokhummasutta)](1.2.6.md) / [Go to parent page (1.2 Caravagga)](../1.2.md) / [Go to next page (1.2.8 Dutiyaagatisutta)](1.2.8.md)


