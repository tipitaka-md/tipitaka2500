
[Home](/) / [15A4 Catukkanipātapāḷi](../../../15A4.md) / [1 Paṭhamapaṇṇāsaka](../../1.md) / [1.2 Caravagga](../1.2.md)

# 1.2.5 Paññattisutta

* Paṭhamapaṇṇāsaka

* Caravagga

* Paññattisutta

(15.)

104\. “Catasso imā, bhikkhave, aggapaññattiyo. Katamā catasso? Etadaggaṃ, bhikkhave, attabhāvīnaṃ yadidaṃ—  rāhu asurindo. Etadaggaṃ, bhikkhave, kāmabhogīnaṃ yadidaṃ—  rājā mandhātā. Etadaggaṃ, bhikkhave, ādhipateyyānaṃ yadidaṃ—  māro pāpimā. Sadevake, bhikkhave, loke samārake sabrahmake sassamaṇabrāhmaṇiyā pajāya sadevamanussāya tathāgato aggamakkhāyati arahaṃ sammāsambuddho. Imā kho, bhikkhave, catasso aggapaññattiyoti.

105\. _Rāhuggaṃ attabhāvīnaṃ,_  
_mandhātā kāmabhoginaṃ;_  
_Māro ādhipateyyānaṃ,_  
_iddhiyā yasasā jalaṃ._  


106\. _Uddhaṃ tiriyaṃ apācīnaṃ,_  
_yāvatājagatogati;_  
_Sadevakassa lokassa,_  
_buddho aggo pavuccatī”ti._  


---

107\. Pañcamaṃ.



[Go to previous page (1.2.4 Saṃvarasutta)](1.2.4.md) / [Go to parent page (1.2 Caravagga)](../1.2.md) / [Go to next page (1.2.6 Sokhummasutta)](1.2.6.md)


