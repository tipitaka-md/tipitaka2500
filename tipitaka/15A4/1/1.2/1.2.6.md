
[Home](/) / [15A4 Catukkanipātapāḷi](../../../15A4.md) / [1 Paṭhamapaṇṇāsaka](../../1.md) / [1.2 Caravagga](../1.2.md)

# 𑁧𑁇𑁨𑁇𑁬 𑀲𑁄𑀔𑀼𑀫𑁆𑀫𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀘𑀭𑀯𑀕𑁆𑀕

### 𑀲𑁄𑀔𑀼𑀫𑁆𑀫𑀲𑀼𑀢𑁆𑀢

(16.)

108\. “𑀘𑀢𑁆𑀢𑀸𑀭𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀲𑁄𑀔𑀼𑀫𑁆𑀫𑀸𑀦𑀺𑁇 𑀓𑀢𑀫𑀸𑀦𑀺 𑀘𑀢𑁆𑀢𑀸𑀭𑀺? 𑀇𑀥, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀭𑀽𑀧𑀲𑁄𑀔𑀼𑀫𑁆𑀫𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀧𑀭𑀫𑁂𑀦; 𑀢𑁂𑀦 𑀘 𑀭𑀽𑀧𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀭𑀽𑀧𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀲𑀫𑀦𑀼𑀧𑀲𑁆𑀲𑀢𑀺; 𑀢𑁂𑀦 𑀘 𑀭𑀽𑀧𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀭𑀽𑀧𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀧𑀢𑁆𑀣𑁂𑀢𑀺𑁇 𑀯𑁂𑀤𑀦𑀸𑀲𑁄𑀔𑀼𑀫𑁆𑀫𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀧𑀭𑀫𑁂𑀦; 𑀢𑁂𑀦 𑀘 𑀯𑁂𑀤𑀦𑀸𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀯𑁂𑀤𑀦𑀸𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀲𑀫𑀦𑀼𑀧𑀲𑁆𑀲𑀢𑀺; 𑀢𑁂𑀦 𑀘 𑀯𑁂𑀤𑀦𑀸𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀯𑁂𑀤𑀦𑀸𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀧𑀢𑁆𑀣𑁂𑀢𑀺𑁇 𑀲𑀜𑁆𑀜𑀸𑀲𑁄𑀔𑀼𑀫𑁆𑀫𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀧𑀭𑀫𑁂𑀦; 𑀢𑁂𑀦 𑀘 𑀲𑀜𑁆𑀜𑀸𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀲𑀜𑁆𑀜𑀸𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀲𑀫𑀦𑀼𑀧𑀲𑁆𑀲𑀢𑀺; 𑀢𑁂𑀦 𑀘 𑀲𑀜𑁆𑀜𑀸𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀲𑀜𑁆𑀜𑀸𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀧𑀢𑁆𑀣𑁂𑀢𑀺𑁇 𑀲𑀗𑁆𑀔𑀸𑀭𑀲𑁄𑀔𑀼𑀫𑁆𑀫𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀧𑀭𑀫𑁂𑀦; 𑀢𑁂𑀦 𑀘 𑀲𑀗𑁆𑀔𑀸𑀭𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀲𑀗𑁆𑀔𑀸𑀭𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀲𑀫𑀦𑀼𑀧𑀲𑁆𑀲𑀢𑀺; 𑀢𑁂𑀦 𑀘 𑀲𑀗𑁆𑀔𑀸𑀭𑀲𑁄𑀔𑀼𑀫𑁆𑀫𑁂𑀦 𑀅𑀜𑁆𑀜𑀁 𑀲𑀗𑁆𑀔𑀸𑀭𑀲𑁄𑀔𑀼𑀫𑁆𑀫𑀁 𑀉𑀢𑁆𑀢𑀭𑀺𑀢𑀭𑀁 𑀯𑀸 𑀧𑀡𑀻𑀢𑀢𑀭𑀁 𑀯𑀸 𑀦 𑀧𑀢𑁆𑀣𑁂𑀢𑀺𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑀺 𑀲𑁄𑀔𑀼𑀫𑁆𑀫𑀸𑀦𑀻𑀢𑀺𑁇

109\. _𑀭𑀽𑀧𑀲𑁄𑀔𑀼𑀫𑁆𑀫𑀢𑀁 𑀜𑀢𑁆𑀯𑀸,_  
_𑀯𑁂𑀤𑀦𑀸𑀦𑀜𑁆𑀘 𑀲𑀫𑁆𑀪𑀯𑀁;_  
_𑀲𑀜𑁆𑀜𑀸 𑀬𑀢𑁄 𑀲𑀫𑀼𑀤𑁂𑀢𑀺,_  
_𑀅𑀢𑁆𑀣𑀁 𑀕𑀘𑁆𑀙𑀢𑀺 𑀬𑀢𑁆𑀣 𑀘;_  
_𑀲𑀗𑁆𑀔𑀸𑀭𑁂 𑀧𑀭𑀢𑁄 𑀜𑀢𑁆𑀯𑀸,_  
_𑀤𑀼𑀓𑁆𑀔𑀢𑁄 𑀦𑁄 𑀘 𑀅𑀢𑁆𑀢𑀢𑁄𑁇_  


110\. _𑀲 𑀯𑁂 𑀲𑀫𑁆𑀫𑀤𑁆𑀤𑀲𑁄 𑀪𑀺𑀓𑁆𑀔𑀼,_  
_𑀲𑀦𑁆𑀢𑁄 𑀲𑀦𑁆𑀢𑀺𑀧𑀤𑁂 𑀭𑀢𑁄;_  
_𑀥𑀸𑀭𑁂𑀢𑀺 𑀅𑀦𑁆𑀢𑀺𑀫𑀁 𑀤𑁂𑀳𑀁,_  
_𑀚𑁂𑀢𑁆𑀯𑀸 𑀫𑀸𑀭𑀁 𑀲𑀯𑀸𑀳𑀺𑀦𑀺𑀦𑁆”𑀢𑀺𑁇_  


---

111\. 𑀙𑀝𑁆𑀞𑀁𑁇



[Go to previous page (1.2.5 Paññattisutta)](1.2.5.md) / [Go to parent page (1.2 Caravagga)](../1.2.md) / [Go to next page (1.2.7 Paṭhamaagatisutta)](1.2.7.md)


