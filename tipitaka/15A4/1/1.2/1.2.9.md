
[Home](/) / [15A4 Catukkanipātapāḷi](../...md) / [1 Paṭhamapaṇṇāsaka](...md) / [1.2 Caravagga](../15A4/1/1.2.md)

# 1.2.9 Tatiyaagatisutta

* Paṭhamapaṇṇāsaka

* Caravagga

* Tatiyaagatisutta

(19.)

118\. “Cattārimāni, bhikkhave, agatigamanāni. Katamāni cattāri? Chandāgatiṃ gacchati, dosāgatiṃ gacchati, mohāgatiṃ gacchati, bhayāgatiṃ gacchati—  imāni kho, bhikkhave, cattāri agatigamanāni.

119\. Cattārimāni, bhikkhave, nāgatigamanāni. Katamāni cattāri? Na chandāgatiṃ gacchati, na dosāgatiṃ gacchati, na mohāgatiṃ gacchati, na bhayāgatiṃ gacchati—  imāni kho, bhikkhave, cattāri nāgatigamanānīti.

120\. _Chandā dosā bhayā mohā,_  
_yo dhammaṃ ativattati;_  
_Nihīyati tassa yaso,_  
_kāḷapakkheva candimā._  


121\. _Chandā dosā bhayā mohā,_  
_yo dhammaṃ nātivattati;_  
_Āpūrati tassa yaso,_  
_sukkapakkheva candimā”ti._  


---

122\. Navamaṃ.



[Go to previous page (1.2.8 Dutiyaagatisutta)](1.2.8.md) / [Go to parent page (1.2 Caravagga)](../15A4/1/1.2.md) / [Go to next page (1.2.10 Bhattuddesakasutta)](1.2.10.md)


