
[Home](/) / [15A4 Catukkanipātapāḷi](/tipitaka/15A4.md) / [1 Paṭhamapaṇṇāsaka](/tipitaka/15A4/1.md) / [1.3 Uruvelavagga](/tipitaka/15A4/1/1.3.md)

# 1.3.6 Kuhasutta

### Paṭhamapaṇṇāsaka

### Uruvelavagga

### Kuhasutta

(26.)

180. “Ye te, bhikkhave, bhikkhū kuhā thaddhā lapā siṅgī unnaḷā asamāhitā, na me te, bhikkhave, bhikkhū māmakā. Apagatā ca te, bhikkhave, bhikkhū imasmā dhammavinayā, na ca te imasmiṃ dhammavinaye vuddhiṃ viruḷhiṃ vepullaṃ āpajjanti. Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā. Anapagatā ca te, bhikkhave, bhikkhū imasmā dhammavinayā. Te ca imasmiṃ dhammavinaye vuddhiṃ viruḷhiṃ vepullaṃ āpajjantīti.

181. _Kuhā thaddhā lapā siṅgī,_  
_unnaḷā asamāhitā;_  
_Na te dhamme virūhanti,_  
_sammāsambuddhadesite._  


182. _Nikkuhā nillapā dhīrā,_  
_atthaddhā susamāhitā;_  
_Te ve dhamme virūhanti,_  
_sammāsambuddhadesite”ti._  


===

183. Chaṭṭhaṃ.



[Go to previous page](/tipitaka/15A4/1/1.3/1.3.5.md) / [Go to parent page](/tipitaka/15A4/1/1.3.md) / [Go to next page](/tipitaka/15A4/1/1.3/1.3.7.md)


