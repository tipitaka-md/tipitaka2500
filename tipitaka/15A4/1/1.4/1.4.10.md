
[Home](/) / [15A4 Catukkanipātapāḷi](../../../15A4.md) / [1 Paṭhamapaṇṇāsaka](../../1.md) / [1.4 Cakkavagga](../1.4.md)

# 𑁧𑁇𑁪𑁇𑁧𑁦 𑀉𑀤𑀸𑀬𑀻𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀘𑀓𑁆𑀓𑀯𑀕𑁆𑀕

### 𑀉𑀤𑀸𑀬𑀻𑀲𑀼𑀢𑁆𑀢

(40.)

278\. 𑀅𑀣 𑀔𑁄 𑀉𑀤𑀸𑀬𑀻 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸…𑀧𑁂…  𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀉𑀤𑀸𑀬𑀻 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀪𑀯𑀫𑁆𑀧𑀺 𑀦𑁄 𑀕𑁄𑀢𑀫𑁄 𑀬𑀜𑁆𑀜𑀁 𑀯𑀡𑁆𑀡𑁂𑀢𑀻”𑀢𑀺? “𑀦 𑀔𑁄 𑀅𑀳𑀁, 𑀩𑁆𑀭𑀸𑀳𑁆𑀫𑀡, 𑀲𑀩𑁆𑀩𑀁 𑀬𑀜𑁆𑀜𑀁 𑀯𑀡𑁆𑀡𑁂𑀫𑀺; 𑀦 𑀧𑀦𑀸𑀳𑀁, 𑀩𑁆𑀭𑀸𑀳𑁆𑀫𑀡, 𑀲𑀩𑁆𑀩𑀁 𑀬𑀜𑁆𑀜𑀁 𑀦 𑀯𑀡𑁆𑀡𑁂𑀫𑀺𑁇 𑀬𑀣𑀸𑀭𑀽𑀧𑁂 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁂 𑀕𑀸𑀯𑁄 𑀳𑀜𑁆𑀜𑀦𑁆𑀢𑀺, 𑀅𑀚𑁂𑀍𑀅𑀓𑀸 𑀳𑀜𑁆𑀜𑀦𑁆𑀢𑀺, 𑀓𑀼𑀓𑁆𑀓𑀼𑀝𑀲𑀽𑀓𑀭𑀸 𑀳𑀜𑁆𑀜𑀦𑁆𑀢𑀺, 𑀯𑀺𑀯𑀺𑀥𑀸 𑀧𑀸𑀡𑀸 𑀲𑀗𑁆𑀖𑀸𑀢𑀁 𑀆𑀧𑀚𑁆𑀚𑀦𑁆𑀢𑀺; 𑀏𑀯𑀭𑀽𑀧𑀁 𑀔𑁄 𑀅𑀳𑀁, 𑀩𑁆𑀭𑀸𑀳𑁆𑀫𑀡, 𑀲𑀸𑀭𑀫𑁆𑀪𑀁 𑀬𑀜𑁆𑀜𑀁 𑀦 𑀯𑀡𑁆𑀡𑁂𑀫𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀭𑀽𑀧𑀜𑁆𑀳𑀺, 𑀩𑁆𑀭𑀸𑀳𑁆𑀫𑀡, 𑀲𑀸𑀭𑀫𑁆𑀪𑀁 𑀬𑀜𑁆𑀜𑀁 𑀦 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑁇

279\. 𑀬𑀣𑀸𑀭𑀽𑀧𑁂 𑀘 𑀔𑁄, 𑀩𑁆𑀭𑀸𑀳𑁆𑀫𑀡, 𑀬𑀜𑁆𑀜𑁂 𑀦𑁂𑀯 𑀕𑀸𑀯𑁄 𑀳𑀜𑁆𑀜𑀦𑁆𑀢𑀺, 𑀦 𑀅𑀚𑁂𑀍𑀅𑀓𑀸 𑀳𑀜𑁆𑀜𑀦𑁆𑀢𑀺, 𑀦 𑀓𑀼𑀓𑁆𑀓𑀼𑀝𑀲𑀽𑀓𑀭𑀸 𑀳𑀜𑁆𑀜𑀦𑁆𑀢𑀺, 𑀦 𑀯𑀺𑀯𑀺𑀥𑀸 𑀧𑀸𑀡𑀸 𑀲𑀗𑁆𑀖𑀸𑀢𑀁 𑀆𑀧𑀚𑁆𑀚𑀦𑁆𑀢𑀺; 𑀏𑀯𑀭𑀽𑀧𑀁 𑀔𑁄 𑀅𑀳𑀁, 𑀩𑁆𑀭𑀸𑀳𑁆𑀫𑀡, 𑀦𑀺𑀭𑀸𑀭𑀫𑁆𑀪𑀁 𑀬𑀜𑁆𑀜𑀁 𑀯𑀡𑁆𑀡𑁂𑀫𑀺, 𑀬𑀤𑀺𑀤𑀁 𑀦𑀺𑀘𑁆𑀘𑀤𑀸𑀦𑀁 𑀅𑀦𑀼𑀓𑀼𑀮𑀬𑀜𑁆𑀜𑀁𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀯𑀭𑀽𑀧𑀜𑁆𑀳𑀺, 𑀩𑁆𑀭𑀸𑀳𑁆𑀫𑀡, 𑀦𑀺𑀭𑀸𑀭𑀫𑁆𑀪𑀁 𑀬𑀜𑁆𑀜𑀁 𑀉𑀧𑀲𑀗𑁆𑀓𑀫𑀦𑁆𑀢𑀺 𑀅𑀭𑀳𑀦𑁆𑀢𑁄 𑀯𑀸 𑀅𑀭𑀳𑀢𑁆𑀢𑀫𑀕𑁆𑀕𑀁 𑀯𑀸 𑀲𑀫𑀸𑀧𑀦𑁆𑀦𑀸𑀢𑀺𑁇

280\. _𑀅𑀪𑀺𑀲𑀗𑁆𑀔𑀢𑀁 𑀦𑀺𑀭𑀸𑀭𑀫𑁆𑀪𑀁,_  
_𑀬𑀜𑁆𑀜𑀁 𑀓𑀸𑀮𑁂𑀦 𑀓𑀧𑁆𑀧𑀺𑀬𑀁;_  
_𑀢𑀸𑀤𑀺𑀲𑀁 𑀉𑀧𑀲𑀁𑀬𑀦𑁆𑀢𑀺,_  
_𑀲𑀜𑁆𑀜𑀢𑀸 𑀩𑁆𑀭𑀳𑁆𑀫𑀘𑀸𑀭𑀬𑁄𑁇_  


281\. _𑀯𑀺𑀯𑀝𑀘𑁆𑀙𑀤𑀸 𑀬𑁂 𑀮𑁄𑀓𑁂,_  
_𑀯𑀻𑀢𑀺𑀯𑀢𑁆𑀢𑀸 𑀓𑀼𑀮𑀁 𑀕𑀢𑀺𑀁;_  
_𑀬𑀜𑁆𑀜𑀫𑁂𑀢𑀁 𑀧𑀲𑀁𑀲𑀦𑁆𑀢𑀺,_  
_𑀩𑀼𑀤𑁆𑀥𑀸 𑀬𑀜𑁆𑀜𑀲𑁆𑀲 𑀓𑁄𑀯𑀺𑀤𑀸𑁇_  


282\. _𑀬𑀜𑁆𑀜𑁂 𑀯𑀸 𑀬𑀤𑀺 𑀯𑀸 𑀲𑀤𑁆𑀥𑁂,_  
_𑀳𑀩𑁆𑀬𑀁 𑀓𑀢𑁆𑀯𑀸 𑀬𑀣𑀸𑀭𑀳𑀁;_  
_𑀧𑀲𑀦𑁆𑀦𑀘𑀺𑀢𑁆𑀢𑁄 𑀬𑀚𑀢𑀺,_  
_𑀲𑀼𑀔𑁂𑀢𑁆𑀢𑁂 𑀩𑁆𑀭𑀳𑁆𑀫𑀘𑀸𑀭𑀺𑀲𑀼𑁇_  


283\. _𑀲𑀼𑀳𑀼𑀢𑀁 𑀲𑀼𑀬𑀺𑀝𑁆𑀞𑀁 𑀲𑀼𑀧𑁆𑀧𑀢𑁆𑀢𑀁,_  
_𑀤𑀓𑁆𑀔𑀺𑀡𑁂𑀬𑁆𑀬𑁂𑀲𑀼 𑀬𑀁 𑀓𑀢𑀁;_  
_𑀬𑀜𑁆𑀜𑁄 𑀘 𑀯𑀺𑀧𑀼𑀮𑁄 𑀳𑁄𑀢𑀺,_  
_𑀧𑀲𑀻𑀤𑀦𑁆𑀢𑀺 𑀘 𑀤𑁂𑀯𑀢𑀸𑁇_  


284\. _𑀏𑀯𑀁 𑀬𑀚𑀺𑀢𑁆𑀯𑀸 𑀫𑁂𑀥𑀸𑀯𑀻,_  
_𑀲𑀤𑁆𑀥𑁄 𑀫𑀼𑀢𑁆𑀢𑁂𑀦 𑀘𑁂𑀢𑀲𑀸;_  
_𑀅𑀩𑁆𑀬𑀸𑀩𑀚𑁆𑀛𑀁 𑀲𑀼𑀔𑀁 𑀮𑁄𑀓𑀁,_  
_𑀧𑀡𑁆𑀟𑀺𑀢𑁄 𑀉𑀧𑀧𑀚𑁆𑀚𑀢𑀻”𑀢𑀺𑁇_  


---

285\. 𑀤𑀲𑀫𑀁𑁇



---

286\. 𑀘𑀓𑁆𑀓𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

287\. 𑀢𑀲𑁆𑀲𑀼𑀤𑁆𑀤𑀸𑀦𑀁



288\. _𑀘𑀓𑁆𑀓𑁄 𑀲𑀗𑁆𑀕𑀳𑁄 𑀲𑀻𑀳𑁄,_  
_𑀧𑀲𑀸𑀤𑁄 𑀯𑀲𑁆𑀲𑀓𑀸𑀭𑁂𑀦 𑀧𑀜𑁆𑀘𑀫𑀁;_  
_𑀤𑁄𑀡𑁄 𑀅𑀧𑀭𑀺𑀳𑀸𑀦𑀺𑀬𑁄 𑀧𑀢𑀺𑀮𑀻𑀦𑁄,_  
_𑀉𑀚𑁆𑀚𑀬𑁄 𑀉𑀤𑀸𑀬𑀺𑀦𑀸 𑀢𑁂 𑀤𑀲𑀸𑀢𑀺𑁇_  


[Go to previous page (1.4.9 Ujjayasutta)](1.4.9.md) / [Go to parent page (1.4 Cakkavagga)](../1.4.md) / [Go to next page (1.5 Rohitassavagga)](../1.5.md)


