
[Home](/) / [15A4 Catukkanipātapāḷi](../...md) / [1 Paṭhamapaṇṇāsaka](...md) / [1.5 Rohitassavagga](../15A4/1/1.5.md)

# 𑁧𑁇𑁫𑁇𑁭 𑀲𑀼𑀯𑀺𑀤𑀽𑀭𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀭𑁄𑀳𑀺𑀢𑀲𑁆𑀲𑀯𑀕𑁆𑀕

* 𑀲𑀼𑀯𑀺𑀤𑀽𑀭𑀲𑀼𑀢𑁆𑀢

(47.)

328\. “𑀘𑀢𑁆𑀢𑀸𑀭𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑀸𑀦𑀺𑁇 𑀓𑀢𑀫𑀸𑀦𑀺 𑀘𑀢𑁆𑀢𑀸𑀭𑀺? 𑀦𑀪𑀜𑁆𑀘, 𑀪𑀺𑀓𑁆𑀔𑀯𑁂, 𑀧𑀣𑀯𑀻 𑀘; 𑀇𑀤𑀁 𑀧𑀞𑀫𑀁 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑁂𑁇 𑀑𑀭𑀺𑀫𑀜𑁆𑀘, 𑀪𑀺𑀓𑁆𑀔𑀯𑁂, 𑀢𑀻𑀭𑀁 𑀲𑀫𑀼𑀤𑁆𑀤𑀲𑁆𑀲 𑀧𑀸𑀭𑀺𑀫𑀜𑁆𑀘; 𑀇𑀤𑀁 𑀤𑀼𑀢𑀺𑀬𑀁 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑁂𑁇 𑀬𑀢𑁄 𑀘, 𑀪𑀺𑀓𑁆𑀔𑀯𑁂, 𑀯𑁂𑀭𑁄𑀘𑀦𑁄 𑀅𑀩𑁆𑀪𑀼𑀤𑁂𑀢𑀺 𑀬𑀢𑁆𑀣 𑀘 𑀅𑀢𑁆𑀣𑀫𑁂𑀢𑀺; 𑀇𑀤𑀁 𑀢𑀢𑀺𑀬𑀁 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑁂𑁇 𑀲𑀢𑀜𑁆𑀘, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁄 𑀅𑀲𑀢𑀜𑁆𑀘 𑀥𑀫𑁆𑀫𑁄; 𑀇𑀤𑀁 𑀘𑀢𑀼𑀢𑁆𑀣𑀁 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑁂𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑀺 𑀲𑀼𑀯𑀺𑀤𑀽𑀭𑀯𑀺𑀤𑀽𑀭𑀸𑀦𑀻𑀢𑀺𑁇

329\. _𑀦𑀪𑀜𑁆𑀘 𑀤𑀽𑀭𑁂 𑀧𑀣𑀯𑀻 𑀘 𑀤𑀽𑀭𑁂,_  
_𑀧𑀸𑀭𑀁 𑀲𑀫𑀼𑀤𑁆𑀤𑀲𑁆𑀲 𑀢𑀤𑀸𑀳𑀼 𑀤𑀽𑀭𑁂;_  
_𑀬𑀢𑁄 𑀘 𑀯𑁂𑀭𑁄𑀘𑀦𑁄 𑀅𑀩𑁆𑀪𑀼𑀤𑁂𑀢𑀺,_  
_𑀧𑀪𑀗𑁆𑀓𑀭𑁄 𑀬𑀢𑁆𑀣 𑀘 𑀅𑀢𑁆𑀣𑀫𑁂𑀢𑀺;_  
_𑀢𑀢𑁄 𑀳𑀯𑁂 𑀤𑀽𑀭𑀢𑀭𑀁 𑀯𑀤𑀦𑁆𑀢𑀺,_  
_𑀲𑀢𑀜𑁆𑀘 𑀥𑀫𑁆𑀫𑀁 𑀅𑀲𑀢𑀜𑁆𑀘 𑀥𑀫𑁆𑀫𑀁𑁇_  


330\. _𑀅𑀩𑁆𑀬𑀸𑀬𑀺𑀓𑁄 𑀳𑁄𑀢𑀺 𑀲𑀢𑀁 𑀲𑀫𑀸𑀕𑀫𑁄,_  
_𑀬𑀸𑀯𑀸𑀧𑀺 𑀢𑀺𑀝𑁆𑀞𑁂𑀬𑁆𑀬 𑀢𑀣𑁂𑀯 𑀳𑁄𑀢𑀺;_  
_𑀔𑀺𑀧𑁆𑀧𑀜𑁆𑀳𑀺 𑀯𑁂𑀢𑀺 𑀅𑀲𑀢𑀁 𑀲𑀫𑀸𑀕𑀫𑁄,_  
_𑀢𑀲𑁆𑀫𑀸 𑀲𑀢𑀁 𑀥𑀫𑁆𑀫𑁄 𑀅𑀲𑀩𑁆𑀪𑀺 𑀆𑀭𑀓𑀸”𑀢𑀺𑁇_  


---

331\. 𑀲𑀢𑁆𑀢𑀫𑀁𑁇



[Go to previous page (1.5.6 Dutiyarohitassasutta)](1.5.6.md) / [Go to parent page (1.5 Rohitassavagga)](../15A4/1/1.5.md) / [Go to next page (1.5.8 Visākhasutta)](1.5.8.md)


