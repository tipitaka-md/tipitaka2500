
[Home](/) / [15A4 Catukkanipātapāḷi](/tipitaka/15A4.md) / [1 Paṭhamapaṇṇāsaka](/tipitaka/15A4/1.md) / [1.5 Rohitassavagga](/tipitaka/15A4/1/1.5.md)

# 𑁧𑁇𑁫𑁇𑁨 𑀧𑀜𑁆𑀳𑀩𑁆𑀬𑀸𑀓𑀭𑀡𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀭𑁄𑀳𑀺𑀢𑀲𑁆𑀲𑀯𑀕𑁆𑀕

### 𑀧𑀜𑁆𑀳𑀩𑁆𑀬𑀸𑀓𑀭𑀡𑀲𑀼𑀢𑁆𑀢

(42.)

296. “𑀘𑀢𑁆𑀢𑀸𑀭𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀳𑀩𑁆𑀬𑀸𑀓𑀭𑀡𑀸𑀦𑀺𑁇 𑀓𑀢𑀫𑀸𑀦𑀺 𑀘𑀢𑁆𑀢𑀸𑀭𑀺? 𑀅𑀢𑁆𑀣𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀳𑁄 𑀏𑀓𑀁𑀲𑀩𑁆𑀬𑀸𑀓𑀭𑀡𑀻𑀬𑁄; 𑀅𑀢𑁆𑀣𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀳𑁄 𑀯𑀺𑀪𑀚𑁆𑀚𑀩𑁆𑀬𑀸𑀓𑀭𑀡𑀻𑀬𑁄; 𑀅𑀢𑁆𑀣𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀳𑁄 𑀧𑀝𑀺𑀧𑀼𑀘𑁆𑀙𑀸𑀩𑁆𑀬𑀸𑀓𑀭𑀡𑀻𑀬𑁄; 𑀅𑀢𑁆𑀣𑀺, 𑀪𑀺𑀓𑁆𑀔𑀯𑁂, 𑀧𑀜𑁆𑀳𑁄 𑀞𑀧𑀦𑀻𑀬𑁄𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑀺 𑀧𑀜𑁆𑀳𑀩𑁆𑀬𑀸𑀓𑀭𑀡𑀸𑀦𑀻𑀢𑀺𑁇

297. _𑀏𑀓𑀁𑀲𑀯𑀘𑀦𑀁 𑀏𑀓𑀁,_  
_𑀯𑀺𑀪𑀚𑁆𑀚𑀯𑀘𑀦𑀸𑀧𑀭𑀁;_  
_𑀢𑀢𑀺𑀬𑀁 𑀧𑀝𑀺𑀧𑀼𑀘𑁆𑀙𑁂𑀬𑁆𑀬,_  
_𑀘𑀢𑀼𑀢𑁆𑀣𑀁 𑀧𑀦 𑀞𑀸𑀧𑀬𑁂𑁇_  


298. _𑀬𑁄 𑀘 𑀢𑁂𑀲𑀁 𑀢𑀢𑁆𑀣 𑀢𑀢𑁆𑀣,_  
_𑀚𑀸𑀦𑀸𑀢𑀺 𑀅𑀦𑀼𑀥𑀫𑁆𑀫𑀢𑀁;_  
_𑀘𑀢𑀼𑀧𑀜𑁆𑀳𑀲𑁆𑀲 𑀓𑀼𑀲𑀮𑁄,_  
_𑀆𑀳𑀼 𑀪𑀺𑀓𑁆𑀔𑀼𑀁 𑀢𑀣𑀸𑀯𑀺𑀥𑀁𑁇_  


299. _𑀤𑀼𑀭𑀸𑀲𑀤𑁄 𑀤𑀼𑀧𑁆𑀧𑀲𑀳𑁄,_  
_𑀕𑀫𑁆𑀪𑀻𑀭𑁄 𑀤𑀼𑀧𑁆𑀧𑀥𑀁𑀲𑀺𑀬𑁄;_  
_𑀅𑀣𑁄 𑀅𑀢𑁆𑀣𑁂 𑀅𑀦𑀢𑁆𑀣𑁂 𑀘,_  
_𑀉𑀪𑀬𑀲𑁆𑀲 𑀳𑁄𑀢𑀺 𑀓𑁄𑀯𑀺𑀤𑁄𑁇_  


300. _𑀅𑀦𑀢𑁆𑀣𑀁 𑀧𑀭𑀺𑀯𑀚𑁆𑀚𑁂𑀢𑀺,_  
_𑀅𑀢𑁆𑀣𑀁 𑀕𑀡𑁆𑀳𑀸𑀢𑀺 𑀧𑀡𑁆𑀟𑀺𑀢𑁄;_  
_𑀅𑀢𑁆𑀣𑀸𑀪𑀺𑀲𑀫𑀬𑀸 𑀥𑀻𑀭𑁄,_  
_𑀧𑀡𑁆𑀟𑀺𑀢𑁄𑀢𑀺 𑀧𑀯𑀼𑀘𑁆𑀘𑀢𑀻”𑀢𑀺𑁇_  


---

301. 𑀤𑀼𑀢𑀺𑀬𑀁𑁇



[Go to previous page (1.5.1 Samādhibhāvanāsutta)](/tipitaka/15A4/1/1.5/1.5.1.md) / [Go to parent page (1.5 Rohitassavagga)](/tipitaka/15A4/1/1.5.md) / [Go to next page (1.5.3 Paṭhamakodhagarusutta)](/tipitaka/15A4/1/1.5/1.5.3.md)


