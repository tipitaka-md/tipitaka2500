
[Home](/) / [15A4 Catukkanipātapāḷi](../../../15A4.md) / [2 Dutiyapaṇṇāsaka](../../2.md) / [2.5 Asuravagga](../2.5.md)

# 2.5.2 Paṭhamasamādhisutta

* Dutiyapaṇṇāsaka

* Asuravagga

* Paṭhamasamādhisutta

(92.)

624\. “Cattārome, bhikkhave, puggalā santo saṃvijjamānā lokasmiṃ. Katame cattāro? Idha, bhikkhave, ekacco puggalo lābhī hoti ajjhattaṃ cetosamathassa, na lābhī adhipaññādhammavipassanāya. Idha pana, bhikkhave, ekacco puggalo lābhī hoti adhipaññādhammavipassanāya, na lābhī ajjhattaṃ cetosamathassa. Idha pana, bhikkhave, ekacco puggalo na ceva lābhī hoti ajjhattaṃ cetosamathassa na ca lābhī adhipaññādhammavipassanāya. Idha pana, bhikkhave, ekacco puggalo lābhī ceva hoti ajjhattaṃ cetosamathassa lābhī ca adhipaññādhammavipassanāya. Ime kho, bhikkhave, cattāro puggalā santo saṃvijjamānā lokasmin”ti.

---

625\. Dutiyaṃ.



[Go to previous page (2.5.1 Asurasutta)](2.5.1.md) / [Go to parent page (2.5 Asuravagga)](../2.5.md) / [Go to next page (2.5.3 Dutiyasamādhisutta)](2.5.3.md)


