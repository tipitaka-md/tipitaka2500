
[Home](/) / [15A4 Catukkanipātapāḷi](../../../15A4.md) / [2 Dutiyapaṇṇāsaka](../../2.md) / [2.3 Apaṇṇakavagga](../2.3.md)

# 2.3.7 Acinteyyasutta

* Dutiyapaṇṇāsaka

* Apaṇṇakavagga

* Acinteyyasutta

(77.)

548\. “Cattārimāni, bhikkhave, acinteyyāni, na cintetabbāni; yāni cintento ummādassa vighātassa bhāgī assa. Katamāni cattāri? Buddhānaṃ, bhikkhave, buddhavisayo acinteyyo, na cintetabbo; yaṃ cintento ummādassa vighātassa bhāgī assa. Jhāyissa, bhikkhave, jhānavisayo acinteyyo, na cintetabbo; yaṃ cintento ummādassa vighātassa bhāgī assa. Kammavipāko, bhikkhave, acinteyyo, na cintetabbo; yaṃ cintento ummādassa vighātassa bhāgī assa. Lokacintā, bhikkhave, acinteyyā, na cintetabbā; yaṃ cintento ummādassa vighātassa bhāgī assa. Imāni kho, bhikkhave, cattāri acinteyyāni, na cintetabbāni; yāni cintento ummādassa vighātassa bhāgī assā”ti.

---

549\. Sattamaṃ.



[Go to previous page (2.3.6 Kusinārasutta)](2.3.6.md) / [Go to parent page (2.3 Apaṇṇakavagga)](../2.3.md) / [Go to next page (2.3.8 Dakkhiṇasutta)](2.3.8.md)


