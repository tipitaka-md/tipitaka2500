---
title: 2.3.10 Kambojasutta
path: /tipitaka/15A4/2/2.3/2.3.10
ref: 275602
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 2 Dutiyapaṇṇāsaka
    link: /tipitaka/15A4/2
  - name: 2.3 Apaṇṇakavagga
    link: /tipitaka/15A4/2/2.3
prevL: /tipitaka/15A4/2/2.3/2.3.9
upL: /tipitaka/15A4/2/2.3
nextL: /tipitaka/15A4/2/2.4
---

# 2.3.10 Kambojasutta

### Dutiyapaṇṇāsaka

### Apaṇṇakavagga

### Kambojasutta

(80.)

563. Ekaṃ samayaṃ bhagavā kosambiyaṃ viharati ghositārāme. Atha kho āyasmā ānando yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho āyasmā ānando bhagavantaṃ etadavoca—

564. “Ko nu kho, bhante, hetu ko paccayo, yena mātugāmo neva sabhāyaṃ nisīdati, na kammantaṃ payojeti, na kambojaṃ gacchatī”ti? “Kodhano, ānanda, mātugāmo; issukī, ānanda, mātugāmo; maccharī, ānanda, mātugāmo; duppañño, ānanda, mātugāmo—  ayaṃ kho, ānanda, hetu ayaṃ paccayo, yena mātugāmo neva sabhāyaṃ nisīdati, na kammantaṃ payojeti, na kambojaṃ gacchatī”ti.

===

565. Dasamaṃ.



===

566. Apaṇṇakavaggo tatiyo.



===

567. Tassuddānaṃ



568. _Padhānaṃ diṭṭhisappurisa,_  
_Vadhukā dve ca honti aggāni;_  
_Kusināraacinteyyā,_  
_Dakkhiṇā ca vaṇijjā kambojanti._  



