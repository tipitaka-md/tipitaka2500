
[Home](/) / [15A4 Catukkanipātapāḷi](/tipitaka/15A4.md) / [2 Dutiyapaṇṇāsaka](/tipitaka/15A4/2.md) / [2.3 Apaṇṇakavagga](/tipitaka/15A4/2/2.3.md)

# 𑁨𑁇𑁩𑁇𑁧𑁦 𑀓𑀫𑁆𑀩𑁄𑀚𑀲𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀅𑀧𑀡𑁆𑀡𑀓𑀯𑀕𑁆𑀕

### 𑀓𑀫𑁆𑀩𑁄𑀚𑀲𑀼𑀢𑁆𑀢

(80.)

563\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀓𑁄𑀲𑀫𑁆𑀩𑀺𑀬𑀁 𑀯𑀺𑀳𑀭𑀢𑀺 𑀖𑁄𑀲𑀺𑀢𑀸𑀭𑀸𑀫𑁂𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—

564\. “𑀓𑁄 𑀦𑀼 𑀔𑁄, 𑀪𑀦𑁆𑀢𑁂, 𑀳𑁂𑀢𑀼 𑀓𑁄 𑀧𑀘𑁆𑀘𑀬𑁄, 𑀬𑁂𑀦 𑀫𑀸𑀢𑀼𑀕𑀸𑀫𑁄 𑀦𑁂𑀯 𑀲𑀪𑀸𑀬𑀁 𑀦𑀺𑀲𑀻𑀤𑀢𑀺, 𑀦 𑀓𑀫𑁆𑀫𑀦𑁆𑀢𑀁 𑀧𑀬𑁄𑀚𑁂𑀢𑀺, 𑀦 𑀓𑀫𑁆𑀩𑁄𑀚𑀁 𑀕𑀘𑁆𑀙𑀢𑀻”𑀢𑀺? “𑀓𑁄𑀥𑀦𑁄, 𑀆𑀦𑀦𑁆𑀤, 𑀫𑀸𑀢𑀼𑀕𑀸𑀫𑁄; 𑀇𑀲𑁆𑀲𑀼𑀓𑀻, 𑀆𑀦𑀦𑁆𑀤, 𑀫𑀸𑀢𑀼𑀕𑀸𑀫𑁄; 𑀫𑀘𑁆𑀙𑀭𑀻, 𑀆𑀦𑀦𑁆𑀤, 𑀫𑀸𑀢𑀼𑀕𑀸𑀫𑁄; 𑀤𑀼𑀧𑁆𑀧𑀜𑁆𑀜𑁄, 𑀆𑀦𑀦𑁆𑀤, 𑀫𑀸𑀢𑀼𑀕𑀸𑀫𑁄—  𑀅𑀬𑀁 𑀔𑁄, 𑀆𑀦𑀦𑁆𑀤, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄, 𑀬𑁂𑀦 𑀫𑀸𑀢𑀼𑀕𑀸𑀫𑁄 𑀦𑁂𑀯 𑀲𑀪𑀸𑀬𑀁 𑀦𑀺𑀲𑀻𑀤𑀢𑀺, 𑀦 𑀓𑀫𑁆𑀫𑀦𑁆𑀢𑀁 𑀧𑀬𑁄𑀚𑁂𑀢𑀺, 𑀦 𑀓𑀫𑁆𑀩𑁄𑀚𑀁 𑀕𑀘𑁆𑀙𑀢𑀻”𑀢𑀺𑁇

---

565\. 𑀤𑀲𑀫𑀁𑁇



---

566\. 𑀅𑀧𑀡𑁆𑀡𑀓𑀯𑀕𑁆𑀕𑁄 𑀢𑀢𑀺𑀬𑁄𑁇



---

567\. 𑀢𑀲𑁆𑀲𑀼𑀤𑁆𑀤𑀸𑀦𑀁



568\. _𑀧𑀥𑀸𑀦𑀁 𑀤𑀺𑀝𑁆𑀞𑀺𑀲𑀧𑁆𑀧𑀼𑀭𑀺𑀲,_  
_𑀯𑀥𑀼𑀓𑀸 𑀤𑁆𑀯𑁂 𑀘 𑀳𑁄𑀦𑁆𑀢𑀺 𑀅𑀕𑁆𑀕𑀸𑀦𑀺;_  
_𑀓𑀼𑀲𑀺𑀦𑀸𑀭𑀅𑀘𑀺𑀦𑁆𑀢𑁂𑀬𑁆𑀬𑀸,_  
_𑀤𑀓𑁆𑀔𑀺𑀡𑀸 𑀘 𑀯𑀡𑀺𑀚𑁆𑀚𑀸 𑀓𑀫𑁆𑀩𑁄𑀚𑀦𑁆𑀢𑀺𑁇_  


[Go to previous page (2.3.9 Vaṇijjasutta)](/tipitaka/15A4/2/2.3/2.3.9.md) / [Go to parent page (2.3 Apaṇṇakavagga)](/tipitaka/15A4/2/2.3.md) / [Go to next page (2.4 Macalavagga)](/tipitaka/15A4/2/2.4.md)


