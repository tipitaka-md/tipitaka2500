---
title: 2.4.1 Pāṇātipātasutta
path: /tipitaka/15A4/2/2.4/2.4.1
ref: 275603
breadcrumbs:
  - name: Home
    link: /
  - name: 15A4 Catukkanipātapāḷi
    link: /tipitaka/15A4
  - name: 2 Dutiyapaṇṇāsaka
    link: /tipitaka/15A4/2
  - name: 2.4 Macalavagga
    link: /tipitaka/15A4/2/2.4
prevL: /tipitaka/15A4/2/2.4
upL: /tipitaka/15A4/2/2.4
nextL: /tipitaka/15A4/2/2.4/2.4.2
---

# 2.4.1 Pāṇātipātasutta

### Dutiyapaṇṇāsaka

### Macalavagga

### Pāṇātipātasutta

(81.)

569. “Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Pāṇātipātī hoti, adinnādāyī hoti, kāmesumicchācārī hoti, musāvādī hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ niraye.

570. Catūhi, bhikkhave, dhammehi samannāgato yathābhataṃ nikkhitto evaṃ sagge. Katamehi catūhi? Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti—  imehi kho, bhikkhave, catūhi dhammehi samannāgato yathābhataṃ nikkhitto evaṃ sagge”ti.

===

571. Paṭhamaṃ.




