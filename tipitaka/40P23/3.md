---
title: 3 Kusalattika, Upādinnattika
path: /tipitaka/40P23/3
ref: 257981
breadcrumbs:
  - name: Home
    link: /
  - name: 40P23 Dhammapaccanīyānuloma (4), Tikatikapaṭṭhānapāḷi (5)
    link: /tipitaka/40P23
prevL: /tipitaka/40P23/2
upL: /tipitaka/40P23/0
nextL: /tipitaka/40P23/4
---

# 3 Kusalattika, Upādinnattika

### Kusalattika, Upādinnattika

(7.)

30. Nakusalo naupādinnupādāniyo dhammo abyākatassa upādinnupādāniyassa dhammassa ārammaṇapaccayena paccayo…  cha pañhā. (Saṃkhittaṃ.) Ārammaṇe cha, anantare samanantare upanissaye cha, purejāte tīṇi, kamme pañca, āhāre tīṇi, atthiyā tīṇi…pe…  avigate tīṇi.

31. Nakusalaṃ naanupādinnupādāniyaṃ dhammaṃ paṭicca abyākato anupādinnupādāniyo dhammo uppajjati hetupaccayā. (Saṃkhittaṃ.) Hetuyā pañca, adhipatiyā pañca…pe…  vipāke tīṇi…pe…  avigate pañca.

32. Nakusalaṃ naanupādinnaanupādāniyaṃ dhammaṃ paccayā kusalo anupādinnaanupādāniyo dhammo uppajjati hetupaccayā. (Saṃkhittaṃ.) Hetuyā cha, ārammaṇe cha…pe…  āsevane tīṇi…pe…  vipāke tīṇi…pe…  avigate cha.


