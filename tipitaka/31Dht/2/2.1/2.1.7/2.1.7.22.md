
[Home](/) / [31Dht Dhātukathāpāḷi](../../../../31Dht.md) / [2 Niddesa](../../../2.md) / [2.1 Paṭhamanaya saṅgahāsaṅgahapadaniddesa](../../2.1.md) / [2.1.7 Tika](../2.1.7.md)

# 2.1.7.22 Sanidassanattika

### Niddesa

### Paṭhamanaya saṅgahāsaṅgahapadaniddesa

### Tika

### Sanidassanattika

(108.)

154\. Sanidassanasappaṭighā dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā.

(109.)

155\. Anidassanasappaṭighā dhammā ekena khandhena navahāyatanehi navahi dhātūhi saṅgahitā. Katihi asaṅgahitā? Catūhi khandhehi tīhāyatanehi navahi dhātūhi asaṅgahitā.

(110.)

156\. Anidassanaappaṭighā dhammā asaṅkhataṃ khandhato ṭhapetvā pañcahi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Na kehici khandhehi, dasahāyatanehi dasahi dhātūhi asaṅgahitā.

[Go to previous page (2.1.7.19--21 Atītārammaṇattikādi)](2.1.7.19--21.md) / [Go to parent page (2.1.7 Tika)](../2.1.7.md) / [Go to next page (2.1.8 Duka)](../2.1.8.md)


