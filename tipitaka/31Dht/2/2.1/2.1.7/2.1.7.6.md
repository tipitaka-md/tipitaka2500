---
title: 2.1.7.6 Vitakkattika
path: /tipitaka/31Dht/2/2.1/2.1.7/2.1.7.6
ref: 270985
breadcrumbs:
  - name: Home
    link: /
  - name: 31Dht Dhātukathāpāḷi
    link: /tipitaka/31Dht
  - name: 2 Niddesa
    link: /tipitaka/31Dht/2
  - name: 2.1 Paṭhamanaya saṅgahāsaṅgahapadaniddesa
    link: /tipitaka/31Dht/2/2.1
  - name: 2.1.7 Tika
    link: /tipitaka/31Dht/2/2.1/2.1.7
prevL: /tipitaka/31Dht/2/2.1/2.1.7/2.1.7.5
upL: /tipitaka/31Dht/2/2.1/2.1.7
nextL: /tipitaka/31Dht/2/2.1/2.1.7/2.1.7.7
---

# 2.1.7.6 Vitakkattika

### Niddesa

### Paṭhamanaya saṅgahāsaṅgahapadaniddesa

### Tika

### Vitakkattika

(88.)

134. Savitakkasavicārā dhammā catūhi khandhehi dvīhāyatanehi tīhi dhātūhi saṅgahitā. Katihi asaṅgahitā? Ekena khandhena dasahāyatanehi pannarasahi dhātūhi asaṅgahitā.

(89.)

135. Avitakkavicāramattā dhammā…  pītisahagatā dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.

(90.)

136. Avitakkaavicārā dhammā asaṅkhataṃ khandhato ṭhapetvā pañcahi khandhehi dvādasahāyatanehi sattarasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi ekāya dhātuyā asaṅgahitā.


