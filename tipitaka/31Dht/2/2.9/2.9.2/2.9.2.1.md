---
title: 2.9.2.1 Hetugocchaka
path: /tipitaka/31Dht/2/2.9/2.9.2/2.9.2.1
ref: 271017
breadcrumbs:
  - name: Home
    link: /
  - name: 31Dht Dhātukathāpāḷi
    link: /tipitaka/31Dht
  - name: 2 Niddesa
    link: /tipitaka/31Dht/2
  - name: 2.9 Navamanaya Sampayuttenasampayuttapadaniddesa
    link: /tipitaka/31Dht/2/2.9
  - name: 2.9.2 Duka
    link: /tipitaka/31Dht/2/2.9/2.9.2
prevL: /tipitaka/31Dht/2/2.9/2.9.2
upL: /tipitaka/31Dht/2/2.9/2.9.2
nextL: /tipitaka/31Dht/2/2.9/2.9.2/2.9.2.2
---

# 2.9.2.1 Hetugocchaka

### Niddesa

### Navamanaya Sampayuttenasampayuttapadaniddesa

### Duka

### Hetugocchaka

(342.)

428. Hetūhi dhammehi ye dhammā…  hetūhi ceva sahetukehi ca dhammehi ye dhammā…  hetūhi ceva hetusampayuttehi ca dhammehi ye dhammā sampayuttā, tehi dhammehi ye dhammā sampayuttā…  te dhammā tīhi khandhehi ekenāyatanena ekāya dhātuyā sampayuttā; ekena khandhena ekenāyatanena ekāya dhātuyā kehici sampayuttā.

(343.)

429. Sahetukehi ceva na ca hetūhi dhammehi ye dhammā…  hetusampayuttehi ceva na ca hetūhi dhammehi ye dhammā…  na hetusahetukehi dhammehi ye dhammā sampayuttā, tehi dhammehi ye dhammā sampayuttā…  te dhammā ekena khandhena ekenāyatanena ekāya dhātuyā kehici sampayuttā.


