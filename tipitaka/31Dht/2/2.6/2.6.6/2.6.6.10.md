
[Home](/) / [31Dht Dhātukathāpāḷi](../../../../31Dht.md) / [2 Niddesa](../../../2.md) / [2.6 Chaṭṭhanaya Sampayogavippayogapadaniddesa](../../2.6.md) / [2.6.6 Duka](../2.6.6.md)

# 2.6.6.10 Mahantaraduka

* Niddesa

* Chaṭṭhanaya Sampayogavippayogapadaniddesa

* Duka

* Mahantaraduka

(289.)

366\. Sārammaṇā dhammā…pe…  sampayuttāti? Natthi. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

(290.)

367\. Anārammaṇā dhammā…  cittavippayuttā dhammā…  cittavisaṃsaṭṭhā dhammā…  upādā dhammā…pe…  sampayuttāti? Natthi. Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.

(291.)

368\. Cittā dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

(292.)

369\. Cetasikā dhammā…  cittasampayuttā dhammā…  cittasaṃsaṭṭhā dhammā…  cittasaṃsaṭṭhasamuṭṭhānā dhammā…  cittasaṃsaṭṭhasamuṭṭhānasahabhuno dhammā…  cittasaṃsaṭṭhasamuṭṭhānānuparivattino dhammā ekena khandhena ekenāyatanena sattahi dhātūhi sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

(293.)

370\. Anupādinnā dhammā…pe…  sampayuttāti? Natthi. Katihi vippayuttā? Na kehici khandhehi na kehici āyatanehi pañcahi dhātūhi vippayuttā.

[Go to previous page (2.6.6.4--9 Saṃyojanagocchakādi)](2.6.6.4--9.md) / [Go to parent page (2.6.6 Duka)](../2.6.6.md) / [Go to next page (2.6.6.11--12 Upādānagocchakādi)](2.6.6.11--12.md)


