
[Home](/) / [31Dht Dhātukathāpāḷi](/tipitaka/31Dht.md) / [2 Niddesa](/tipitaka/31Dht/2.md) / [2.6 Chaṭṭhanaya Sampayogavippayogapadaniddesa](/tipitaka/31Dht/2/2.6.md)

# 2.6.1 Khandha

### Niddesa

### Chaṭṭhanaya Sampayogavippayogapadaniddesa

### Khandha

(228.)

305. Rūpakkhandho katihi khandhehi katihāyatanehi katihi dhātūhi sampayuttoti? Natthi. Katihi vippayutto? Catūhi khandhehi ekenāyatanena sattahi dhātūhi vippayutto; ekenāyatanena ekāya dhātuyā kehici vippayutto.

(229.)

306. Vedanākkhandho…  saññākkhandho…  saṅkhārakkhandho tīhi khandhehi ekenāyatanena sattahi dhātūhi sampayutto; ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.

(230.)

307. Viññāṇakkhandho tīhi khandhehi sampayutto; ekenāyatanena ekāya dhātuyā kehici sampayutto. Katihi vippayutto? Ekena khandhena dasahāyatanehi dasahi dhātūhi vippayutto; ekenāyatanena ekāya dhātuyā kehici vippayutto.

[Go to previous page (2.6 Chaṭṭhanaya Sampayogavippayogapadaniddesa)](/tipitaka/31Dht/2/2.6.md) / [Go to parent page (2.6 Chaṭṭhanaya Sampayogavippayogapadaniddesa)](/tipitaka/31Dht/2/2.6.md) / [Go to next page (2.6.2 Āyatana)](/tipitaka/31Dht/2/2.6/2.6.2.md)


