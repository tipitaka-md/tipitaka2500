---
title: 2.10.2.10 Saṃyojanagocchakādi
path: /tipitaka/31Dht/2/2.10/2.10.2/2.10.2.10
ref: 271027
breadcrumbs:
  - name: Home
    link: /
  - name: 31Dht Dhātukathāpāḷi
    link: /tipitaka/31Dht
  - name: 2 Niddesa
    link: /tipitaka/31Dht/2
  - name: 2.10 Dasamanaya Vippayuttenavippayuttapadaniddesa
    link: /tipitaka/31Dht/2/2.10
  - name: 2.10.2 Duka
    link: /tipitaka/31Dht/2/2.10/2.10.2
prevL: /tipitaka/31Dht/2/2.10/2.10.2/2.10.2.4--9
upL: /tipitaka/31Dht/2/2.10/2.10.2
nextL: /tipitaka/31Dht/2/2.10/2.10.2/2.10.2.11--12
---

# 2.10.2.10 Saṃyojanagocchakādi

### Niddesa

### Dasamanaya Vippayuttenavippayuttapadaniddesa

### Duka

### Saṃyojanagocchakādi

(396.)

486. Sārammaṇehi dhammehi ye dhammā…  cittehi dhammehi ye dhammā…  cetasikehi dhammehi ye dhammā…  cittasampayuttehi dhammehi ye dhammā…  cittasaṃsaṭṭhehi dhammehi ye dhammā…  cittasaṃsaṭṭhasamuṭṭhānehi dhammehi ye dhammā…  cittasaṃsaṭṭhasamuṭṭhānasahabhūhi dhammehi ye dhammā…  cittasaṃsaṭṭhasamuṭṭhānānuparivattīhi dhammehi ye dhammā vippayuttā, tehi dhammehi ye dhammā vippayuttā…  te dhammā ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

(397.)

487. Anārammaṇehi dhammehi ye dhammā…  cittavippayuttehi dhammehi ye dhammā…  cittavisaṃsaṭṭhehi dhammehi ye dhammā…  upādādhammehi ye dhammā vippayuttā, tehi dhammehi ye dhammā vippayuttā…  te dhammā catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.

(398.)

488. Anupādinnehi dhammehi ye dhammā vippayuttā, tehi dhammehi ye dhammā vippayuttā…  te dhammā na kehici khandhehi na kehici āyatanehi pañcahi dhātūhi vippayuttā.


