
[Home](/) / [31Dht Dhātukathāpāḷi](../../...md) / [2 Niddesa](../...md) / [2.12 Dvādasamanaya Sampayuttenasaṅgahitāsaṅgahitapadaniddesa](...md) / [2.12.2 Duka](../31Dht/2/2.12/2.12.2.md)

# 2.12.2.1 Hetugocchaka

* Niddesa

* Dvādasamanaya Sampayuttenasaṅgahitāsaṅgahitapadaniddesa

* Duka

* Hetugocchaka

(438.)

534\. Hetūhi dhammehi ye dhammā…  hetūhi ceva sahetukehi ca dhammehi ye dhammā…  hetūhi ceva hetusampayuttehi ca dhammehi ye dhammā sampayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.

(439.)

535\. Sahetukehi ceva na ca hetūhi dhammehi ye dhammā…  hetusampayuttehi ceva na ca hetūhi dhammehi ye dhammā…  na hetusahetukehi dhammehi ye dhammā sampayuttā…  te dhammā ekena khandhena ekenāyatanena ekāya dhātuyā saṅgahitā. Katihi asaṅgahitā? Catūhi khandhehi ekādasahāyatanehi sattarasahi dhātūhi asaṅgahitā.

[Go to previous page (2.12.2 Duka)](../31Dht/2/2.12/2.12.2.md) / [Go to parent page (2.12.2 Duka)](../31Dht/2/2.12/2.12.2.md) / [Go to next page (2.12.2.2 Cūḷantaraduka)](2.12.2.2.md)


