---
title: 2.14.5.1 Hetugocchaka
path: /tipitaka/31Dht/2/2.14/2.14.5/2.14.5.1
ref: 271040
breadcrumbs:
  - name: Home
    link: /
  - name: 31Dht Dhātukathāpāḷi
    link: /tipitaka/31Dht
  - name: 2 Niddesa
    link: /tipitaka/31Dht/2
  - name: 2.14 Cuddasamanaya Vippayuttenasaṅgahitāsaṅgahitapadaniddesa
    link: /tipitaka/31Dht/2/2.14
  - name: 2.14.5 Duka
    link: /tipitaka/31Dht/2/2.14/2.14.5
prevL: /tipitaka/31Dht/2/2.14/2.14.5
upL: /tipitaka/31Dht/2/2.14/2.14.5
nextL: /tipitaka/31Dht/2/2.14/2.14.5/2.14.5.2
---

# 2.14.5.1 Hetugocchaka

### Niddesa

### Cuddasamanaya Vippayuttenasaṅgahitāsaṅgahitapadaniddesa

### Duka

### Hetugocchaka

(494.)

615. Hetūhi dhammehi ye dhammā…  sahetukehi dhammehi ye dhammā…  hetusampayuttehi dhammehi ye dhammā…  hetūhi ceva sahetukehi ca dhammehi ye dhammā…  sahetukehi ceva na ca hetūhi dhammehi ye dhammā…  hetūhi ceva hetusampayuttehi ca dhammehi ye dhammā…  hetusampayuttehi ceva na ca hetūhi dhammehi ye dhammā…  na hetusahetukehi dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.

(495.)

616. Ahetukehi dhammehi ye dhammā…  hetuvippayuttehi dhammehi ye dhammā…  na hetuahetukehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.


