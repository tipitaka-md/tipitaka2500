
[Home](/) / [31Dht Dhātukathāpāḷi](/tipitaka/31Dht.md) / [2 Niddesa](/tipitaka/31Dht/2.md) / [2.14 Cuddasamanaya Vippayuttenasaṅgahitāsaṅgahitapadaniddesa](/tipitaka/31Dht/2/2.14.md) / [2.14.5 Duka](/tipitaka/31Dht/2/2.14/2.14.5.md)

# 2.14.5.4--9 Saṃyojanagocchakādi

### Niddesa

### Cuddasamanaya Vippayuttenasaṅgahitāsaṅgahitapadaniddesa

### Duka

### Saṃyojanagocchakādi

(501.)

622. Saṃyojanehi dhammehi ye dhammā…  ganthehi dhammehi ye dhammā…  oghehi dhammehi ye dhammā…  yogehi dhammehi ye dhammā…  nīvaraṇehi dhammehi ye dhammā…  parāmāsehi dhammehi ye dhammā…  parāmāsasampayuttehi dhammehi ye dhammā…  parāmāsehi ceva parāmaṭṭhehi ca dhammehi ye dhammā vippayuttā…  te dhammā asaṅkhataṃ khandhato ṭhapetvā pañcahi khandhehi dvādasahāyatanehi aṭṭhārasahi dhātūhi saṅgahitā. Katihi asaṅgahitā? Na kehici khandhehi na kehici āyatanehi na kāhici dhātūhi asaṅgahitā.

(502.)

623. Parāmaṭṭhehi dhammehi ye dhammā…  parāmāsavippayuttehi dhammehi ye dhammā…  parāmaṭṭhehi ceva no ca parāmāsehi dhammehi ye dhammā…  parāmāsavippayuttehi parāmaṭṭhehi dhammehi ye dhammā vippayuttā…  te dhammā catūhi khandhehi dvīhāyatanehi dvīhi dhātūhi saṅgahitā. Katihi asaṅgahitā? Ekena khandhena dasahāyatanehi soḷasahi dhātūhi asaṅgahitā.

(503.)

624. Aparāmaṭṭhehi dhammehi ye dhammā…  parāmāsavippayuttehi aparāmaṭṭhehi dhammehi ye dhammā vippayuttā…  te dhammā catūhi khandhehi dvīhāyatanehi aṭṭhahi dhātūhi saṅgahitā. Katihi asaṅgahitā? Ekena khandhena dasahāyatanehi dasahi dhātūhi asaṅgahitā.

[Go to previous page](/tipitaka/31Dht/2/2.14/2.14.5/2.14.5.3.md) / [Go to parent page](/tipitaka/31Dht/2/2.14/2.14.5.md) / [Go to next page](/tipitaka/31Dht/2/2.14/2.14.5/2.14.5.10.md)


