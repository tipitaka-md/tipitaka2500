---
title: 2.13 Terasamanaya Asaṅgahitenasampayuttavippayuttapadaniddesa
path: /tipitaka/31Dht/2/2.13
ref: 267973
breadcrumbs:
  - name: Home
    link: /
  - name: 31Dht Dhātukathāpāḷi
    link: /tipitaka/31Dht
  - name: 2 Niddesa
    link: /tipitaka/31Dht/2
prevL: /tipitaka/31Dht/2/2.12/2.12.2/2.12.2.11--13
upL: /tipitaka/31Dht/2
nextL: /tipitaka/31Dht/2/2.13/2.13.1
---

# 2.13 Terasamanaya Asaṅgahitenasampayuttavippayuttapadaniddesa

### Niddesa

### Terasamanaya Asaṅgahitenasampayuttavippayuttapadaniddesa

(448.)

548. Rūpakkhandhena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttā? Te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

### Niddesa

### Terasamanaya Asaṅgahitenasampayuttavippayuttapadaniddesa

(449.)

549. Dhammāyatanena ye dhammā…  dhammadhātuyā ye dhammā…  itthindriyena ye dhammā…  purisindriyena ye dhammā…  jīvitindriyena ye dhammā…  viññāṇapaccayā nāmarūpena ye dhammā…  asaññābhavena ye dhammā…  ekavokārabhavena ye dhammā…  jātiyā ye dhammā…  jarāya ye dhammā…  maraṇena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā…pe…  te dhammā tīhi khandhehi sampayuttā; ekenāyatanena ekāya dhātuyā kehici sampayuttā. Katihi vippayuttā? Ekena khandhena dasahāyatanehi dasahi dhātūhi vippayuttā; ekenāyatanena ekāya dhātuyā kehici vippayuttā.

### Niddesa

### Terasamanaya Asaṅgahitenasampayuttavippayuttapadaniddesa

(450.)

550. Arūpabhavena ye dhammā…  nevasaññānāsaññābhavena ye dhammā…  catuvokārabhavena ye dhammā…  iddhipādena ye dhammā khandhasaṅgahena asaṅgahitā āyatanasaṅgahena asaṅgahitā dhātusaṅgahena asaṅgahitā, te dhammā katihi khandhehi katihāyatanehi katihi dhātūhi sampayuttāti? Natthi? Katihi vippayuttā? Catūhi khandhehi ekenāyatanena sattahi dhātūhi vippayuttā; ekenāyatanena ekāya dhātuyā kehici vippayuttā.

* [2.13.1 Tika](/tipitaka/31Dht/2/2.13/2.13.1)
* [2.13.2 Duka](/tipitaka/31Dht/2/2.13/2.13.2)


