
[Home](/) / [40P20 Dhammapaccanīyānuloma (4), Dukapaṭṭhānapāḷi (2)](../40P20.md)

# 5 Mahantaraduka

* Mahantaraduka

(22.)

63\. Nasārammaṇaṃ dhammaṃ paṭicca sārammaṇo dhammo uppajjati hetupaccayā. Nasārammaṇaṃ dhammaṃ paṭicca anārammaṇo dhammo uppajjati hetupaccayā. Nasārammaṇaṃ dhammaṃ paṭicca sārammaṇo ca anārammaṇo ca dhammā uppajjanti hetupaccayā…  tīṇi.

64\. Naanārammaṇaṃ dhammaṃ paṭicca anārammaṇo dhammo uppajjati hetupaccayā…  tīṇi.

65\. Nasārammaṇañca naanārammaṇañca dhammaṃ paṭicca sārammaṇo dhammo uppajjati hetupaccayā…  tīṇi. (Saṃkhittaṃ.)

66\. Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte āsevane ekaṃ…pe…  avigate nava.

(23.)

67\. Nacittaṃ dhammaṃ paṭicca citto dhammo uppajjati hetupaccayā. Nacittaṃ dhammaṃ paṭicca nocitto dhammo uppajjati hetupaccayā. Nacittaṃ dhammaṃ paṭicca citto ca nocitto ca dhammā uppajjanti hetupaccayā…  tīṇi.

68\. Nanocittaṃ dhammaṃ paṭicca nocitto dhammo uppajjati hetupaccayā…  ekaṃ.

69\. Nacittañca nanocittañca dhammaṃ paṭicca nocitto dhammo uppajjati hetupaccayā…  ekaṃ. (Saṃkhittaṃ.)

70\. Hetuyā pañca…pe…  avigate pañca.

(24.)

71\. Nacetasikaṃ dhammaṃ paṭicca cetasiko dhammo uppajjati hetupaccayā. Nacetasikaṃ dhammaṃ paṭicca acetasiko dhammo uppajjati hetupaccayā. Nacetasikaṃ dhammaṃ paṭicca cetasiko ca acetasiko ca dhammā uppajjanti hetupaccayā. (Saṃkhittaṃ.)

72\. Hetuyā nava…pe…  purejāte āsevane pañca…pe…  avigate nava.

(25.)

73\. Nacittasampayuttaṃ dhammaṃ paṭicca cittasampayutto dhammo uppajjati hetupaccayā. Nacittasampayuttaṃ dhammaṃ paṭicca cittavippayutto dhammo uppajjati hetupaccayā. Nacittasampayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā. (3)

74\. Nacittavippayuttaṃ dhammaṃ paṭicca cittavippayutto dhammo uppajjati hetupaccayā. Nacittavippayuttaṃ dhammaṃ paṭicca cittasampayutto dhammo uppajjati hetupaccayā. Nacittavippayuttaṃ dhammaṃ paṭicca cittasampayutto ca cittavippayutto ca dhammā uppajjanti hetupaccayā. (3)

75\. Nacittasampayuttañca nacittavippayuttañca dhammaṃ paṭicca cittasampayutto dhammo uppajjati hetupaccayā…  tīṇi. (Saṃkhittaṃ.)

76\. Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte āsevane ekaṃ…pe…  avigate nava.

(26.)

77\. Nacittasaṃsaṭṭhaṃ dhammaṃ paṭicca cittasaṃsaṭṭho dhammo uppajjati hetupaccayā. Nacittasaṃsaṭṭhaṃ dhammaṃ paṭicca cittavisaṃsaṭṭho dhammo uppajjati hetupaccayā. Nacittasaṃsaṭṭhaṃ dhammaṃ paṭicca cittasaṃsaṭṭho ca cittavisaṃsaṭṭho ca dhammā uppajjanti hetupaccayā. (Saṃkhittaṃ.)

78\. Hetuyā nava, ārammaṇe tīṇi, adhipatiyā pañca…pe…  aññamaññe cha…pe…  purejāte āsevane ekaṃ…pe…  avigate nava.

(27.)

79\. Nacittasamuṭṭhānaṃ dhammaṃ paṭicca cittasamuṭṭhāno dhammo uppajjati hetupaccayā. Nacittasamuṭṭhānaṃ dhammaṃ paṭicca nocittasamuṭṭhāno dhammo uppajjati hetupaccayā. Nacittasamuṭṭhānaṃ dhammaṃ paṭicca cittasamuṭṭhāno ca nocittasamuṭṭhāno ca dhammā uppajjanti hetupaccayā. (Saṃkhittaṃ.)

80\. Hetuyā nava, ārammaṇe nava, adhipatiyā pañca…pe…  avigate nava.

(28.)

81\. Nacittasahabhuṃ dhammaṃ paṭicca cittasahabhū dhammo uppajjati hetupaccayā. Nacittasahabhuṃ dhammaṃ paṭicca nocittasahabhū dhammo uppajjati hetupaccayā. Nacittasahabhuṃ dhammaṃ paṭicca cittasahabhū ca nocittasahabhū ca dhammā uppajjanti hetupaccayā. (Saṃkhittaṃ.)

82\. Hetuyā nava, ārammaṇe nava…pe…  purejāte āsevane pañca…pe…  avigate nava.

(29.)

83\. Nacittānuparivattiṃ dhammaṃ paṭicca cittānuparivattī dhammo uppajjati hetupaccayā. Nacittānuparivattiṃ dhammaṃ paṭicca nocittānuparivattī dhammo uppajjati hetupaccayā. Nacittānuparivattiṃ dhammaṃ paṭicca cittānuparivattī ca nocittānuparivattī ca dhammā uppajjanti hetupaccayā. (Saṃkhittaṃ.)

84\. Hetuyā nava, ārammaṇe nava…pe…  purejāte āsevane pañca…pe…  avigate nava.

(30.)

85\. Nacittasaṃsaṭṭhasamuṭṭhānaṃ dhammaṃ paṭicca cittasaṃsaṭṭhasamuṭṭhāno dhammo uppajjati hetupaccayā. (Saṃkhittaṃ.)

86\. Hetuyā nava, ārammaṇe nava…pe…  purejāte āsevane pañca…pe…  avigate nava.

(31.)

87\. Nacittasaṃsaṭṭhasamuṭṭhānasahabhuṃ dhammaṃ paṭicca cittasaṃsaṭṭhasamuṭṭhānasahabhū dhammo uppajjati hetupaccayā. (Saṃkhittaṃ.)

88\. Hetuyā nava, ārammaṇe nava…pe…  purejāte āsevane pañca…pe…  avigate nava.

(32.)

89\. Nacittasaṃsaṭṭhasamuṭṭhānānuparivattiṃ dhammaṃ paṭicca cittasaṃsaṭṭhasamuṭṭhānānuparivattī dhammo uppajjati hetupaccayā. (Saṃkhittaṃ.)

90\. Hetuyā nava, ārammaṇe nava…pe…  purejāte āsevane pañca…pe…  avigate nava.

(33.)

91\. Naajjhattikaṃ dhammaṃ paṭicca ajjhattiko dhammo uppajjati hetupaccayā…  tīṇi.

92\. Nabāhiraṃ dhammaṃ paṭicca bāhiro dhammo uppajjati hetupaccayā…  tīṇi.

93\. Naajjhattikañca nabāhirañca dhammaṃ paṭicca ajjhattiko dhammo uppajjati hetupaccayā…  tīṇi. (Saṃkhittaṃ.)

94\. Hetuyā nava, ārammaṇe pañca…pe…  avigate nava.

(34.)

95\. Naupādā dhammaṃ paṭicca upādā dhammo uppajjati hetupaccayā. (Saṃkhittaṃ.)

96\. Hetuyā pañca, ārammaṇe tīṇi…pe…  purejāte āsevane ekaṃ…pe…  avigate pañca.

(35.)

97\. Naupādinnaṃ dhammaṃ paṭicca anupādinno dhammo uppajjati hetupaccayā. (Saṃkhittaṃ.)

98\. Hetuyā pañca, ārammaṇe dve, adhipatiyā ekaṃ…pe…  āsevane ekaṃ…pe…  avigate pañca.

[Go to previous page (4 Saññojanādichagocchaka)](4.md) / [Go to parent page (40P20 Dhammapaccanīyānuloma (4), Dukapaṭṭhānapāḷi (2))](0.md) / [Go to next page (6 Upādānagocchaka)](6.md)


