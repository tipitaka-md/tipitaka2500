
[Home](/) / [40P20 Dhammapaccanīyānuloma (4), Dukapaṭṭhānapāḷi (2)](../40P20.md)

# 3 Āsavagocchaka

* Āsavagocchaka

(14.)

39\. Naāsavaṃ dhammaṃ paṭicca āsavo dhammo uppajjati hetupaccayā. Naāsavaṃ dhammaṃ paṭicca noāsavo dhammo uppajjati hetupaccayā. Naāsavaṃ dhammaṃ paṭicca āsavo ca noāsavo ca dhammā uppajjanti hetupaccayā…  tīṇi.

40\. Nanoāsavaṃ dhammaṃ paṭicca noāsavo dhammo uppajjati hetupaccayā. Nanoāsavaṃ dhammaṃ paṭicca āsavo dhammo uppajjati hetupaccayā. Nanoāsavaṃ dhammaṃ paṭicca āsavo ca noāsavo ca dhammā uppajjanti hetupaccayā…  tīṇi.

41\. Naāsavañca nanoāsavañca dhammaṃ paṭicca āsavo dhammo uppajjati hetupaccayā…  tīṇi. (Saṃkhittaṃ.)

42\. Hetuyā nava…pe…  vipāke ekaṃ…pe…  avigate nava.

(15.)

43\. Nasāsavaṃ dhammaṃ paṭicca sāsavo dhammo uppajjati hetupaccayā. Nasāsavaṃ dhammaṃ paṭicca anāsavo dhammo uppajjati hetupaccayā. Nasāsavaṃ dhammaṃ paṭicca sāsavo ca anāsavo ca dhammā uppajjanti hetupaccayā…  tīṇi.

44\. Naanāsavaṃ dhammaṃ paṭicca sāsavo dhammo uppajjati hetupaccayā…  ekaṃ.

45\. Nasāsavañca naanāsavañca dhammaṃ paṭicca sāsavo dhammo uppajjati hetupaccayā…  ekaṃ. (Saṃkhittaṃ.)

46\. Hetuyā pañca…pe…  ārammaṇe dve…pe…  avigate pañca.

(16.)

47\. Naāsavasampayuttaṃ dhammaṃ paṭicca āsavasampayutto dhammo uppajjati hetupaccayā. (Saṃkhittaṃ.)

48\. Hetuyā nava, ārammaṇe cha…pe…  vipāke ekaṃ…pe…  avigate nava.

(17.)

49\. Naāsavañceva anāsavañca dhammaṃ paṭicca āsavo ceva sāsavo ca dhammo uppajjati hetupaccayā. (Saṃkhittaṃ.)

50\. Hetuyā nava…pe…  vipāke ekaṃ…pe…  avigate nava.

(18.)

51\. Naāsavañceva naāsavavippayuttañca dhammaṃ paṭicca āsavo ceva āsavasampayutto ca dhammo uppajjati hetupaccayā. (Saṃkhittaṃ.)

52\. Hetuyā nava…pe…  avigate nava.

(19.)

53\. Āsavavippayuttaṃ nasāsavaṃ dhammaṃ paṭicca āsavavippayutto sāsavo dhammo uppajjati hetupaccayā. (Saṃkhittaṃ.)

54\. Hetuyā pañca, ārammaṇe dve…pe…  avigate pañca.

[Go to previous page (2 Cūḷantaraduka)](2.md) / [Go to parent page (40P20 Dhammapaccanīyānuloma (4), Dukapaṭṭhānapāḷi (2))](0.md) / [Go to next page (4 Saññojanādichagocchaka)](4.md)


