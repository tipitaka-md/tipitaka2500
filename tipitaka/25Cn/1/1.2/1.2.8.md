
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 1.2.8 Hemakamāṇavapucchā

* Pārāyanavaggagāthā

* Pucchā

* Hemakamāṇavapucchā

(109.)

118\. _“Ye me pubbe viyākaṃsu, __(iccāyasmā hemako)___  
_Huraṃ gotamasāsanā;_  
_Iccāsi iti bhavissati,_  
_Sabbaṃ taṃ itihītihaṃ;_  
_Sabbaṃ taṃ takkavaḍḍhanaṃ,_  
_Nāhaṃ tattha abhiramiṃ. (1)_  


(110.)

119\. _Tvañca me dhammamakkhāhi,_  
_taṇhānigghātanaṃ muni;_  
_Yaṃ viditvā sato caraṃ,_  
_tare loke visattikaṃ”. (2)_  


(111.)

120\. _“Idha diṭṭhasutamutaviññātesu,_  
_Piyarūpesu hemaka;_  
_Chandarāgavinodanaṃ,_  
_Nibbānapadamaccutaṃ. (3)_  


(112.)

121\. _Etadaññāya ye satā,_  
_Diṭṭhadhammābhinibbutā;_  
_Upasantā ca te sadā,_  
_Tiṇṇā loke visattikan”ti. (4)_  


---

122\. Hemakamāṇavapucchā aṭṭhamā.



[Go to previous page (1.2.7 Nandamāṇavapucchā)](1.2.7.md) / [Go to parent page (1.2 Pucchā)](../1.2.md) / [Go to next page (1.2.9 Todeyyamāṇavapucchā)](1.2.9.md)


