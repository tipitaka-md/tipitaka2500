
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 1.2.10 Kappamāṇavapucchā

### Pārāyanavaggagāthā

### Pucchā

### Kappamāṇavapucchā

(117.)

128. _“Majjhe sarasmiṃ tiṭṭhataṃ, __(iccāyasmā kappo)___  
_Oghe jāte mahabbhaye;_  
_Jarāmaccuparetānaṃ,_  
_Dīpaṃ pabrūhi mārisa;_  
_Tvañca me dīpamakkhāhi,_  
_Yathāyidaṃ nāparaṃ siyā”. (1)_  


(118.)

129. _“Majjhe sarasmiṃ tiṭṭhataṃ, __(kappāti bhagavā)___  
_Oghe jāte mahabbhaye;_  
_Jarāmaccuparetānaṃ,_  
_Dīpaṃ pabrūmi kappa te. (2)_  


(119.)

130. _Akiñcanaṃ anādānaṃ,_  
_etaṃ dīpaṃ anāparaṃ;_  
_Nibbānaṃ iti naṃ brūmi,_  
_jarāmaccuparikkhayaṃ. (3)_  


(120.)

131. _Etadaññāya ye satā,_  
_Diṭṭhadhammābhinibbutā;_  
_Na te māravasānugā,_  
_Na te mārassa paddhagū”ti. (4)_  


---

132. Kappamāṇavapucchā dasamā.



[Go to previous page (1.2.9 Todeyyamāṇavapucchā)](1.2.9.md) / [Go to parent page (1.2 Pucchā)](../1.2.md) / [Go to next page (1.2.11 Jatukaṇṇimāṇavapucchā)](1.2.11.md)


