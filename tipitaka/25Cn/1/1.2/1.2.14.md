
[Home](/) / [25Cn Cūḷaniddesapāḷi](/tipitaka/25Cn.md) / [1 Pārāyanavaggagāthā](/tipitaka/25Cn/1.md) / [1.2 Pucchā](/tipitaka/25Cn/1/1.2.md)

# 𑁧𑁇𑁨𑁇𑁧𑁪 𑀧𑁄𑀲𑀸𑀮𑀫𑀸𑀡𑀯𑀧𑀼𑀘𑁆𑀙𑀸

### 𑀧𑀸𑀭𑀸𑀬𑀦𑀯𑀕𑁆𑀕𑀕𑀸𑀣𑀸

### 𑀧𑀼𑀘𑁆𑀙𑀸

### 𑀧𑁄𑀲𑀸𑀮𑀫𑀸𑀡𑀯𑀧𑀼𑀘𑁆𑀙𑀸

(137.)

152. _“𑀬𑁄 𑀅𑀢𑀻𑀢𑀁 𑀆𑀤𑀺𑀲𑀢𑀺, __(𑀇𑀘𑁆𑀘𑀸𑀬𑀲𑁆𑀫𑀸 𑀧𑁄𑀲𑀸𑀮𑁄)___  
_𑀅𑀦𑁂𑀚𑁄 𑀙𑀺𑀦𑁆𑀦𑀲𑀁𑀲𑀬𑁄;_  
_𑀧𑀸𑀭𑀕𑀼𑀁 𑀲𑀩𑁆𑀩𑀥𑀫𑁆𑀫𑀸𑀦𑀁,_  
_𑀅𑀢𑁆𑀣𑀺 𑀧𑀜𑁆𑀳𑁂𑀦 𑀆𑀕𑀫𑀁𑁇 (𑁧)_  


(138.)

153. _𑀯𑀺𑀪𑀽𑀢𑀭𑀽𑀧𑀲𑀜𑁆𑀜𑀺𑀲𑁆𑀲,_  
_𑀲𑀩𑁆𑀩𑀓𑀸𑀬𑀧𑁆𑀧𑀳𑀸𑀬𑀺𑀦𑁄;_  
_𑀅𑀚𑁆𑀛𑀢𑁆𑀢𑀜𑁆𑀘 𑀩𑀳𑀺𑀤𑁆𑀥𑀸 𑀘,_  
_𑀦𑀢𑁆𑀣𑀺 𑀓𑀺𑀜𑁆𑀘𑀻𑀢𑀺 𑀧𑀲𑁆𑀲𑀢𑁄;_  
_𑀜𑀸𑀡𑀁 𑀲𑀓𑁆𑀓𑀸𑀦𑀼𑀧𑀼𑀘𑁆𑀙𑀸𑀫𑀺,_  
_𑀓𑀣𑀁 𑀦𑁂𑀬𑁆𑀬𑁄 𑀢𑀣𑀸𑀯𑀺𑀥𑁄”𑁇 (𑁨)_  


(139.)

154. _“𑀯𑀺𑀜𑁆𑀜𑀸𑀡𑀝𑁆𑀞𑀺𑀢𑀺𑀬𑁄 𑀲𑀩𑁆𑀩𑀸, __(𑀧𑁄𑀲𑀸𑀮𑀸𑀢𑀺 𑀪𑀕𑀯𑀸)___  
_𑀅𑀪𑀺𑀚𑀸𑀦𑀁 𑀢𑀣𑀸𑀕𑀢𑁄;_  
_𑀢𑀺𑀝𑁆𑀞𑀦𑁆𑀢𑀫𑁂𑀦𑀁 𑀚𑀸𑀦𑀸𑀢𑀺,_  
_𑀯𑀺𑀫𑀼𑀢𑁆𑀢𑀁 𑀢𑀧𑁆𑀧𑀭𑀸𑀬𑀡𑀁𑁇 (𑁩)_  


(140.)

155. _𑀆𑀓𑀺𑀜𑁆𑀘𑀜𑁆𑀜𑀲𑀫𑁆𑀪𑀯𑀁 𑀜𑀢𑁆𑀯𑀸,_  
_𑀦𑀦𑁆𑀤𑀻 𑀲𑀁𑀬𑁄𑀚𑀦𑀁 𑀇𑀢𑀺;_  
_𑀏𑀯𑀫𑁂𑀢𑀁 𑀅𑀪𑀺𑀜𑁆𑀜𑀸𑀬,_  
_𑀢𑀢𑁄 𑀢𑀢𑁆𑀣 𑀯𑀺𑀧𑀲𑁆𑀲𑀢𑀺;_  
_𑀏𑀢𑀁 𑀜𑀸𑀡𑀁 𑀢𑀣𑀁 𑀢𑀲𑁆𑀲,_  
_𑀩𑁆𑀭𑀸𑀳𑁆𑀫𑀡𑀲𑁆𑀲 𑀯𑀼𑀲𑀻𑀫𑀢𑁄”𑀢𑀺𑁇 (𑁪)_  


---

156. 𑀧𑁄𑀲𑀸𑀮𑀫𑀸𑀡𑀯𑀧𑀼𑀘𑁆𑀙𑀸 𑀘𑀼𑀤𑁆𑀤𑀲𑀫𑀸𑁇



[Go to previous page (1.2.13 Udayamāṇavapucchā)](/tipitaka/25Cn/1/1.2/1.2.13.md) / [Go to parent page (1.2 Pucchā)](/tipitaka/25Cn/1/1.2.md) / [Go to next page (1.2.15 Mogharājamāṇavapucchā)](/tipitaka/25Cn/1/1.2/1.2.15.md)


