
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 1.2.14 Posālamāṇavapucchā

* Pārāyanavaggagāthā

* Pucchā

* Posālamāṇavapucchā

(137.)

152\. _“Yo atītaṃ ādisati, __(iccāyasmā posālo)___  
_Anejo chinnasaṃsayo;_  
_Pāraguṃ sabbadhammānaṃ,_  
_Atthi pañhena āgamaṃ. (1)_  


(138.)

153\. _Vibhūtarūpasaññissa,_  
_sabbakāyappahāyino;_  
_Ajjhattañca bahiddhā ca,_  
_natthi kiñcīti passato;_  
_Ñāṇaṃ sakkānupucchāmi,_  
_kathaṃ neyyo tathāvidho”. (2)_  


(139.)

154\. _“Viññāṇaṭṭhitiyo sabbā, __(posālāti bhagavā)___  
_Abhijānaṃ tathāgato;_  
_Tiṭṭhantamenaṃ jānāti,_  
_Vimuttaṃ tapparāyaṇaṃ. (3)_  


(140.)

155\. _Ākiñcaññasambhavaṃ ñatvā,_  
_Nandī saṃyojanaṃ iti;_  
_Evametaṃ abhiññāya,_  
_Tato tattha vipassati;_  
_Etaṃ ñāṇaṃ tathaṃ tassa,_  
_Brāhmaṇassa vusīmato”ti. (4)_  


---

156\. Posālamāṇavapucchā cuddasamā.



[Go to previous page (1.2.13 Udayamāṇavapucchā)](1.2.13.md) / [Go to parent page (1.2 Pucchā)](../1.2.md) / [Go to next page (1.2.15 Mogharājamāṇavapucchā)](1.2.15.md)


