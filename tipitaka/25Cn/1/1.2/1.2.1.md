
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 1.2.1 Ajitamāṇavapucchā

* Pārāyanavaggagāthā

* Pucchā

* Ajitamāṇavapucchā

(57.)

59\. _“Kenassu nivuto loko, __(iccāyasmā ajito)___  
_Kenassu nappakāsati;_  
_Kissābhilepanaṃ brūsi,_  
_Kiṃsu tassa mahabbhayaṃ”. (1)_  


(58.)

60\. _“Avijjāya nivuto loko, __(ajitāti bhagavā)___  
_Vevicchā pamādā nappakāsati;_  
_Jappābhilepanaṃ brūmi,_  
_Dukkhamassa mahabbhayaṃ”. (2)_  


(59.)

61\. _“Savanti sabbadhi sotā, __(iccāyasmā ajito)___  
_Sotānaṃ kiṃ nivāraṇaṃ;_  
_Sotānaṃ saṃvaraṃ brūhi,_  
_Kena sotā pidhiyyare”. (3)_  


(60.)

62\. _“Yāni sotāni lokasmiṃ, __(ajitāti bhagavā)___  
_Sati tesaṃ nivāraṇaṃ;_  
_Sotānaṃ saṃvaraṃ brūmi,_  
_Paññāyete pidhiyyare”. (4)_  


(61.)

63\. _“Paññā ceva sati cāpi, __(iccāyasmā ajito)___  
_Nāmarūpañca mārisa;_  
_Etaṃ me puṭṭho pabrūhi,_  
_Katthetaṃ uparujjhati”. (5)_  


(62.)

64\. _“Yametaṃ pañhaṃ apucchi,_  
_ajita taṃ vadāmi te;_  
_Yattha nāmañca rūpañca,_  
_asesaṃ uparujjhati;_  
_Viññāṇassa nirodhena,_  
_etthetaṃ uparujjhati”. (6)_  


(63.)

65\. _“Ye ca saṅkhātadhammāse,_  
_ye ca sekhā puthū idha;_  
_Tesaṃ me nipako iriyaṃ,_  
_puṭṭho pabrūhi mārisa”. (7)_  


(64.)

66\. _“Kāmesu nābhigijjheyya,_  
_Manasānāvilo siyā;_  
_Kusalo sabbadhammānaṃ,_  
_Sato bhikkhu paribbaje”ti. (8)_  


---

67\. Ajitamāṇavapucchā paṭhamā.



[Go to previous page (1.2 Pucchā)](../1.2.md) / [Go to parent page (1.2 Pucchā)](../1.2.md) / [Go to next page (1.2.2 Tissametteyyamāṇavapucchā)](1.2.2.md)


