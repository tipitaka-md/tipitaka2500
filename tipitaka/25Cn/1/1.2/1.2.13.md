
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 𑁧𑁇𑁨𑁇𑁧𑁩 𑀉𑀤𑀬𑀫𑀸𑀡𑀯𑀧𑀼𑀘𑁆𑀙𑀸

* 𑀧𑀸𑀭𑀸𑀬𑀦𑀯𑀕𑁆𑀕𑀕𑀸𑀣𑀸

* 𑀧𑀼𑀘𑁆𑀙𑀸

* 𑀉𑀤𑀬𑀫𑀸𑀡𑀯𑀧𑀼𑀘𑁆𑀙𑀸

(130.)

144\. _“𑀛𑀸𑀬𑀺𑀁 𑀯𑀺𑀭𑀚𑀫𑀸𑀲𑀻𑀦𑀁, __(𑀇𑀘𑁆𑀘𑀸𑀬𑀲𑁆𑀫𑀸 𑀉𑀤𑀬𑁄)___  
_𑀓𑀢𑀓𑀺𑀘𑁆𑀘𑀁 𑀅𑀦𑀸𑀲𑀯𑀁;_  
_𑀧𑀸𑀭𑀕𑀼𑀁 𑀲𑀩𑁆𑀩𑀥𑀫𑁆𑀫𑀸𑀦𑀁,_  
_𑀅𑀢𑁆𑀣𑀺 𑀧𑀜𑁆𑀳𑁂𑀦 𑀆𑀕𑀫𑀁;_  
_𑀅𑀜𑁆𑀜𑀸𑀯𑀺𑀫𑁄𑀓𑁆𑀔𑀁 𑀧𑀩𑁆𑀭𑀽𑀳𑀺,_  
_𑀅𑀯𑀺𑀚𑁆𑀚𑀸𑀬 𑀧𑀪𑁂𑀤𑀦𑀁”𑁇 (𑁧)_  


(131.)

145\. _“𑀧𑀳𑀸𑀦𑀁 𑀓𑀸𑀫𑀘𑁆𑀙𑀦𑁆𑀤𑀸𑀦𑀁, __(𑀉𑀤𑀬𑀸𑀢𑀺 𑀪𑀕𑀯𑀸)___  
_𑀤𑁄𑀫𑀦𑀲𑁆𑀲𑀸𑀦 𑀘𑀽𑀪𑀬𑀁;_  
_𑀣𑀺𑀦𑀲𑁆𑀲 𑀘 𑀧𑀦𑀽𑀤𑀦𑀁,_  
_𑀓𑀼𑀓𑁆𑀓𑀼𑀘𑁆𑀘𑀸𑀦𑀁 𑀦𑀺𑀯𑀸𑀭𑀡𑀁𑁇 (𑁨)_  


(132.)

146\. _𑀉𑀧𑁂𑀓𑁆𑀔𑀸𑀲𑀢𑀺𑀲𑀁𑀲𑀼𑀤𑁆𑀥𑀁,_  
_𑀥𑀫𑁆𑀫𑀢𑀓𑁆𑀓𑀧𑀼𑀭𑁂𑀚𑀯𑀁;_  
_𑀅𑀜𑁆𑀜𑀸𑀯𑀺𑀫𑁄𑀓𑁆𑀔𑀁 𑀧𑀩𑁆𑀭𑀽𑀫𑀺,_  
_𑀅𑀯𑀺𑀚𑁆𑀚𑀸𑀬 𑀧𑀪𑁂𑀤𑀦𑀁”𑁇 (𑁩)_  


(133.)

147\. _“𑀓𑀺𑀁𑀲𑀼 𑀲𑀁𑀬𑁄𑀚𑀦𑁄 𑀮𑁄𑀓𑁄,_  
_𑀓𑀺𑀁𑀲𑀼 𑀢𑀲𑁆𑀲 𑀯𑀺𑀘𑀸𑀭𑀡𑀁;_  
_𑀓𑀺𑀲𑁆𑀲𑀲𑁆𑀲 𑀯𑀺𑀧𑁆𑀧𑀳𑀸𑀦𑁂𑀦,_  
_𑀦𑀺𑀩𑁆𑀩𑀸𑀦𑀁 𑀇𑀢𑀺 𑀯𑀼𑀘𑁆𑀘𑀢𑀺”𑁇 (𑁪)_  


(134.)

148\. _“𑀦𑀦𑁆𑀤𑀺𑀲𑀁𑀬𑁄𑀚𑀦𑁄 𑀮𑁄𑀓𑁄,_  
_𑀯𑀺𑀢𑀓𑁆𑀓𑀲𑁆𑀲 𑀯𑀺𑀘𑀸𑀭𑀡𑀁;_  
_𑀢𑀡𑁆𑀳𑀸𑀬 𑀯𑀺𑀧𑁆𑀧𑀳𑀸𑀦𑁂𑀦,_  
_𑀦𑀺𑀩𑁆𑀩𑀸𑀦𑀁 𑀇𑀢𑀺 𑀯𑀼𑀘𑁆𑀘𑀢𑀺”𑁇 (𑁫)_  


(135.)

149\. _“𑀓𑀣𑀁 𑀲𑀢𑀲𑁆𑀲 𑀘𑀭𑀢𑁄,_  
_𑀯𑀺𑀜𑁆𑀜𑀸𑀡𑀁 𑀉𑀧𑀭𑀼𑀚𑁆𑀛𑀢𑀺;_  
_𑀪𑀕𑀯𑀦𑁆𑀢𑀁 𑀧𑀼𑀝𑁆𑀞𑀼𑀫𑀸𑀕𑀫𑁆𑀫,_  
_𑀢𑀁 𑀲𑀼𑀡𑁄𑀫 𑀯𑀘𑁄 𑀢𑀯”𑁇 (𑁬)_  


(136.)

150\. _“𑀅𑀚𑁆𑀛𑀢𑁆𑀢𑀜𑁆𑀘 𑀩𑀳𑀺𑀤𑁆𑀥𑀸 𑀘,_  
_𑀯𑁂𑀤𑀦𑀁 𑀦𑀸𑀪𑀺𑀦𑀦𑁆𑀤𑀢𑁄;_  
_𑀏𑀯𑀁 𑀲𑀢𑀲𑁆𑀲 𑀘𑀭𑀢𑁄,_  
_𑀯𑀺𑀜𑁆𑀜𑀸𑀡𑀁 𑀉𑀧𑀭𑀼𑀚𑁆𑀛𑀢𑀻”𑀢𑀺𑁇 (𑁭)_  


---

151\. 𑀉𑀤𑀬𑀫𑀸𑀡𑀯𑀧𑀼𑀘𑁆𑀙𑀸 𑀢𑁂𑀭𑀲𑀫𑀸𑁇



[Go to previous page (1.2.12 Bhadrāvudhamāṇavapucchā)](1.2.12.md) / [Go to parent page (1.2 Pucchā)](../1.2.md) / [Go to next page (1.2.14 Posālamāṇavapucchā)](1.2.14.md)


