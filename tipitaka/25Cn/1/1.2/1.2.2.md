
[Home](/) / [25Cn Cūḷaniddesapāḷi](../../../25Cn.md) / [1 Pārāyanavaggagāthā](../../1.md) / [1.2 Pucchā](../1.2.md)

# 1.2.2 Tissametteyyamāṇavapucchā

* Pārāyanavaggagāthā

* Pucchā

* Tissametteyyamāṇavapucchā

(65.)

68\. _“Kodha santusito loke, __(iccāyasmā tissametteyyo)___  
_Kassa no santi iñjitā;_  
_Ko ubhantamabhiññāya,_  
_Majjhe mantā na lippati;_  
_Kaṃ brūsi mahāpurisoti,_  
_Ko idha sibbinimaccagā”. (1)_  


(66.)

69\. _“Kāmesu brahmacariyavā, __(metteyyāti bhagavā)___  
_Vītataṇho sadā sato;_  
_Saṅkhāya nibbuto bhikkhu,_  
_Tassa no santi iñjitā. (2)_  


(67.)

70\. _So ubhantamabhiññāya,_  
_Majjhe mantā na lippati;_  
_Taṃ brūmi mahāpurisoti,_  
_So idha sibbinimaccagā”ti. (3)_  


---

71\. Tissametteyyamāṇavapucchā dutiyā.



[Go to previous page (1.2.1 Ajitamāṇavapucchā)](1.2.1.md) / [Go to parent page (1.2 Pucchā)](../1.2.md) / [Go to next page (1.2.3 Puṇṇakamāṇavapucchā)](1.2.3.md)


