---
title: 1.2.2 Tissametteyyamāṇavapucchā
path: /tipitaka/25Cn/1/1.2/1.2.2
ref: 269442
breadcrumbs:
  - name: Home
    link: /
  - name: 25Cn Cūḷaniddesapāḷi
    link: /tipitaka/25Cn
  - name: 1 Pārāyanavaggagāthā
    link: /tipitaka/25Cn/1
  - name: 1.2 Pucchā
    link: /tipitaka/25Cn/1/1.2
prevL: /tipitaka/25Cn/1/1.2/1.2.1
upL: /tipitaka/25Cn/1/1.2
nextL: /tipitaka/25Cn/1/1.2/1.2.3
---

# 1.2.2 Tissametteyyamāṇavapucchā

### Pārāyanavaggagāthā

### Pucchā

### Tissametteyyamāṇavapucchā

(65.)

68. _“Kodha santusito loke, __(iccāyasmā tissametteyyo)___  
_Kassa no santi iñjitā;_  
_Ko ubhantamabhiññāya,_  
_Majjhe mantā na lippati;_  
_Kaṃ brūsi mahāpurisoti,_  
_Ko idha sibbinimaccagā”. (1)_  


(66.)

69. _“Kāmesu brahmacariyavā, __(metteyyāti bhagavā)___  
_Vītataṇho sadā sato;_  
_Saṅkhāya nibbuto bhikkhu,_  
_Tassa no santi iñjitā. (2)_  


(67.)

70. _So ubhantamabhiññāya,_  
_Majjhe mantā na lippati;_  
_Taṃ brūmi mahāpurisoti,_  
_So idha sibbinimaccagā”ti. (3)_  


===

71. Tissametteyyamāṇavapucchā dutiyā.




