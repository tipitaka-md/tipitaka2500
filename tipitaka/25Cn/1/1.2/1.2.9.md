---
title: 1.2.9 Todeyyamāṇavapucchā
path: /tipitaka/25Cn/1/1.2/1.2.9
ref: 269449
breadcrumbs:
  - name: Home
    link: /
  - name: 25Cn Cūḷaniddesapāḷi
    link: /tipitaka/25Cn
  - name: 1 Pārāyanavaggagāthā
    link: /tipitaka/25Cn/1
  - name: 1.2 Pucchā
    link: /tipitaka/25Cn/1/1.2
prevL: /tipitaka/25Cn/1/1.2/1.2.8
upL: /tipitaka/25Cn/1/1.2
nextL: /tipitaka/25Cn/1/1.2/1.2.10
---

# 1.2.9 Todeyyamāṇavapucchā

### Pārāyanavaggagāthā

### Pucchā

### Todeyyamāṇavapucchā

(113.)

123. _“Yasmiṃ kāmā na vasanti, __(iccāyasmā todeyyo)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa kīdiso”. (1)_  


(114.)

124. _“Yasmiṃ kāmā na vasanti, __(todeyyāti bhagavā)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa nāparo”. (2)_  


(115.)

125. _“Nirāsaso so uda āsasāno,_  
_Paññāṇavā so uda paññakappī;_  
_Muniṃ ahaṃ sakka yathā vijaññaṃ,_  
_Taṃ me viyācikkha samantacakkhu”. (3)_  


(116.)

126. _“Nirāsaso so na ca āsasāno,_  
_Paññāṇavā so na ca paññakappī;_  
_Evampi todeyya muniṃ vijāna,_  
_Akiñcanaṃ kāmabhave asattan”ti. (4)_  


===

127. Todeyyamāṇavapucchā navamā.




