
[Home](/) / [25Cn Cūḷaniddesapāḷi](../...md) / [1 Pārāyanavaggagāthā](...md) / [1.2 Pucchā](../25Cn/1/1.2.md)

# 1.2.9 Todeyyamāṇavapucchā

* Pārāyanavaggagāthā

* Pucchā

* Todeyyamāṇavapucchā

(113.)

123\. _“Yasmiṃ kāmā na vasanti, __(iccāyasmā todeyyo)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa kīdiso”. (1)_  


(114.)

124\. _“Yasmiṃ kāmā na vasanti, __(todeyyāti bhagavā)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa nāparo”. (2)_  


(115.)

125\. _“Nirāsaso so uda āsasāno,_  
_Paññāṇavā so uda paññakappī;_  
_Muniṃ ahaṃ sakka yathā vijaññaṃ,_  
_Taṃ me viyācikkha samantacakkhu”. (3)_  


(116.)

126\. _“Nirāsaso so na ca āsasāno,_  
_Paññāṇavā so na ca paññakappī;_  
_Evampi todeyya muniṃ vijāna,_  
_Akiñcanaṃ kāmabhave asattan”ti. (4)_  


---

127\. Todeyyamāṇavapucchā navamā.



[Go to previous page (1.2.8 Hemakamāṇavapucchā)](1.2.8.md) / [Go to parent page (1.2 Pucchā)](../25Cn/1/1.2.md) / [Go to next page (1.2.10 Kappamāṇavapucchā)](1.2.10.md)


