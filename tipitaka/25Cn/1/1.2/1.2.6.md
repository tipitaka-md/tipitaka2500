
[Home](/) / [25Cn Cūḷaniddesapāḷi](/tipitaka/25Cn.md) / [1 Pārāyanavaggagāthā](/tipitaka/25Cn/1.md) / [1.2 Pucchā](/tipitaka/25Cn/1/1.2.md)

# 𑁧𑁇𑁨𑁇𑁬 𑀉𑀧𑀲𑀻𑀯𑀫𑀸𑀡𑀯𑀧𑀼𑀘𑁆𑀙𑀸

### 𑀧𑀸𑀭𑀸𑀬𑀦𑀯𑀕𑁆𑀕𑀕𑀸𑀣𑀸

### 𑀧𑀼𑀘𑁆𑀙𑀸

### 𑀉𑀧𑀲𑀻𑀯𑀫𑀸𑀡𑀯𑀧𑀼𑀘𑁆𑀙𑀸

(94.)

101. _“𑀏𑀓𑁄 𑀅𑀳𑀁 𑀲𑀓𑁆𑀓 𑀫𑀳𑀦𑁆𑀢𑀫𑁄𑀖𑀁, __(𑀇𑀘𑁆𑀘𑀸𑀬𑀲𑁆𑀫𑀸 𑀉𑀧𑀲𑀻𑀯𑁄)___  
_𑀅𑀦𑀺𑀲𑁆𑀲𑀺𑀢𑁄 𑀦𑁄 𑀯𑀺𑀲𑀳𑀸𑀫𑀺 𑀢𑀸𑀭𑀺𑀢𑀼𑀁;_  
_𑀆𑀭𑀫𑁆𑀫𑀡𑀁 𑀩𑁆𑀭𑀽𑀳𑀺 𑀲𑀫𑀦𑁆𑀢𑀘𑀓𑁆𑀔𑀼,_  
_𑀬𑀁 𑀦𑀺𑀲𑁆𑀲𑀺𑀢𑁄 𑀑𑀖𑀫𑀺𑀫𑀁 𑀢𑀭𑁂𑀬𑁆𑀬𑀁”𑁇 (𑁧)_  


(95.)

102. _“𑀆𑀓𑀺𑀜𑁆𑀘𑀜𑁆𑀜𑀁 𑀧𑁂𑀓𑁆𑀔𑀫𑀸𑀦𑁄 𑀲𑀢𑀺𑀫𑀸, __(𑀉𑀧𑀲𑀻𑀯𑀸𑀢𑀺 𑀪𑀕𑀯𑀸)___  
_𑀦𑀢𑁆𑀣𑀻𑀢𑀺 𑀦𑀺𑀲𑁆𑀲𑀸𑀬 𑀢𑀭𑀲𑁆𑀲𑀼 𑀑𑀖𑀁;_  
_𑀓𑀸𑀫𑁂 𑀧𑀳𑀸𑀬 𑀯𑀺𑀭𑀢𑁄 𑀓𑀣𑀸𑀳𑀺,_  
_𑀢𑀡𑁆𑀳𑀓𑁆𑀔𑀬𑀁 𑀦𑀢𑁆𑀢𑀫𑀳𑀸𑀪𑀺𑀧𑀲𑁆𑀲”𑁇 (𑁨)_  


(96.)

103. _“𑀲𑀩𑁆𑀩𑁂𑀲𑀼 𑀓𑀸𑀫𑁂𑀲𑀼 𑀬𑁄 𑀯𑀻𑀢𑀭𑀸𑀕𑁄, __(𑀇𑀘𑁆𑀘𑀸𑀬𑀲𑁆𑀫𑀸 𑀉𑀧𑀲𑀻𑀯𑁄)___  
_𑀆𑀓𑀺𑀜𑁆𑀘𑀜𑁆𑀜𑀁 𑀦𑀺𑀲𑁆𑀲𑀺𑀢𑁄 𑀳𑀺𑀢𑁆𑀯𑀸 𑀫𑀜𑁆𑀜𑀁;_  
_𑀲𑀜𑁆𑀜𑀸𑀯𑀺𑀫𑁄𑀓𑁆𑀔𑁂 𑀧𑀭𑀫𑁂𑀥𑀺𑀫𑀼𑀢𑁆𑀢𑁄,_  
_𑀢𑀺𑀝𑁆𑀞𑁂 𑀦𑀼 𑀲𑁄 𑀢𑀢𑁆𑀣 𑀅𑀦𑀸𑀦𑀼𑀬𑀸𑀬𑀻”𑁇 (𑁩)_  


(97.)

104. _“𑀲𑀩𑁆𑀩𑁂𑀲𑀼 𑀓𑀸𑀫𑁂𑀲𑀼 𑀬𑁄 𑀯𑀻𑀢𑀭𑀸𑀕𑁄, __(𑀉𑀧𑀲𑀻𑀯𑀸𑀢𑀺 𑀪𑀕𑀯𑀸)___  
_𑀆𑀓𑀺𑀜𑁆𑀘𑀜𑁆𑀜𑀁 𑀦𑀺𑀲𑁆𑀲𑀺𑀢𑁄 𑀳𑀺𑀢𑁆𑀯𑀸 𑀫𑀜𑁆𑀜𑀁;_  
_𑀲𑀜𑁆𑀜𑀸𑀯𑀺𑀫𑁄𑀓𑁆𑀔𑁂 𑀧𑀭𑀫𑁂𑀥𑀺𑀫𑀼𑀢𑁆𑀢𑁄,_  
_𑀢𑀺𑀝𑁆𑀞𑁂𑀬𑁆𑀬 𑀲𑁄 𑀢𑀢𑁆𑀣 𑀅𑀦𑀸𑀦𑀼𑀬𑀸𑀬𑀻”𑁇 (𑁪)_  


(98.)

105. _“𑀢𑀺𑀝𑁆𑀞𑁂 𑀘𑁂 𑀲𑁄 𑀢𑀢𑁆𑀣 𑀅𑀦𑀸𑀦𑀼𑀬𑀸𑀬𑀻,_  
_𑀧𑀽𑀕𑀫𑁆𑀧𑀺 𑀯𑀲𑁆𑀲𑀸𑀦𑀁 𑀲𑀫𑀦𑁆𑀢𑀘𑀓𑁆𑀔𑀼;_  
_𑀢𑀢𑁆𑀣𑁂𑀯 𑀲𑁄 𑀲𑀻𑀢𑀺𑀲𑀺𑀬𑀸 𑀯𑀺𑀫𑀼𑀢𑁆𑀢𑁄,_  
_𑀘𑀯𑁂𑀣 𑀯𑀺𑀜𑁆𑀜𑀸𑀡𑀁 𑀢𑀣𑀸𑀯𑀺𑀥𑀲𑁆𑀲”𑁇 (𑁫)_  


(99.)

106. _“𑀅𑀘𑁆𑀘𑀺 𑀬𑀣𑀸 𑀯𑀸𑀢𑀯𑁂𑀕𑁂𑀦 𑀔𑀺𑀢𑁆𑀢𑀸, __(𑀉𑀧𑀲𑀻𑀯𑀸𑀢𑀺 𑀪𑀕𑀯𑀸)___  
_𑀅𑀢𑁆𑀣𑀁 𑀧𑀮𑁂𑀢𑀺 𑀦 𑀉𑀧𑁂𑀢𑀺 𑀲𑀗𑁆𑀔𑀁;_  
_𑀏𑀯𑀁 𑀫𑀼𑀦𑀻 𑀦𑀸𑀫𑀓𑀸𑀬𑀸 𑀯𑀺𑀫𑀼𑀢𑁆𑀢𑁄,_  
_𑀅𑀢𑁆𑀣𑀁 𑀧𑀮𑁂𑀢𑀺 𑀦 𑀉𑀧𑁂𑀢𑀺 𑀲𑀗𑁆𑀔𑀁”𑁇 (𑁬)_  


(100.)

107. _“𑀅𑀢𑁆𑀣𑀗𑁆𑀕𑀢𑁄 𑀲𑁄 𑀉𑀤 𑀯𑀸 𑀲𑁄 𑀦𑀢𑁆𑀣𑀺,_  
_𑀉𑀤𑀸𑀳𑀼 𑀯𑁂 𑀲𑀲𑁆𑀲𑀢𑀺𑀬𑀸 𑀅𑀭𑁄𑀕𑁄;_  
_𑀢𑀁 𑀫𑁂 𑀫𑀼𑀦𑀻 𑀲𑀸𑀥𑀼 𑀯𑀺𑀬𑀸𑀓𑀭𑁄𑀳𑀺,_  
_𑀢𑀣𑀸 𑀳𑀺 𑀢𑁂 𑀯𑀺𑀤𑀺𑀢𑁄 𑀏𑀲 𑀥𑀫𑁆𑀫𑁄”𑁇 (𑁭)_  


(101.)

108. _“𑀅𑀢𑁆𑀣𑀗𑁆𑀕𑀢𑀲𑁆𑀲 𑀦 𑀧𑀫𑀸𑀡𑀫𑀢𑁆𑀣𑀺, __(𑀉𑀧𑀲𑀻𑀯𑀸𑀢𑀺 𑀪𑀕𑀯𑀸)___  
_𑀬𑁂𑀦 𑀦𑀁 𑀯𑀚𑁆𑀚𑀼𑀁 𑀢𑀁 𑀢𑀲𑁆𑀲 𑀦𑀢𑁆𑀣𑀺;_  
_𑀲𑀩𑁆𑀩𑁂𑀲𑀼 𑀥𑀫𑁆𑀫𑁂𑀲𑀼 𑀲𑀫𑀽𑀳𑀢𑁂𑀲𑀼,_  
_𑀲𑀫𑀽𑀳𑀢𑀸 𑀯𑀸𑀤𑀧𑀣𑀸𑀧𑀺 𑀲𑀩𑁆𑀩𑁂”𑀢𑀺𑁇 (𑁮)_  


---

109. 𑀉𑀧𑀲𑀻𑀯𑀫𑀸𑀡𑀯𑀧𑀼𑀘𑁆𑀙𑀸 𑀙𑀝𑁆𑀞𑀻𑁇



[Go to previous page (1.2.5 Dhotakamāṇavapucchā)](/tipitaka/25Cn/1/1.2/1.2.5.md) / [Go to parent page (1.2 Pucchā)](/tipitaka/25Cn/1/1.2.md) / [Go to next page (1.2.7 Nandamāṇavapucchā)](/tipitaka/25Cn/1/1.2/1.2.7.md)


