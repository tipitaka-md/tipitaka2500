
[Home](/) / [25Cn Cūḷaniddesapāḷi](/tipitaka/25Cn.md) / [1 Pārāyanavaggagāthā](/tipitaka/25Cn/1.md) / [1.2 Pucchā](/tipitaka/25Cn/1/1.2.md)

# 1.2.15 Mogharājamāṇavapucchā

### Pārāyanavaggagāthā

### Pucchā

### Mogharājamāṇavapucchā

(141.)

157\. _“Dvāhaṃ sakkaṃ apucchissaṃ, __(iccāyasmā mogharājā)___  
_Na me byākāsi cakkhumā;_  
_Yāvatatiyañca devīsi,_  
_Byākarotīti me sutaṃ. (1)_  


(142.)

158\. _Ayaṃ loko paro loko,_  
_brahmaloko sadevako;_  
_Diṭṭhiṃ te nābhijānāti,_  
_gotamassa yasassino. (2)_  


(143.)

159\. _Evaṃ abhikkantadassāviṃ,_  
_atthi pañhena āgamaṃ;_  
_Kathaṃ lokaṃ avekkhantaṃ,_  
_maccurājā na passati”. (3)_  


(144.)

160\. _“Suññato lokaṃ avekkhassu,_  
_Mogharāja sadā sato;_  
_Attānudiṭṭhiṃ ūhacca,_  
_Evaṃ maccutaro siyā;_  
_Evaṃ lokaṃ avekkhantaṃ,_  
_Maccurājā na passatī”ti. (4)_  


---

161\. Mogharājamāṇavapucchā pannarasamā.



[Go to previous page (1.2.14 Posālamāṇavapucchā)](/tipitaka/25Cn/1/1.2/1.2.14.md) / [Go to parent page (1.2 Pucchā)](/tipitaka/25Cn/1/1.2.md) / [Go to next page (1.2.16 Piṅgiyamāṇavapucchā)](/tipitaka/25Cn/1/1.2/1.2.16.md)


