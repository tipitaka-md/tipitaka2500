---
title:  Hetu-ārammaṇa
path: /tipitaka/40P13/1/1.7/Paccayacatukka/Hetu-arammana
ref: 262029
breadcrumbs:
  - name: Home
    link: /
  - name: 40P13 Dhammānulomapaccanīya (3), Tikapaṭṭhānapāḷi (1)
    link: /tipitaka/40P13
  - name: 1 Kusalattika
    link: /tipitaka/40P13/1
  - name: 1.7 Pañhāvāra
    link: /tipitaka/40P13/1/1.7
  - name: Paccayacatukka
    link: /tipitaka/40P13/1/1.7/Paccayacatukka
prevL: /tipitaka/40P13/1/1.7/Paccayacatukka
upL: /tipitaka/40P13/1/1.7/Paccayacatukka
nextL: /tipitaka/40P13/2
---

# Hetu-ārammaṇa

### Kusalattika

### Pañhāvāra

### Paccayacatukka

### Hetu-ārammaṇa

(8.)

17. Kusalo dhammo nakusalassa dhammassa hetupaccayena paccayo. Kusalo dhammo naakusalassa dhammassa hetupaccayena paccayo. Kusalo dhammo naabyākatassa dhammassa hetupaccayena paccayo. Kusalo dhammo naakusalassa ca naabyākatassa ca dhammassa hetupaccayena paccayo. Kusalo dhammo nakusalassa ca naakusalassa ca dhammassa hetupaccayena paccayo. (5)

(9.)

18. Akusalo dhammo naakusalassa dhammassa hetupaccayena paccayo. Akusalo dhammo nakusalassa dhammassa hetupaccayena paccayo. Akusalo dhammo naabyākatassa dhammassa hetupaccayena paccayo. Akusalo dhammo nakusalassa ca naabyākatassa ca dhammassa hetupaccayena paccayo. Akusalo dhammo nakusalassa ca naakusalassa ca dhammassa hetupaccayena paccayo. (5)

19. Abyākato dhammo nakusalassa dhammassa hetupaccayena paccayo. Abyākato dhammo naakusalassa dhammassa hetupaccayena paccayo. Abyākato dhammo nakusalassa ca naakusalassa ca dhammassa hetupaccayena paccayo. (3)

(10.)

20. Kusalo dhammo nakusalassa dhammassa ārammaṇapaccayena paccayo… . (Cha pañhā.)

21. Akusalo dhammo naakusalassa dhammassa ārammaṇapaccayena paccayo … . (Cha pañhā.)

22. Abyākato dhammo naabyākatassa dhammassa ārammaṇapaccayena paccayo… . (Cha pañhā, saṃkhittaṃ.)

(11.)

23. Hetuyā terasa, ārammaṇe aṭṭhārasa, adhipatiyā sattarasa, anantare soḷasa, samanantare soḷasa, sahajāte ekūnavīsa, aññamaññe nava, nissaye chabbīsa, upanissaye aṭṭhārasa, purejāte cha, pacchājāte nava, āsevane nava, kamme terasa, vipāke tīṇi, āhāre terasa…pe…  magge terasa, sampayutte nava, vippayutte dvādasa…pe…  avigate chabbīsa. (Pañhāvāraṃ vitthāretabbaṃ.)


