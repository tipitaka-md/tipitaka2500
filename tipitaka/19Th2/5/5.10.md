
[Home](/) / [19Th2 Therīgāthāpāḷi](../../19Th2.md) / [5 Pañcakanipāta](../5.md)

# 𑁫𑁇𑁧𑁦 𑀧𑀝𑀸𑀘𑀸𑀭𑀸𑀣𑁂𑀭𑀻𑀕𑀸𑀣𑀸

* 𑀧𑀜𑁆𑀘𑀓𑀦𑀺𑀧𑀸𑀢

* 𑀧𑀝𑀸𑀘𑀸𑀭𑀸𑀣𑁂𑀭𑀻𑀕𑀸𑀣𑀸

(112.)

163\. _“𑀦𑀗𑁆𑀕𑀮𑁂𑀳𑀺 𑀓𑀲𑀁 𑀔𑁂𑀢𑁆𑀢𑀁,_  
_𑀩𑀻𑀚𑀸𑀦𑀺 𑀧𑀯𑀧𑀁 𑀙𑀫𑀸;_  
_𑀧𑀼𑀢𑁆𑀢𑀤𑀸𑀭𑀸𑀦𑀺 𑀧𑁄𑀲𑁂𑀦𑁆𑀢𑀸,_  
_𑀥𑀦𑀁 𑀯𑀺𑀦𑁆𑀤𑀦𑁆𑀢𑀺 𑀫𑀸𑀡𑀯𑀸𑁇_  


(113.)

164\. _𑀓𑀺𑀫𑀳𑀁 𑀲𑀻𑀮𑀲𑀫𑁆𑀧𑀦𑁆𑀦𑀸,_  
_𑀲𑀢𑁆𑀣𑀼𑀲𑀸𑀲𑀦𑀓𑀸𑀭𑀺𑀓𑀸;_  
_𑀦𑀺𑀩𑁆𑀩𑀸𑀦𑀁 𑀦𑀸𑀥𑀺𑀕𑀘𑁆𑀙𑀸𑀫𑀺,_  
_𑀅𑀓𑀼𑀲𑀻𑀢𑀸 𑀅𑀦𑀼𑀤𑁆𑀥𑀢𑀸𑁇_  


(114.)

165\. _𑀧𑀸𑀤𑁂 𑀧𑀓𑁆𑀔𑀸𑀮𑀬𑀺𑀢𑁆𑀯𑀸𑀦,_  
_𑀉𑀤𑀓𑁂𑀲𑀼 𑀓𑀭𑁄𑀫𑀳𑀁;_  
_𑀧𑀸𑀤𑁄𑀤𑀓𑀜𑁆𑀘 𑀤𑀺𑀲𑁆𑀯𑀸𑀦,_  
_𑀣𑀮𑀢𑁄 𑀦𑀺𑀦𑁆𑀦𑀫𑀸𑀕𑀢𑀁𑁇_  


(115.)

166\. _𑀢𑀢𑁄 𑀘𑀺𑀢𑁆𑀢𑀁 𑀲𑀫𑀸𑀥𑁂𑀲𑀺𑀁,_  
_𑀅𑀲𑁆𑀲𑀁 𑀪𑀤𑁆𑀭𑀁𑀯𑀚𑀸𑀦𑀺𑀬𑀁;_  
_𑀢𑀢𑁄 𑀤𑀻𑀧𑀁 𑀕𑀳𑁂𑀢𑁆𑀯𑀸𑀦,_  
_𑀯𑀺𑀳𑀸𑀭𑀁 𑀧𑀸𑀯𑀺𑀲𑀺𑀁 𑀅𑀳𑀁;_  
_𑀲𑁂𑀬𑁆𑀬𑀁 𑀑𑀮𑁄𑀓𑀬𑀺𑀢𑁆𑀯𑀸𑀦,_  
_𑀫𑀜𑁆𑀘𑀓𑀫𑁆𑀳𑀺 𑀉𑀧𑀸𑀯𑀺𑀲𑀺𑀁𑁇_  


(116.)

167\. _𑀢𑀢𑁄 𑀲𑀽𑀘𑀺𑀁 𑀕𑀳𑁂𑀢𑁆𑀯𑀸𑀦,_  
_𑀯𑀝𑁆𑀝𑀺𑀁 𑀑𑀓𑀲𑁆𑀲𑀬𑀸𑀫𑀳𑀁;_  
_𑀧𑀤𑀻𑀧𑀲𑁆𑀲𑁂𑀯 𑀦𑀺𑀩𑁆𑀩𑀸𑀦𑀁,_  
_𑀯𑀺𑀫𑁄𑀓𑁆𑀔𑁄 𑀅𑀳𑀼 𑀘𑁂𑀢𑀲𑁄”𑀢𑀺𑁇_  


---

168\. …  𑀧𑀝𑀸𑀘𑀸𑀭𑀸 𑀣𑁂𑀭𑀻… 𑁇



[Go to previous page (5.9 Bhaddākuṇḍalakesātherīgāthā)](5.9.md) / [Go to parent page (5 Pañcakanipāta)](../5.md) / [Go to next page (5.11 Tiṃsamattātherīgāthā)](5.11.md)


