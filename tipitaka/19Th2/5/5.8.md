
[Home](/) / [19Th2 Therīgāthāpāḷi](/tipitaka/19Th2.md) / [5 Pañcakanipāta](/tipitaka/19Th2/5.md)

# 𑁫𑁇𑁮 𑀲𑁄𑀡𑀸𑀣𑁂𑀭𑀻𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀲𑁄𑀡𑀸𑀣𑁂𑀭𑀻𑀕𑀸𑀣𑀸

(102.)

151. _“𑀤𑀲 𑀧𑀼𑀢𑁆𑀢𑁂 𑀯𑀺𑀚𑀸𑀬𑀺𑀢𑁆𑀯𑀸,_  
_𑀅𑀲𑁆𑀫𑀺𑀁 𑀭𑀽𑀧𑀲𑀫𑀼𑀲𑁆𑀲𑀬𑁂;_  
_𑀢𑀢𑁄𑀳𑀁 𑀤𑀼𑀩𑁆𑀩𑀮𑀸 𑀚𑀺𑀡𑁆𑀡𑀸,_  
_𑀪𑀺𑀓𑁆𑀔𑀼𑀦𑀺𑀁 𑀉𑀧𑀲𑀗𑁆𑀓𑀫𑀺𑀁𑁇_  


(103.)

152. _𑀲𑀸 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀔𑀦𑁆𑀥𑀸𑀬𑀢𑀦𑀥𑀸𑀢𑀼𑀬𑁄;_  
_𑀢𑀲𑁆𑀲𑀸 𑀥𑀫𑁆𑀫𑀁 𑀲𑀼𑀡𑀺𑀢𑁆𑀯𑀸𑀦,_  
_𑀓𑁂𑀲𑁂 𑀙𑁂𑀢𑁆𑀯𑀸𑀦 𑀧𑀩𑁆𑀩𑀚𑀺𑀁𑁇_  


(104.)

153. _𑀢𑀲𑁆𑀲𑀸 𑀫𑁂 𑀲𑀺𑀓𑁆𑀔𑀫𑀸𑀦𑀸𑀬,_  
_𑀤𑀺𑀩𑁆𑀩𑀘𑀓𑁆𑀔𑀼 𑀯𑀺𑀲𑁄𑀥𑀺𑀢𑀁;_  
_𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀚𑀸𑀦𑀸𑀫𑀺,_  
_𑀬𑀢𑁆𑀣 𑀫𑁂 𑀯𑀼𑀲𑀺𑀢𑀁 𑀧𑀼𑀭𑁂𑁇_  


(105.)

154. _𑀅𑀦𑀺𑀫𑀺𑀢𑁆𑀢𑀜𑁆𑀘 𑀪𑀸𑀯𑁂𑀫𑀺,_  
_𑀏𑀓𑀕𑁆𑀕𑀸 𑀲𑀼𑀲𑀫𑀸𑀳𑀺𑀢𑀸;_  
_𑀅𑀦𑀦𑁆𑀢𑀭𑀸𑀯𑀺𑀫𑁄𑀓𑁆𑀔𑀸𑀲𑀺𑀁,_  
_𑀅𑀦𑀼𑀧𑀸𑀤𑀸𑀬 𑀦𑀺𑀩𑁆𑀩𑀼𑀢𑀸𑁇_  


(106.)

155. _𑀧𑀜𑁆𑀘𑀓𑁆𑀔𑀦𑁆𑀥𑀸 𑀧𑀭𑀺𑀜𑁆𑀜𑀸𑀢𑀸,_  
_𑀢𑀺𑀝𑁆𑀞𑀦𑁆𑀢𑀺 𑀙𑀺𑀦𑁆𑀦𑀫𑀽𑀮𑀓𑀸;_  
_𑀥𑀺 𑀢𑀯𑀢𑁆𑀣𑀼 𑀚𑀭𑁂 𑀚𑀫𑁆𑀫𑁂,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄”𑀢𑀺𑁇_  


---

156. …  𑀲𑁄𑀡𑀸 𑀣𑁂𑀭𑀻… 𑁇



[Go to previous page (5.7 Sakulātherīgāthā)](/tipitaka/19Th2/5/5.7.md) / [Go to parent page (5 Pañcakanipāta)](/tipitaka/19Th2/5.md) / [Go to next page (5.9 Bhaddākuṇḍalakesātherīgāthā)](/tipitaka/19Th2/5/5.9.md)


