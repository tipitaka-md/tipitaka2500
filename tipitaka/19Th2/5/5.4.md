
[Home](/) / [19Th2 Therīgāthāpāḷi](/tipitaka/19Th2.md) / [5 Pañcakanipāta](/tipitaka/19Th2/5.md)

# 5.4 Sundarīnandātherīgāthā

### Pañcakanipāta

### Sundarīnandātherīgāthā

(82.)

127. _“Āturaṃ asuciṃ pūtiṃ,_  
_passa nande samussayaṃ;_  
_Asubhāya cittaṃ bhāvehi,_  
_ekaggaṃ susamāhitaṃ._  


(83.)

128. _Yathā idaṃ tathā etaṃ,_  
_yathā etaṃ tathā idaṃ;_  
_Duggandhaṃ pūtikaṃ vāti,_  
_bālānaṃ abhinanditaṃ._  


(84.)

129. _Evametaṃ avekkhantī,_  
_rattindivamatanditā;_  
_Tato sakāya paññāya,_  
_abhinibbijjha dakkhisaṃ”._  


(85.)

130. _“Tassā me appamattāya,_  
_vicinantiyā yoniso;_  
_Yathābhūtaṃ ayaṃ kāyo,_  
_diṭṭho santarabāhiro._  


(86.)

131. _Atha nibbindahaṃ kāye,_  
_ajjhattañca virajjahaṃ;_  
_Appamattā visaṃyuttā,_  
_upasantāmhi nibbutā”ti._  


---

132. …  Sundarīnandā therī… .



[Go to previous page (5.3 Sīhātherīgāthā)](/tipitaka/19Th2/5/5.3.md) / [Go to parent page (5 Pañcakanipāta)](/tipitaka/19Th2/5.md) / [Go to next page (5.5 Nanduttarātherīgāthā)](/tipitaka/19Th2/5/5.5.md)


