
[Home](/) / [19Th2 Therīgāthāpāḷi](../../19Th2.md) / [5 Pañcakanipāta](../5.md)

# 𑁫𑁇𑁧 𑀅𑀜𑁆𑀜𑀢𑀭𑀣𑁂𑀭𑀻𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀅𑀜𑁆𑀜𑀢𑀭𑀣𑁂𑀭𑀻𑀕𑀸𑀣𑀸

(67.)

109\. _“𑀧𑀡𑁆𑀡𑀯𑀻𑀲𑀢𑀺𑀯𑀲𑁆𑀲𑀸𑀦𑀺,_  
_𑀬𑀢𑁄 𑀧𑀩𑁆𑀩𑀚𑀺𑀢𑀸 𑀅𑀳𑀁;_  
_𑀦𑀸𑀘𑁆𑀙𑀭𑀸𑀲𑀗𑁆𑀖𑀸𑀢𑀫𑀢𑁆𑀢𑀫𑁆𑀧𑀺,_  
_𑀘𑀺𑀢𑁆𑀢𑀲𑁆𑀲𑀽𑀧𑀲𑀫𑀚𑁆𑀛𑀕𑀁𑁇_  


(68.)

110\. _𑀅𑀮𑀤𑁆𑀥𑀸 𑀘𑁂𑀢𑀲𑁄 𑀲𑀦𑁆𑀢𑀺𑀁,_  
_𑀓𑀸𑀫𑀭𑀸𑀕𑁂𑀦𑀯𑀲𑁆𑀲𑀼𑀢𑀸;_  
_𑀩𑀸𑀳𑀸 𑀧𑀕𑁆𑀕𑀬𑁆𑀳 𑀓𑀦𑁆𑀤𑀦𑁆𑀢𑀻,_  
_𑀯𑀺𑀳𑀸𑀭𑀁 𑀧𑀸𑀯𑀺𑀲𑀺𑀁 𑀅𑀳𑀁𑁇_  


(69.)

111\. _𑀲𑀸 𑀪𑀺𑀓𑁆𑀔𑀼𑀦𑀺𑀁 𑀉𑀧𑀸𑀕𑀘𑁆𑀙𑀺𑀁,_  
_𑀬𑀸 𑀫𑁂 𑀲𑀤𑁆𑀥𑀸𑀬𑀺𑀓𑀸 𑀅𑀳𑀼;_  
_𑀲𑀸 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀔𑀦𑁆𑀥𑀸𑀬𑀢𑀦𑀥𑀸𑀢𑀼𑀬𑁄𑁇_  


(70.)

112\. _𑀢𑀲𑁆𑀲𑀸 𑀥𑀫𑁆𑀫𑀁 𑀲𑀼𑀡𑀺𑀢𑁆𑀯𑀸𑀦,_  
_𑀏𑀓𑀫𑀦𑁆𑀢𑁂 𑀉𑀧𑀸𑀯𑀺𑀲𑀺𑀁;_  
_𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀚𑀸𑀦𑀸𑀫𑀺,_  
_𑀤𑀺𑀩𑁆𑀩𑀘𑀓𑁆𑀔𑀼 𑀯𑀺𑀲𑁄𑀥𑀺𑀢𑀁𑁇_  


(71.)

113\. _𑀘𑁂𑀢𑁄𑀧𑀭𑀺𑀘𑁆𑀘𑀜𑀸𑀡𑀜𑁆𑀘,_  
_𑀲𑁄𑀢𑀥𑀸𑀢𑀼 𑀯𑀺𑀲𑁄𑀥𑀺𑀢𑀸;_  
_𑀇𑀤𑁆𑀥𑀻𑀧𑀺 𑀫𑁂 𑀲𑀘𑁆𑀙𑀺𑀓𑀢𑀸,_  
_𑀧𑀢𑁆𑀢𑁄 𑀫𑁂 𑀆𑀲𑀯𑀓𑁆𑀔𑀬𑁄;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀦𑁆”𑀢𑀺𑁇_  


---

114\. …  𑀅𑀜𑁆𑀜𑀢𑀭𑀸 𑀣𑁂𑀭𑀻… 𑁇



[Go to previous page (5 Pañcakanipāta)](../5.md) / [Go to parent page (5 Pañcakanipāta)](../5.md) / [Go to next page (5.2 Vimalātherīgāthā)](5.2.md)


