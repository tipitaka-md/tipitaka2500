
[Home](/) / [19Th2 Therīgāthāpāḷi](../../19Th2.md) / [5 Pañcakanipāta](../5.md)

# 𑁫𑁇𑁩 𑀲𑀻𑀳𑀸𑀣𑁂𑀭𑀻𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀲𑀻𑀳𑀸𑀣𑁂𑀭𑀻𑀕𑀸𑀣𑀸

(77.)

121\. _“𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑀸,_  
_𑀓𑀸𑀫𑀭𑀸𑀕𑁂𑀦 𑀅𑀝𑁆𑀝𑀺𑀢𑀸;_  
_𑀅𑀳𑁄𑀲𑀺𑀁 𑀉𑀤𑁆𑀥𑀢𑀸 𑀧𑀼𑀩𑁆𑀩𑁂,_  
_𑀘𑀺𑀢𑁆𑀢𑁂 𑀅𑀯𑀲𑀯𑀢𑁆𑀢𑀺𑀦𑀻𑁇_  


(78.)

122\. _𑀧𑀭𑀺𑀬𑀼𑀝𑁆𑀞𑀺𑀢𑀸 𑀓𑁆𑀮𑁂𑀲𑁂𑀳𑀺,_  
_𑀲𑀼𑀪𑀲𑀜𑁆𑀜𑀸𑀦𑀼𑀯𑀢𑁆𑀢𑀺𑀦𑀻;_  
_𑀲𑀫𑀁 𑀘𑀺𑀢𑁆𑀢𑀲𑁆𑀲 𑀦 𑀮𑀪𑀺𑀁,_  
_𑀭𑀸𑀕𑀘𑀺𑀢𑁆𑀢𑀯𑀲𑀸𑀦𑀼𑀕𑀸𑁇_  


(79.)

123\. _𑀓𑀺𑀲𑀸 𑀧𑀡𑁆𑀟𑀼 𑀯𑀺𑀯𑀡𑁆𑀡𑀸 𑀘,_  
_𑀲𑀢𑁆𑀢 𑀯𑀲𑁆𑀲𑀸𑀦𑀺 𑀘𑀸𑀭𑀺𑀳𑀁;_  
_𑀦𑀸𑀳𑀁 𑀤𑀺𑀯𑀸 𑀯𑀸 𑀭𑀢𑁆𑀢𑀺𑀁 𑀯𑀸,_  
_𑀲𑀼𑀔𑀁 𑀯𑀺𑀦𑁆𑀤𑀺𑀁 𑀲𑀼𑀤𑀼𑀓𑁆𑀔𑀺𑀢𑀸𑁇_  


(80.)

124\. _𑀢𑀢𑁄 𑀭𑀚𑁆𑀚𑀼𑀁 𑀕𑀳𑁂𑀢𑁆𑀯𑀸𑀦,_  
_𑀧𑀸𑀯𑀺𑀲𑀺𑀁 𑀯𑀦𑀫𑀦𑁆𑀢𑀭𑀁;_  
_𑀯𑀭𑀁 𑀫𑁂 𑀇𑀥 𑀉𑀩𑁆𑀩𑀦𑁆𑀥𑀁,_  
_𑀬𑀜𑁆𑀘 𑀳𑀻𑀦𑀁 𑀧𑀼𑀦𑀸𑀘𑀭𑁂𑁇_  


(81.)

125\. _𑀤𑀍𑀳𑀧𑀸𑀲𑀁 𑀓𑀭𑀺𑀢𑁆𑀯𑀸𑀦,_  
_𑀭𑀼𑀓𑁆𑀔𑀲𑀸𑀔𑀸𑀬 𑀩𑀦𑁆𑀥𑀺𑀬;_  
_𑀧𑀓𑁆𑀔𑀺𑀧𑀺𑀁 𑀧𑀸𑀲𑀁 𑀕𑀻𑀯𑀸𑀬𑀁,_  
_𑀅𑀣 𑀘𑀺𑀢𑁆𑀢𑀁 𑀯𑀺𑀫𑀼𑀘𑁆𑀘𑀺 𑀫𑁂”𑀢𑀺𑁇_  


---

126\. …  𑀲𑀻𑀳𑀸 𑀣𑁂𑀭𑀻… 𑁇



[Go to previous page (5.2 Vimalātherīgāthā)](5.2.md) / [Go to parent page (5 Pañcakanipāta)](../5.md) / [Go to next page (5.4 Sundarīnandātherīgāthā)](5.4.md)


