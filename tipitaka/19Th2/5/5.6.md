
[Home](/) / [19Th2 Therīgāthāpāḷi](../../19Th2.md) / [5 Pañcakanipāta](../5.md)

# 5.6 Mittākāḷītherīgāthā

* Pañcakanipāta

* Mittākāḷītherīgāthā

(92.)

139\. _“Saddhāya pabbajitvāna,_  
_agārasmānagāriyaṃ;_  
_Vicariṃhaṃ tena tena,_  
_lābhasakkāraussukā._  


(93.)

140\. _Riñcitvā paramaṃ atthaṃ,_  
_hīnamatthaṃ asevihaṃ;_  
_Kilesānaṃ vasaṃ gantvā,_  
_sāmaññatthaṃ na bujjhihaṃ._  


(94.)

141\. _Tassā me ahu saṃvego,_  
_nisinnāya vihārake;_  
_Ummaggapaṭipannāmhi,_  
_taṇhāya vasamāgatā._  


(95.)

142\. _Appakaṃ jīvitaṃ mayhaṃ,_  
_jarā byādhi ca maddati;_  
_Purāyaṃ bhijjati kāyo,_  
_na me kālo pamajjituṃ._  


(96.)

143\. _Yathābhūtamavekkhantī,_  
_khandhānaṃ udayabbayaṃ;_  
_Vimuttacittā uṭṭhāsiṃ,_  
_kataṃ buddhassa sāsanan”ti._  


---

144\. …  Mittā kāḷī therī… .



[Go to previous page (5.5 Nanduttarātherīgāthā)](5.5.md) / [Go to parent page (5 Pañcakanipāta)](../5.md) / [Go to next page (5.7 Sakulātherīgāthā)](5.7.md)


