
[Home](/) / [19Th2 Therīgāthāpāḷi](/tipitaka/19Th2.md) / [5 Pañcakanipāta](/tipitaka/19Th2/5.md)

# 𑁫𑁇𑁧𑁧 𑀢𑀺𑀁𑀲𑀫𑀢𑁆𑀢𑀸𑀣𑁂𑀭𑀻𑀕𑀸𑀣𑀸

### 𑀧𑀜𑁆𑀘𑀓𑀦𑀺𑀧𑀸𑀢

### 𑀢𑀺𑀁𑀲𑀫𑀢𑁆𑀢𑀸𑀣𑁂𑀭𑀻𑀕𑀸𑀣𑀸

(117.)

169\. _“𑀫𑀼𑀲𑀮𑀸𑀦𑀺 𑀕𑀳𑁂𑀢𑁆𑀯𑀸𑀦,_  
_𑀥𑀜𑁆𑀜𑀁 𑀓𑁄𑀝𑁆𑀝𑁂𑀦𑁆𑀢𑀺 𑀫𑀸𑀡𑀯𑀸;_  
_𑀧𑀼𑀢𑁆𑀢𑀤𑀸𑀭𑀸𑀦𑀺 𑀧𑁄𑀲𑁂𑀦𑁆𑀢𑀸,_  
_𑀥𑀦𑀁 𑀯𑀺𑀦𑁆𑀤𑀦𑁆𑀢𑀺 𑀫𑀸𑀡𑀯𑀸𑁇_  


(118.)

170\. _𑀓𑀭𑁄𑀣 𑀩𑀼𑀤𑁆𑀥𑀲𑀸𑀲𑀦𑀁,_  
_𑀬𑀁 𑀓𑀢𑁆𑀯𑀸 𑀦𑀸𑀦𑀼𑀢𑀧𑁆𑀧𑀢𑀺;_  
_𑀔𑀺𑀧𑁆𑀧𑀁 𑀧𑀸𑀤𑀸𑀦𑀺 𑀥𑁄𑀯𑀺𑀢𑁆𑀯𑀸,_  
_𑀏𑀓𑀫𑀦𑁆𑀢𑁂 𑀦𑀺𑀲𑀻𑀤𑀣;_  
_𑀘𑁂𑀢𑁄𑀲𑀫𑀣𑀫𑀦𑀼𑀬𑀼𑀢𑁆𑀢𑀸,_  
_𑀓𑀭𑁄𑀣 𑀩𑀼𑀤𑁆𑀥𑀲𑀸𑀲𑀦𑀁”𑁇_  


(119.)

171\. _𑀢𑀲𑁆𑀲𑀸 𑀢𑀸 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀧𑀝𑀸𑀘𑀸𑀭𑀸𑀬 𑀲𑀸𑀲𑀦𑀁;_  
_𑀧𑀸𑀤𑁂 𑀧𑀓𑁆𑀔𑀸𑀮𑀬𑀺𑀢𑁆𑀯𑀸𑀦,_  
_𑀏𑀓𑀫𑀦𑁆𑀢𑀁 𑀉𑀧𑀸𑀯𑀺𑀲𑀼𑀁;_  
_𑀘𑁂𑀢𑁄𑀲𑀫𑀣𑀫𑀦𑀼𑀬𑀼𑀢𑁆𑀢𑀸,_  
_𑀅𑀓𑀁𑀲𑀼 𑀩𑀼𑀤𑁆𑀥𑀲𑀸𑀲𑀦𑀁𑁇_  


(120.)

172\. _𑀭𑀢𑁆𑀢𑀺𑀬𑀸 𑀧𑀼𑀭𑀺𑀫𑁂 𑀬𑀸𑀫𑁂,_  
_𑀧𑀼𑀩𑁆𑀩𑀚𑀸𑀢𑀺𑀫𑀦𑀼𑀲𑁆𑀲𑀭𑀼𑀁;_  
_𑀭𑀢𑁆𑀢𑀺𑀬𑀸 𑀫𑀚𑁆𑀛𑀺𑀫𑁂 𑀬𑀸𑀫𑁂,_  
_𑀤𑀺𑀩𑁆𑀩𑀘𑀓𑁆𑀔𑀼𑀁 𑀯𑀺𑀲𑁄𑀥𑀬𑀼𑀁;_  
_𑀭𑀢𑁆𑀢𑀺𑀬𑀸 𑀧𑀘𑁆𑀙𑀺𑀫𑁂 𑀬𑀸𑀫𑁂,_  
_𑀢𑀫𑁄𑀔𑀦𑁆𑀥𑀁 𑀧𑀤𑀸𑀮𑀬𑀼𑀁𑁇_  


(121.)

173\. _𑀉𑀝𑁆𑀞𑀸𑀬 𑀧𑀸𑀤𑁂 𑀯𑀦𑁆𑀤𑀺𑀁𑀲𑀼,_  
_“𑀓𑀢𑀸 𑀢𑁂 𑀅𑀦𑀼𑀲𑀸𑀲𑀦𑀻;_  
_𑀇𑀦𑁆𑀤𑀁𑀯 𑀤𑁂𑀯𑀸 𑀢𑀺𑀤𑀲𑀸,_  
_𑀲𑀗𑁆𑀕𑀸𑀫𑁂 𑀅𑀧𑀭𑀸𑀚𑀺𑀢𑀁;_  
_𑀧𑀼𑀭𑀓𑁆𑀔𑀢𑁆𑀯𑀸 𑀯𑀺𑀳𑀲𑁆𑀲𑀸𑀫,_  
_𑀢𑁂𑀯𑀺𑀚𑁆𑀚𑀸𑀫𑁆𑀳 𑀅𑀦𑀸𑀲𑀯𑀸”𑀢𑀺𑁇_  


174\. 𑀇𑀢𑁆𑀣𑀁 𑀲𑀼𑀤𑀁 𑀢𑀺𑀁𑀲𑀫𑀢𑁆𑀢𑀸 𑀣𑁂𑀭𑀻 𑀪𑀺𑀓𑁆𑀔𑀼𑀦𑀺𑀬𑁄 𑀧𑀝𑀸𑀘𑀸𑀭𑀸𑀬 𑀲𑀦𑁆𑀢𑀺𑀓𑁂 𑀅𑀜𑁆𑀜𑀁 𑀩𑁆𑀬𑀸𑀓𑀭𑀺𑀁𑀲𑀽𑀢𑀺𑁇

[Go to previous page (5.10 Paṭācārātherīgāthā)](/tipitaka/19Th2/5/5.10.md) / [Go to parent page (5 Pañcakanipāta)](/tipitaka/19Th2/5.md) / [Go to next page (5.12 Candātherīgāthā)](/tipitaka/19Th2/5/5.12.md)


