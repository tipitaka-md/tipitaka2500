
[Home](/) / [19Th2 Therīgāthāpāḷi](../../19Th2.md) / [6 Chakkanipāta](../6.md)

# 𑁬𑁇𑁬 𑀫𑀳𑀸𑀧𑀚𑀸𑀧𑀢𑀺𑀕𑁄𑀢𑀫𑀻𑀣𑁂𑀭𑀻𑀕𑀸𑀣𑀸

* 𑀙𑀓𑁆𑀓𑀦𑀺𑀧𑀸𑀢

* 𑀫𑀳𑀸𑀧𑀚𑀸𑀧𑀢𑀺𑀕𑁄𑀢𑀫𑀻𑀣𑁂𑀭𑀻𑀕𑀸𑀣𑀸

(157.)

217\. _“𑀩𑀼𑀤𑁆𑀥 𑀯𑀻𑀭 𑀦𑀫𑁄 𑀢𑁆𑀬𑀢𑁆𑀣𑀼,_  
_𑀲𑀩𑁆𑀩𑀲𑀢𑁆𑀢𑀸𑀦𑀫𑀼𑀢𑁆𑀢𑀫;_  
_𑀬𑁄 𑀫𑀁 𑀤𑀼𑀓𑁆𑀔𑀸 𑀧𑀫𑁄𑀘𑁂𑀲𑀺,_  
_𑀅𑀜𑁆𑀜𑀜𑁆𑀘 𑀩𑀳𑀼𑀓𑀁 𑀚𑀦𑀁𑁇_  


(158.)

218\. _𑀲𑀩𑁆𑀩𑀤𑀼𑀓𑁆𑀔𑀁 𑀧𑀭𑀺𑀜𑁆𑀜𑀸𑀢𑀁,_  
_𑀳𑁂𑀢𑀼𑀢𑀡𑁆𑀳𑀸 𑀯𑀺𑀲𑁄𑀲𑀺𑀢𑀸;_  
_𑀪𑀸𑀯𑀺𑀢𑁄 𑀅𑀝𑁆𑀞𑀗𑁆𑀕𑀺𑀓𑁄 𑀫𑀕𑁆𑀕𑁄,_  
_𑀦𑀺𑀭𑁄𑀥𑁄 𑀨𑀼𑀲𑀺𑀢𑁄 𑀫𑀬𑀸𑁇_  


(159.)

219\. _𑀫𑀸𑀢𑀸 𑀧𑀼𑀢𑁆𑀢𑁄 𑀧𑀺𑀢𑀸 𑀪𑀸𑀢𑀸,_  
_𑀅𑀬𑁆𑀬𑀓𑀸 𑀘 𑀧𑀼𑀭𑁂 𑀅𑀳𑀼𑀁;_  
_𑀬𑀣𑀸𑀪𑀼𑀘𑁆𑀘𑀫𑀚𑀸𑀦𑀦𑁆𑀢𑀻,_  
_𑀲𑀁𑀲𑀭𑀺𑀁𑀳𑀁 𑀅𑀦𑀺𑀩𑁆𑀩𑀺𑀲𑀁𑁇_  


(160.)

220\. _𑀤𑀺𑀝𑁆𑀞𑁄 𑀳𑀺 𑀫𑁂 𑀲𑁄 𑀪𑀕𑀯𑀸,_  
_𑀅𑀦𑁆𑀢𑀺𑀫𑁄𑀬𑀁 𑀲𑀫𑀼𑀲𑁆𑀲𑀬𑁄;_  
_𑀯𑀺𑀓𑁆𑀔𑀻𑀡𑁄 𑀚𑀸𑀢𑀺𑀲𑀁𑀲𑀸𑀭𑁄,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄𑁇_  


(161.)

221\. _𑀆𑀭𑀤𑁆𑀥𑀯𑀻𑀭𑀺𑀬𑁂 𑀧𑀳𑀺𑀢𑀢𑁆𑀢𑁂,_  
_𑀦𑀺𑀘𑁆𑀘𑀁 𑀤𑀍𑀳𑀧𑀭𑀓𑁆𑀓𑀫𑁂;_  
_𑀲𑀫𑀕𑁆𑀕𑁂 𑀲𑀸𑀯𑀓𑁂 𑀧𑀲𑁆𑀲𑁂,_  
_𑀏𑀲𑀸 𑀩𑀼𑀤𑁆𑀥𑀸𑀦 𑀯𑀦𑁆𑀤𑀦𑀸𑁇_  


(162.)

222\. _𑀩𑀳𑀽𑀦𑀁 𑀯𑀢 𑀅𑀢𑁆𑀣𑀸𑀬,_  
_𑀫𑀸𑀬𑀸 𑀚𑀦𑀬𑀺 𑀕𑁄𑀢𑀫𑀁;_  
_𑀩𑁆𑀬𑀸𑀥𑀺𑀫𑀭𑀡𑀢𑀼𑀦𑁆𑀦𑀸𑀦𑀁,_  
_𑀤𑀼𑀓𑁆𑀔𑀓𑁆𑀔𑀦𑁆𑀥𑀁 𑀩𑁆𑀬𑀧𑀸𑀦𑀼𑀤𑀻”𑀢𑀺𑁇_  


---

223\. …  𑀫𑀳𑀸𑀧𑀚𑀸𑀧𑀢𑀺𑀕𑁄𑀢𑀫𑀻 𑀣𑁂𑀭𑀻… 𑁇



[Go to previous page (6.5 Anopamātherīgāthā)](6.5.md) / [Go to parent page (6 Chakkanipāta)](../6.md) / [Go to next page (6.7 Guttātherīgāthā)](6.7.md)


