
[Home](/) / [19Th2 Therīgāthāpāḷi](...md) / [6 Chakkanipāta](../19Th2/6.md)

# 𑁬𑁇𑁮 𑀯𑀺𑀚𑀬𑀸𑀣𑁂𑀭𑀻𑀕𑀸𑀣𑀸

* 𑀙𑀓𑁆𑀓𑀦𑀺𑀧𑀸𑀢

* 𑀯𑀺𑀚𑀬𑀸𑀣𑁂𑀭𑀻𑀕𑀸𑀣𑀸

(169.)

231\. _“𑀘𑀢𑀼𑀓𑁆𑀔𑀢𑁆𑀢𑀼𑀁 𑀧𑀜𑁆𑀘𑀓𑁆𑀔𑀢𑁆𑀢𑀼𑀁,_  
_𑀯𑀺𑀳𑀸𑀭𑀸 𑀉𑀧𑀦𑀺𑀓𑁆𑀔𑀫𑀺𑀁;_  
_𑀅𑀮𑀤𑁆𑀥𑀸 𑀘𑁂𑀢𑀲𑁄 𑀲𑀦𑁆𑀢𑀺𑀁,_  
_𑀘𑀺𑀢𑁆𑀢𑁂 𑀅𑀯𑀲𑀯𑀢𑁆𑀢𑀺𑀦𑀻𑁇_  


(170.)

232\. _𑀪𑀺𑀓𑁆𑀔𑀼𑀦𑀺𑀁 𑀉𑀧𑀲𑀗𑁆𑀓𑀫𑁆𑀫,_  
_𑀲𑀓𑁆𑀓𑀘𑁆𑀘𑀁 𑀧𑀭𑀺𑀧𑀼𑀘𑁆𑀙𑀳𑀁;_  
_𑀲𑀸 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀥𑀸𑀢𑀼𑀆𑀬𑀢𑀦𑀸𑀦𑀺 𑀘𑁇_  


(171.)

233\. _𑀘𑀢𑁆𑀢𑀸𑀭𑀺 𑀅𑀭𑀺𑀬𑀲𑀘𑁆𑀘𑀸𑀦𑀺,_  
_𑀇𑀦𑁆𑀤𑁆𑀭𑀺𑀬𑀸𑀦𑀺 𑀩𑀮𑀸𑀦𑀺 𑀘;_  
_𑀩𑁄𑀚𑁆𑀛𑀗𑁆𑀕𑀝𑁆𑀞𑀗𑁆𑀕𑀺𑀓𑀁 𑀫𑀕𑁆𑀕𑀁,_  
_𑀉𑀢𑁆𑀢𑀫𑀢𑁆𑀣𑀲𑁆𑀲 𑀧𑀢𑁆𑀢𑀺𑀬𑀸𑁇_  


(172.)

234\. _𑀢𑀲𑁆𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀓𑀭𑁄𑀦𑁆𑀢𑀻 𑀅𑀦𑀼𑀲𑀸𑀲𑀦𑀺𑀁;_  
_𑀭𑀢𑁆𑀢𑀺𑀬𑀸 𑀧𑀼𑀭𑀺𑀫𑁂 𑀬𑀸𑀫𑁂,_  
_𑀧𑀼𑀩𑁆𑀩𑀚𑀸𑀢𑀺𑀫𑀦𑀼𑀲𑁆𑀲𑀭𑀺𑀁𑁇_  


(173.)

235\. _𑀭𑀢𑁆𑀢𑀺𑀬𑀸 𑀫𑀚𑁆𑀛𑀺𑀫𑁂 𑀬𑀸𑀫𑁂,_  
_𑀤𑀺𑀩𑁆𑀩𑀘𑀓𑁆𑀔𑀼𑀁 𑀯𑀺𑀲𑁄𑀥𑀬𑀺𑀁;_  
_𑀭𑀢𑁆𑀢𑀺𑀬𑀸 𑀧𑀘𑁆𑀙𑀺𑀫𑁂 𑀬𑀸𑀫𑁂,_  
_𑀢𑀫𑁄𑀔𑀦𑁆𑀥𑀁 𑀧𑀤𑀸𑀮𑀬𑀺𑀁𑁇_  


(174.)

236\. _𑀧𑀻𑀢𑀺𑀲𑀼𑀔𑁂𑀦 𑀘 𑀓𑀸𑀬𑀁,_  
_𑀨𑀭𑀺𑀢𑁆𑀯𑀸 𑀯𑀺𑀳𑀭𑀺𑀁 𑀢𑀤𑀸;_  
_𑀲𑀢𑁆𑀢𑀫𑀺𑀬𑀸 𑀧𑀸𑀤𑁂 𑀧𑀲𑀸𑀭𑁂𑀲𑀺𑀁,_  
_𑀢𑀫𑁄𑀔𑀦𑁆𑀥𑀁 𑀧𑀤𑀸𑀮𑀺𑀬𑀸”𑀢𑀺𑁇_  


---

237\. …  𑀯𑀺𑀚𑀬𑀸 𑀣𑁂𑀭𑀻… 𑁇



---

238\. 𑀙𑀓𑁆𑀓𑀦𑀺𑀧𑀸𑀢𑁄 𑀦𑀺𑀝𑁆𑀞𑀺𑀢𑁄𑁇



[Go to previous page (6.7 Guttātherīgāthā)](6.7.md) / [Go to parent page (6 Chakkanipāta)](../19Th2/6.md) / [Go to next page (7 Sattakanipāta)](../7.md)


