
[Home](/) / [19Th2 Therīgāthāpāḷi](...md) / [6 Chakkanipāta](../19Th2/6.md)

# 𑁬𑁇𑁧 𑀧𑀜𑁆𑀘𑀲𑀢𑀫𑀢𑁆𑀢𑀸𑀣𑁂𑀭𑀻𑀕𑀸𑀣𑀸

* 𑀙𑀓𑁆𑀓𑀦𑀺𑀧𑀸𑀢

* 𑀧𑀜𑁆𑀘𑀲𑀢𑀫𑀢𑁆𑀢𑀸𑀣𑁂𑀭𑀻𑀕𑀸𑀣𑀸

(127.)

182\. _“𑀬𑀲𑁆𑀲 𑀫𑀕𑁆𑀕𑀁 𑀦 𑀚𑀸𑀦𑀸𑀲𑀺,_  
_𑀆𑀕𑀢𑀲𑁆𑀲 𑀕𑀢𑀲𑁆𑀲 𑀯𑀸;_  
_𑀢𑀁 𑀓𑀼𑀢𑁄 𑀘𑀸𑀕𑀢𑀁 𑀲𑀢𑁆𑀢𑀁,_  
_‘𑀫𑀫 𑀧𑀼𑀢𑁆𑀢𑁄’𑀢𑀺 𑀭𑁄𑀤𑀲𑀺𑁇_  


(128.)

183\. _𑀫𑀕𑁆𑀕𑀜𑁆𑀘 𑀔𑁄𑀲𑁆𑀲 𑀚𑀸𑀦𑀸𑀲𑀺,_  
_𑀆𑀕𑀢𑀲𑁆𑀲 𑀕𑀢𑀲𑁆𑀲 𑀯𑀸;_  
_𑀦 𑀦𑀁 𑀲𑀫𑀦𑀼𑀲𑁄𑀘𑁂𑀲𑀺,_  
_𑀏𑀯𑀁𑀥𑀫𑁆𑀫𑀸 𑀳𑀺 𑀧𑀸𑀡𑀺𑀦𑁄𑁇_  


(129.)

184\. _𑀅𑀬𑀸𑀘𑀺𑀢𑁄 𑀢𑀢𑀸𑀕𑀘𑁆𑀙𑀺,_  
_𑀦𑀸𑀦𑀼𑀜𑁆𑀜𑀸𑀢𑁄 𑀇𑀢𑁄 𑀕𑀢𑁄;_  
_𑀓𑀼𑀢𑁄𑀘𑀺 𑀦𑀽𑀦 𑀆𑀕𑀦𑁆𑀢𑁆𑀯𑀸,_  
_𑀯𑀲𑀺𑀢𑁆𑀯𑀸 𑀓𑀢𑀺𑀧𑀸𑀳𑀓𑀁;_  
_𑀇𑀢𑁄𑀧𑀺 𑀅𑀜𑁆𑀜𑁂𑀦 𑀕𑀢𑁄,_  
_𑀢𑀢𑁄𑀧𑀜𑁆𑀜𑁂𑀦 𑀕𑀘𑁆𑀙𑀢𑀺𑁇_  


(130.)

185\. _𑀧𑁂𑀢𑁄 𑀫𑀦𑀼𑀲𑁆𑀲𑀭𑀽𑀧𑁂𑀦,_  
_𑀲𑀁𑀲𑀭𑀦𑁆𑀢𑁄 𑀕𑀫𑀺𑀲𑁆𑀲𑀢𑀺;_  
_𑀬𑀣𑀸𑀕𑀢𑁄 𑀢𑀣𑀸 𑀕𑀢𑁄,_  
_𑀓𑀸 𑀢𑀢𑁆𑀣 𑀧𑀭𑀺𑀤𑁂𑀯𑀦𑀸”𑁇_  


(131.)

186\. _“𑀅𑀩𑁆𑀩𑀳𑀻 𑀯𑀢 𑀫𑁂 𑀲𑀮𑁆𑀮𑀁,_  
_𑀤𑀼𑀤𑁆𑀤𑀲𑀁 𑀳𑀤𑀬𑀲𑁆𑀲𑀺𑀢𑀁;_  
_𑀬𑀸 𑀫𑁂 𑀲𑁄𑀓𑀧𑀭𑁂𑀢𑀸𑀬,_  
_𑀧𑀼𑀢𑁆𑀢𑀲𑁄𑀓𑀁 𑀩𑁆𑀬𑀧𑀸𑀦𑀼𑀤𑀺𑁇_  


(132.)

187\. _𑀲𑀸𑀚𑁆𑀚 𑀅𑀩𑁆𑀩𑀽𑀍𑀳𑀲𑀮𑁆𑀮𑀸𑀳𑀁,_  
_𑀦𑀺𑀘𑁆𑀙𑀸𑀢𑀸 𑀧𑀭𑀺𑀦𑀺𑀩𑁆𑀩𑀼𑀢𑀸;_  
_𑀩𑀼𑀤𑁆𑀥𑀁 𑀥𑀫𑁆𑀫𑀜𑁆𑀘 𑀲𑀁𑀖𑀜𑁆𑀘,_  
_𑀉𑀧𑁂𑀫𑀺 𑀲𑀭𑀡𑀁 𑀫𑀼𑀦𑀺𑀁”𑁇_  


188\. 𑀇𑀢𑁆𑀣𑀁 𑀲𑀼𑀤𑀁 𑀧𑀜𑁆𑀘𑀲𑀢𑀫𑀢𑁆𑀢𑀸 𑀣𑁂𑀭𑀻 𑀪𑀺𑀓𑁆𑀔𑀼𑀦𑀺𑀬𑁄…𑀧𑁂… 𑁇

[Go to previous page (6 Chakkanipāta)](../19Th2/6.md) / [Go to parent page (6 Chakkanipāta)](../19Th2/6.md) / [Go to next page (6.2 Vāseṭṭhītherīgāthā)](6.2.md)


