
[Home](/) / [19Th2 Therīgāthāpāḷi](../../19Th2.md) / [6 Chakkanipāta](../6.md)

# 𑁬𑁇𑁨 𑀯𑀸𑀲𑁂𑀝𑁆𑀞𑀻𑀣𑁂𑀭𑀻𑀕𑀸𑀣𑀸

* 𑀙𑀓𑁆𑀓𑀦𑀺𑀧𑀸𑀢

* 𑀯𑀸𑀲𑁂𑀝𑁆𑀞𑀻𑀣𑁂𑀭𑀻𑀕𑀸𑀣𑀸

(133.)

189\. _“𑀧𑀼𑀢𑁆𑀢𑀲𑁄𑀓𑁂𑀦𑀳𑀁 𑀅𑀝𑁆𑀝𑀸,_  
_𑀔𑀺𑀢𑁆𑀢𑀘𑀺𑀢𑁆𑀢𑀸 𑀯𑀺𑀲𑀜𑁆𑀜𑀺𑀦𑀻;_  
_𑀦𑀕𑁆𑀕𑀸 𑀧𑀓𑀺𑀡𑁆𑀡𑀓𑁂𑀲𑀻 𑀘,_  
_𑀢𑁂𑀦 𑀢𑁂𑀦 𑀯𑀺𑀘𑀸𑀭𑀺𑀳𑀁𑁇_  


(134.)

190\. _𑀯𑀻𑀣𑀺 𑀲𑀗𑁆𑀓𑀸𑀭𑀓𑀽𑀝𑁂𑀲𑀼,_  
_𑀲𑀼𑀲𑀸𑀦𑁂 𑀭𑀣𑀺𑀬𑀸𑀲𑀼 𑀘;_  
_𑀅𑀘𑀭𑀺𑀁 𑀢𑀻𑀡𑀺 𑀯𑀲𑁆𑀲𑀸𑀦𑀺,_  
_𑀔𑀼𑀧𑁆𑀧𑀺𑀧𑀸𑀲𑀸𑀲𑀫𑀧𑁆𑀧𑀺𑀢𑀸𑁇_  


(135.)

191\. _𑀅𑀣𑀤𑁆𑀤𑀲𑀸𑀲𑀺𑀁 𑀲𑀼𑀕𑀢𑀁,_  
_𑀦𑀕𑀭𑀁 𑀫𑀺𑀣𑀺𑀮𑀁 𑀧𑀢𑀺;_  
_𑀅𑀤𑀦𑁆𑀢𑀸𑀦𑀁 𑀤𑀫𑁂𑀢𑀸𑀭𑀁,_  
_𑀲𑀫𑁆𑀩𑀼𑀤𑁆𑀥𑀫𑀓𑀼𑀢𑁄𑀪𑀬𑀁𑁇_  


(136.)

192\. _𑀲𑀘𑀺𑀢𑁆𑀢𑀁 𑀧𑀝𑀺𑀮𑀤𑁆𑀥𑀸𑀦,_  
_𑀯𑀦𑁆𑀤𑀺𑀢𑁆𑀯𑀸𑀦 𑀉𑀧𑀸𑀯𑀺𑀲𑀺𑀁;_  
_𑀲𑁄 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀅𑀦𑀼𑀓𑀫𑁆𑀧𑀸𑀬 𑀕𑁄𑀢𑀫𑁄𑁇_  


(137.)

193\. _𑀢𑀲𑁆𑀲 𑀥𑀫𑁆𑀫𑀁 𑀲𑀼𑀡𑀺𑀢𑁆𑀯𑀸𑀦,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁;_  
_𑀬𑀼𑀜𑁆𑀚𑀦𑁆𑀢𑀻 𑀲𑀢𑁆𑀣𑀼𑀯𑀘𑀦𑁂,_  
_𑀲𑀘𑁆𑀙𑀸𑀓𑀸𑀲𑀺𑀁 𑀧𑀤𑀁 𑀲𑀺𑀯𑀁𑁇_  


(138.)

194\. _𑀲𑀩𑁆𑀩𑁂 𑀲𑁄𑀓𑀸 𑀲𑀫𑀼𑀘𑁆𑀙𑀺𑀦𑁆𑀦𑀸,_  
_𑀧𑀳𑀻𑀦𑀸 𑀏𑀢𑀤𑀦𑁆𑀢𑀺𑀓𑀸;_  
_𑀧𑀭𑀺𑀜𑁆𑀜𑀸𑀢𑀸 𑀳𑀺 𑀫𑁂 𑀯𑀢𑁆𑀣𑀽,_  
_𑀬𑀢𑁄 𑀲𑁄𑀓𑀸𑀦 𑀲𑀫𑁆𑀪𑀯𑁄”𑀢𑀺𑁇_  


---

195\. …  𑀯𑀸𑀲𑁂𑀝𑁆𑀞𑀻 𑀣𑁂𑀭𑀻… 𑁇



[Go to previous page (6.1 Pañcasatamattātherīgāthā)](6.1.md) / [Go to parent page (6 Chakkanipāta)](../6.md) / [Go to next page (6.3 Khemātherīgāthā)](6.3.md)


