
[Home](/) / [19Th2 Therīgāthāpāḷi](../../19Th2.md) / [4 Catukkanipāta](../4.md)

# 4.1 Bhaddākāpilānītherīgāthā

* Catukkanipāta

* Bhaddākāpilānītherīgāthā

(63.)

103\. _“Putto buddhassa dāyādo,_  
_kassapo susamāhito;_  
_Pubbenivāsaṃ yovedi,_  
_saggāpāyañca passati._  


(64.)

104\. _Atho jātikkhayaṃ patto,_  
_abhiññāvosito muni;_  
_Etāhi tīhi vijjāhi,_  
_tevijjo hoti brāhmaṇo._  


(65.)

105\. _Tatheva bhaddā kāpilānī,_  
_tevijjā maccuhāyinī;_  
_Dhāreti antimaṃ dehaṃ,_  
_jetvā māraṃ savāhiniṃ._  


(66.)

106\. _Disvā ādīnavaṃ loke,_  
_ubho pabbajitā mayaṃ;_  
_Tyamha khīṇāsavā dantā,_  
_sītibhūtamha nibbutā”ti._  


---

107\. …  Bhaddā kāpilānī therī… .



---

108\. Catukkanipāto niṭṭhito.



[Go to previous page (4 Catukkanipāta)](../4.md) / [Go to parent page (4 Catukkanipāta)](../4.md) / [Go to next page (5 Pañcakanipāta)](../5.md)


