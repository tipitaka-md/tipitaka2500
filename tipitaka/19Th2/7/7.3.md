
[Home](/) / [19Th2 Therīgāthāpāḷi](../../19Th2.md) / [7 Sattakanipāta](../7.md)

# 7.3 Upacālātherīgāthā

* Sattakanipāta

* Upacālātherīgāthā

(189.)

255\. _“Satimatī cakkhumatī,_  
_bhikkhunī bhāvitindriyā;_  
_Paṭivijjhi padaṃ santaṃ,_  
_akāpurisasevitaṃ”._  


(190.)

256\. _“Kiṃ nu jātiṃ na rocesi,_  
_jāto kāmāni bhuñjati;_  
_Bhuñjāhi kāmaratiyo,_  
_māhu pacchānutāpinī”._  


(191.)

257\. _“Jātassa maraṇaṃ hoti,_  
_hatthapādāna chedanaṃ;_  
_Vadhabandhapariklesaṃ,_  
_jāto dukkhaṃ nigacchati._  


(192.)

258\. _Atthi sakyakule jāto,_  
_sambuddho aparājito;_  
_So me dhammamadesesi,_  
_jātiyā samatikkamaṃ._  


(193.)

259\. _Dukkhaṃ dukkhasamuppādaṃ,_  
_dukkhassa ca atikkamaṃ;_  
_Ariyaṃ caṭṭhaṅgikaṃ maggaṃ,_  
_dukkhūpasamagāminaṃ._  


(194.)

260\. _Tassāhaṃ vacanaṃ sutvā,_  
_vihariṃ sāsane ratā;_  
_Tisso vijjā anuppattā,_  
_kataṃ buddhassa sāsanaṃ._  


(195.)

261\. _Sabbattha vihatā nandī,_  
_tamokhandho padālito;_  
_Evaṃ jānāhi pāpima,_  
_nihato tvamasi antaka”._  


---

262\. …  Upacālā therī… .



---

263\. Sattakanipāto niṭṭhito.



[Go to previous page (7.2 Cālātherīgāthā)](7.2.md) / [Go to parent page (7 Sattakanipāta)](../7.md) / [Go to next page (8 Aṭṭhakanipāta)](../8.md)


