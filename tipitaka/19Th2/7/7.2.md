
[Home](/) / [19Th2 Therīgāthāpāḷi](../../19Th2.md) / [7 Sattakanipāta](../7.md)

# 𑁭𑁇𑁨 𑀘𑀸𑀮𑀸𑀣𑁂𑀭𑀻𑀕𑀸𑀣𑀸

### 𑀲𑀢𑁆𑀢𑀓𑀦𑀺𑀧𑀸𑀢

### 𑀘𑀸𑀮𑀸𑀣𑁂𑀭𑀻𑀕𑀸𑀣𑀸

(182.)

247\. _“𑀲𑀢𑀺𑀁 𑀉𑀧𑀝𑁆𑀞𑀧𑁂𑀢𑁆𑀯𑀸𑀦,_  
_𑀪𑀺𑀓𑁆𑀔𑀼𑀦𑀻 𑀪𑀸𑀯𑀺𑀢𑀺𑀦𑁆𑀤𑁆𑀭𑀺𑀬𑀸;_  
_𑀧𑀝𑀺𑀯𑀺𑀚𑁆𑀛𑀺 𑀧𑀤𑀁 𑀲𑀦𑁆𑀢𑀁,_  
_𑀲𑀗𑁆𑀔𑀸𑀭𑀽𑀧𑀲𑀫𑀁 𑀲𑀼𑀔𑀁”𑁇_  


(183.)

248\. _“𑀓𑀁 𑀦𑀼 𑀉𑀤𑁆𑀤𑀺𑀲𑁆𑀲 𑀫𑀼𑀡𑁆𑀟𑀸𑀲𑀺,_  
_𑀲𑀫𑀡𑀻 𑀯𑀺𑀬 𑀤𑀺𑀲𑁆𑀲𑀲𑀺;_  
_𑀦 𑀘 𑀭𑁄𑀘𑁂𑀲𑀺 𑀧𑀸𑀲𑀡𑁆𑀟𑁂,_  
_𑀓𑀺𑀫𑀺𑀤𑀁 𑀘𑀭𑀲𑀺 𑀫𑁄𑀫𑀼𑀳𑀸”𑁇_  


(184.)

249\. _“𑀇𑀢𑁄 𑀩𑀳𑀺𑀤𑁆𑀥𑀸 𑀧𑀸𑀲𑀡𑁆𑀟𑀸,_  
_𑀤𑀺𑀝𑁆𑀞𑀺𑀬𑁄 𑀉𑀧𑀦𑀺𑀲𑁆𑀲𑀺𑀢𑀸;_  
_𑀦 𑀢𑁂 𑀥𑀫𑁆𑀫𑀁 𑀯𑀺𑀚𑀸𑀦𑀦𑁆𑀢𑀺,_  
_𑀦 𑀢𑁂 𑀥𑀫𑁆𑀫𑀲𑁆𑀲 𑀓𑁄𑀯𑀺𑀤𑀸𑁇_  


(185.)

250\. _𑀅𑀢𑁆𑀣𑀺 𑀲𑀓𑁆𑀬𑀓𑀼𑀮𑁂 𑀚𑀸𑀢𑁄,_  
_𑀩𑀼𑀤𑁆𑀥𑁄 𑀅𑀧𑁆𑀧𑀝𑀺𑀧𑀼𑀕𑁆𑀕𑀮𑁄;_  
_𑀲𑁄 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀤𑀺𑀝𑁆𑀞𑀻𑀦𑀁 𑀲𑀫𑀢𑀺𑀓𑁆𑀓𑀫𑀁𑁇_  


(186.)

251\. _𑀤𑀼𑀓𑁆𑀔𑀁 𑀤𑀼𑀓𑁆𑀔𑀲𑀫𑀼𑀧𑁆𑀧𑀸𑀤𑀁,_  
_𑀤𑀼𑀓𑁆𑀔𑀲𑁆𑀲 𑀘 𑀅𑀢𑀺𑀓𑁆𑀓𑀫𑀁;_  
_𑀅𑀭𑀺𑀬𑀁 𑀘𑀝𑁆𑀞𑀗𑁆𑀕𑀺𑀓𑀁 𑀫𑀕𑁆𑀕𑀁,_  
_𑀤𑀼𑀓𑁆𑀔𑀽𑀧𑀲𑀫𑀕𑀸𑀫𑀺𑀦𑀁𑁇_  


(187.)

252\. _𑀢𑀲𑁆𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀯𑀺𑀳𑀭𑀺𑀁 𑀲𑀸𑀲𑀦𑁂 𑀭𑀢𑀸;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(188.)

253\. _𑀲𑀩𑁆𑀩𑀢𑁆𑀣 𑀯𑀺𑀳𑀢𑀸 𑀦𑀦𑁆𑀤𑀻,_  
_𑀢𑀫𑁄𑀔𑀦𑁆𑀥𑁄 𑀧𑀤𑀸𑀮𑀺𑀢𑁄;_  
_𑀏𑀯𑀁 𑀚𑀸𑀦𑀸𑀳𑀺 𑀧𑀸𑀧𑀺𑀫,_  
_𑀦𑀺𑀳𑀢𑁄 𑀢𑁆𑀯𑀫𑀲𑀺 𑀅𑀦𑁆𑀢𑀓”𑁇_  


---

254\. …  𑀘𑀸𑀮𑀸 𑀣𑁂𑀭𑀻… 𑁇



[Go to previous page (7.1 Uttarātherīgāthā)](7.1.md) / [Go to parent page (7 Sattakanipāta)](../7.md) / [Go to next page (7.3 Upacālātherīgāthā)](7.3.md)


