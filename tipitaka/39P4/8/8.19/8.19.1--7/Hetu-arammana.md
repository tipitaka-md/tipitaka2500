
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../39P4.md) / [8 Tika, Saraṇaduka](../../../8.md) / [8.19 Atītārammaṇattika, Saraṇaduka](../../8.19.md) / [8.19.1--7 Paṭiccādivāra](../8.19.1--7.md)

# Hetu-ārammaṇa

* Tika, Saraṇaduka

* Atītārammaṇattika, Saraṇaduka

* Paṭiccādivāra

* Hetu-ārammaṇa

(60.)

1887\. Atītārammaṇaṃ saraṇaṃ dhammaṃ paṭicca atītārammaṇo saraṇo dhammo uppajjati hetupaccayā. (1)

1888\. Anāgatārammaṇaṃ saraṇaṃ dhammaṃ paṭicca anāgatārammaṇo saraṇo dhammo uppajjati hetupaccayā. (1)

1889\. Paccuppannārammaṇaṃ saraṇaṃ dhammaṃ paṭicca paccuppannārammaṇo saraṇo dhammo uppajjati hetupaccayā. (1) (Saṃkhittaṃ.)

1890\. Hetuyā tīṇi…pe…  avigate tīṇi. (Saṃkhittaṃ.)

1891\. (Sahajātavārampi…pe…  pañhāvārampi sabbattha vitthāretabbaṃ.)

(61.)

1892\. Atītārammaṇaṃ araṇaṃ dhammaṃ paṭicca atītārammaṇo araṇo dhammo uppajjati hetupaccayā. (1)

1893\. Anāgatārammaṇaṃ araṇaṃ dhammaṃ paṭicca anāgatārammaṇo araṇo dhammo uppajjati hetupaccayā. (1)

1894\. Paccuppannārammaṇaṃ araṇaṃ dhammaṃ paṭicca paccuppannārammaṇo araṇo dhammo uppajjati hetupaccayā. (1) (Saṃkhittaṃ.)

1895\. Hetuyā tīṇi…pe…  avigate tīṇi. (Saṃkhittaṃ.)

1896\. (Sahajātavārampi…pe…  sampayuttavārampi paṭiccavārasadisaṃ.)

(62.)

1897\. Atītārammaṇo araṇo dhammo atītārammaṇassa araṇassa dhammassa hetupaccayena paccayo. (1)

1898\. Anāgatārammaṇo araṇo dhammo anāgatārammaṇassa araṇassa dhammassa hetupaccayena paccayo. (1)

1899\. Paccuppannārammaṇo araṇo dhammo paccuppannārammaṇassa araṇassa dhammassa hetupaccayena paccayo. (1)

1900\. Atītārammaṇo araṇo dhammo atītārammaṇassa araṇassa dhammassa ārammaṇapaccayena paccayo. (Saṃkhittaṃ.)

(63.)

1901\. Hetuyā tīṇi, ārammaṇe nava, adhipatiyā…pe…  samanantare satta, sahajāte aññamaññe nissaye tīṇi, upanissaye nava, āsevane tīṇi, kamme nava, vipāke…pe…  sampayutte tīṇi…pe…  avigate tīṇi. (Saṃkhittaṃ.)

1902\. (Yathā kusalattike pañhāvāraṃ, evaṃ vitthāretabbaṃ.)

[Go to previous page (8.19.1--7 Paṭiccādivāra)](../8.19.1--7.md) / [Go to parent page (8.19.1--7 Paṭiccādivāra)](../8.19.1--7.md) / [Go to next page (8.20 Ajjhattattika, Saraṇaduka)](../../8.20.md)


