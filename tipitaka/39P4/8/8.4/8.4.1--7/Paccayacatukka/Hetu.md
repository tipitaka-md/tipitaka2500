---
title:  Hetu
path: /tipitaka/39P4/8/8.4/8.4.1--7/Paccayacatukka/Hetu
ref: 264389
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 8 Tika, Saraṇaduka
    link: /tipitaka/39P4/8
  - name: 8.4 Upādinnattika, Saraṇaduka
    link: /tipitaka/39P4/8/8.4
  - name: 8.4.1--7 Paṭiccādivāra
    link: /tipitaka/39P4/8/8.4/8.4.1--7
  - name: Paccayacatukka
    link: /tipitaka/39P4/8/8.4/8.4.1--7/Paccayacatukka
prevL: /tipitaka/39P4/8/8.4/8.4.1--7/Paccayacatukka
upL: /tipitaka/39P4/8/8.4/8.4.1--7/Paccayacatukka
nextL: /tipitaka/39P4/8/8.5
---

# Hetu

### Tika, Saraṇaduka

### Upādinnattika, Saraṇaduka

### Paṭiccādivāra

### Paccayacatukka

### Hetu

(13.)

1740. Anupādinnupādāniyaṃ saraṇaṃ dhammaṃ paṭicca anupādinnupādāniyo saraṇo dhammo uppajjati hetupaccayā. (Saṃkhittaṃ.)

1741. Hetuyā ekaṃ…pe…  avigate ekaṃ. (Saṃkhittaṃ.)

1742. (Sahajātavārepi…pe…  pañhāvārepi sabbattha ekaṃ.)

(14.)

1743. Upādinnupādāniyaṃ araṇaṃ dhammaṃ paṭicca upādinnupādāniyo araṇo dhammo uppajjati hetupaccayā…  tīṇi.

1744. Anupādinnupādāniyaṃ araṇaṃ dhammaṃ paṭicca anupādinnupādāniyo araṇo dhammo uppajjati hetupaccayā. (1)

1745. Anupādinnaanupādāniyaṃ araṇaṃ dhammaṃ paṭicca anupādinnaanupādāniyo araṇo dhammo uppajjati hetupaccayā…  tīṇi.

1746. Upādinnupādāniyaṃ araṇañca anupādinnupādāniyaṃ araṇañca dhammaṃ paṭicca anupādinnupādāniyo araṇo dhammo uppajjati hetupaccayā. (1)

1747. Anupādinnupādāniyaṃ araṇañca anupādinnaanupādāniyaṃ araṇañca dhammaṃ paṭicca anupādinnupādāniyo araṇo dhammo uppajjati hetupaccayā. (1) (Saṃkhittaṃ.)

(15.)

1748. Hetuyā nava, ārammaṇe tīṇi, adhipatiyā pañca…pe…  āsevane dve…pe…  vipāke nava…pe…  avigate nava. (Saṃkhittaṃ.)

1749. (Sahajātavārampi…pe…  sampayuttavārampi paṭiccavārasadisaṃ.)

(16.)

1750. Upādinnupādāniyo araṇo dhammo upādinnupādāniyassa araṇassa dhammassa hetupaccayena paccayo…  tīṇi.

1751. Anupādinnupādāniyo araṇo dhammo anupādinnupādāniyassa araṇassa dhammassa hetupaccayena paccayo. (1)

1752. Anupādinnaanupādāniyo araṇo dhammo anupādinnaanupādāniyassa araṇassa dhammassa hetupaccayena paccayo…  tīṇi. (Saṃkhittaṃ.)

(17.)

1753. Hetuyā satta, ārammaṇe cha, adhipatiyā pañca…pe…  nissaye ekādasa, upanissaye nava, purejāte satta, pacchājāte nava, āsevane dve, kamme aṭṭha, vipāke cha, āhāre dvādasa, indriye jhāne magge satta, sampayutte tīṇi, vippayutte dasa…pe…  avigate tevīsa. (Saṃkhittaṃ.)

1754. (Yathā kusalattike pañhāvāraṃ, evaṃ vitthāretabbaṃ.)


