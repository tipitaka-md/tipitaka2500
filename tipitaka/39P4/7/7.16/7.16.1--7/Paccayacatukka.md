---
title:  Paccayacatukka
path: /tipitaka/39P4/7/7.16/7.16.1--7/Paccayacatukka
ref: 261936
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 7 Kusalattika, Piṭṭhiduka
    link: /tipitaka/39P4/7
  - name: 7.16 Kusalattika, Saraṇaduka
    link: /tipitaka/39P4/7/7.16
  - name: 7.16.1--7 Paṭiccādivāra
    link: /tipitaka/39P4/7/7.16/7.16.1--7
prevL: /tipitaka/39P4/7/7.16/7.16.1--7
upL: /tipitaka/39P4/7/7.16/7.16.1--7
nextL: /tipitaka/39P4/8
---

# Paccayacatukka

### Kusalattika, Piṭṭhiduka

### Kusalattika, Saraṇaduka

### Paṭiccādivāra

### Paccayacatukka

(60.)

1693. Akusalaṃ saraṇaṃ dhammaṃ paṭicca akusalo saraṇo dhammo uppajjati hetupaccayā. (Saṃkhittaṃ.)

1694. Hetuyā ekaṃ…pe…  avigate ekaṃ. (Saṃkhittaṃ.)

1695. (Sahajātavārepi…pe…  pañhāvārepi sabbattha ekaṃ.)

(61.)

1696. Kusalaṃ araṇaṃ dhammaṃ paṭicca kusalo araṇo dhammo uppajjati hetupaccayā…  tīṇi.

1697. Abyākataṃ araṇaṃ dhammaṃ paṭicca abyākato araṇo dhammo uppajjati hetupaccayā. (1)

1698. Kusalaṃ araṇañca abyākataṃ araṇañca dhammaṃ paṭicca abyākato araṇo dhammo uppajjati hetupaccayā. (1)

1699. Kusalaṃ araṇaṃ dhammaṃ paṭicca kusalo araṇo dhammo uppajjati ārammaṇapaccayā. (1)

1700. Abyākataṃ araṇaṃ dhammaṃ paṭicca abyākato araṇo dhammo uppajjati ārammaṇapaccayā. (1) (Saṃkhittaṃ.)

(62.)

1701. Hetuyā pañca, ārammaṇe dve…pe…  vipāke ekaṃ…pe…  avigate pañca. (Saṃkhittaṃ.)

1702. (Sahajātavārampi…pe…  sampayuttavārampi paṭiccavārasadisaṃ.)

(63.)

1703. Kusalo araṇo dhammo kusalassa araṇassa dhammassa hetupaccayena paccayo…  tīṇi.

1704. Abyākato araṇo dhammo abyākatassa araṇassa dhammassa hetupaccayena paccayo. (1) (Saṃkhittaṃ.)

(64.)

1705. Hetuyā cattāri, ārammaṇe cattāri, adhipatiyā pañca, anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte āsevane dve, kamme cattāri, vipāke ekaṃ, āhāre…pe…  magge cattāri, sampayutte dve, vippayutte tīṇi…pe…  avigate satta. (Saṃkhittaṃ.)

1706. (Yathā kusalattike pañhāvāraṃ, evaṃ vitthāretabbaṃ.)

===

1707. Kusalattikapiṭṭhidukaṃ niṭṭhitaṃ.




