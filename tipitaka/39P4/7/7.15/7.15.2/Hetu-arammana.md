---
title:  Hetu-ārammaṇa
path: /tipitaka/39P4/7/7.15/7.15.2/Hetu-arammana
ref: 261935
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 7 Kusalattika, Piṭṭhiduka
    link: /tipitaka/39P4/7
  - name: 7.15 Kusalattika, Sauttaraduka
    link: /tipitaka/39P4/7/7.15
  - name: 7.15.2 Anuttarapada
    link: /tipitaka/39P4/7/7.15/7.15.2
prevL: /tipitaka/39P4/7/7.15/7.15.2
upL: /tipitaka/39P4/7/7.15/7.15.2
nextL: /tipitaka/39P4/7/7.16
---

# Hetu-ārammaṇa

### Kusalattika, Piṭṭhiduka

### Kusalattika, Sauttaraduka

### Anuttarapada

### Hetu-ārammaṇa

(57.)

1683. Kusalaṃ anuttaraṃ dhammaṃ paṭicca kusalo anuttaro dhammo uppajjati hetupaccayā. (1)

1684. Abyākataṃ anuttaraṃ dhammaṃ paṭicca abyākato anuttaro dhammo uppajjati hetupaccayā. (1) (Saṃkhittaṃ.)

1685. Hetuyā dve, ārammaṇe dve…pe…  vipāke ekaṃ, avigate dve. (Saṃkhittaṃ.)

1686. (Sahajātavārampi…pe…  sampayuttavārampi paṭiccavārasadisaṃ.)

(58.)

1687. Kusalo anuttaro dhammo kusalassa anuttarassa dhammassa hetupaccayena paccayo. (1)

1688. Abyākato anuttaro dhammo abyākatassa anuttarassa dhammassa hetupaccayena paccayo. (1)

1689. Abyākato anuttaro dhammo abyākatassa anuttarassa dhammassa ārammaṇapaccayena paccayo. (1)

1690. Abyākato anuttaro dhammo kusalassa anuttarassa dhammassa ārammaṇapaccayena paccayo. (1) (Saṃkhittaṃ.)

(59.)

1691. Hetuyā dve, ārammaṇe dve, adhipatiyā tīṇi, anantare dve…pe…  avigate dve. (Saṃkhittaṃ.)

1692. (Yathā kusalattike pañhāvāraṃ, evaṃ vitthāretabbaṃ.)


