---
title:  Paccayacatukka
path: /tipitaka/39P4/7/7.7/7.7.1/7.7.1.1--7/Paccayacatukka
ref: 264383
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 7 Kusalattika, Piṭṭhiduka
    link: /tipitaka/39P4/7
  - name: 7.7 Kusalattika, Sappītikaduka
    link: /tipitaka/39P4/7/7.7
  - name: 7.7.1 Sappītikapada
    link: /tipitaka/39P4/7/7.7/7.7.1
  - name: 7.7.1.1--7 Paṭiccādivāra
    link: /tipitaka/39P4/7/7.7/7.7.1/7.7.1.1--7
prevL: /tipitaka/39P4/7/7.7/7.7.1/7.7.1.1--7
upL: /tipitaka/39P4/7/7.7/7.7.1/7.7.1.1--7
nextL: /tipitaka/39P4/7/7.7/7.7.2
---

# Paccayacatukka

### Kusalattika, Piṭṭhiduka

### Kusalattika, Sappītikaduka

### Sappītikapada

### Paṭiccādivāra

### Paccayacatukka

(20.)

1579. Kusalaṃ sappītikaṃ dhammaṃ paṭicca kusalo sappītiko dhammo uppajjati hetupaccayā. (1)

1580. Akusalaṃ sappītikaṃ dhammaṃ paṭicca akusalo sappītiko dhammo uppajjati hetupaccayā. (1)

1581. Abyākataṃ sappītikaṃ dhammaṃ paṭicca abyākato sappītiko dhammo uppajjati hetupaccayā. (1) (Saṃkhittaṃ.)

(21.)

1582. Hetuyā tīṇi, ārammaṇe tīṇi…pe…  vipāke ekaṃ…pe…  avigate tīṇi. (Saṃkhittaṃ.)

1583. (Sahajātavārampi…pe…  sampayuttavārampi paṭiccavārasadisaṃ.)

(22.)

1584. Kusalo sappītiko dhammo kusalassa sappītikassa dhammassa hetupaccayena paccayo. (1)

1585. Akusalo sappītiko dhammo akusalassa sappītikassa dhammassa hetupaccayena paccayo. (1)

1586. Abyākato sappītiko dhammo abyākatassa sappītikassa dhammassa hetupaccayena paccayo. (1) (Saṃkhittaṃ.)

(23.)

1587. Hetuyā tīṇi, ārammaṇe nava, adhipatiyā…pe…  samanantare satta, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṃ, āhāre…pe…  sampayutte tīṇi…pe…  avigate tīṇi. (Saṃkhittaṃ.)


