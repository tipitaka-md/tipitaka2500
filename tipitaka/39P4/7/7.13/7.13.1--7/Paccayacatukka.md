---
title:  Paccayacatukka
path: /tipitaka/39P4/7/7.13/7.13.1--7/Paccayacatukka
ref: 261932
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 7 Kusalattika, Piṭṭhiduka
    link: /tipitaka/39P4/7
  - name: 7.13 Kusalattika, Niyyānikaduka
    link: /tipitaka/39P4/7/7.13
  - name: 7.13.1--7 Paṭiccādivāra
    link: /tipitaka/39P4/7/7.13/7.13.1--7
prevL: /tipitaka/39P4/7/7.13/7.13.1--7
upL: /tipitaka/39P4/7/7.13/7.13.1--7
nextL: /tipitaka/39P4/7/7.14
---

# Paccayacatukka

### Kusalattika, Piṭṭhiduka

### Kusalattika, Niyyānikaduka

### Paṭiccādivāra

### Paccayacatukka

(48.)

1658. Kusalaṃ niyyānikaṃ dhammaṃ paṭicca kusalo niyyāniko dhammo uppajjati hetupaccayā. (1) (Saṃkhittaṃ.)

1659. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

1660. (Sahajātavārepi…pe…  pañhāvārepi sabbattha ekaṃ.)

(49.)

1661. Kusalaṃ aniyyānikaṃ dhammaṃ paṭicca kusalo aniyyāniko dhammo uppajjati hetupaccayā…  tīṇi.

1662. Akusalaṃ aniyyānikaṃ dhammaṃ paṭicca akusalo aniyyāniko dhammo uppajjati hetupaccayā…  tīṇi.

1663. Abyākataṃ aniyyānikaṃ dhammaṃ paṭicca abyākato aniyyāniko dhammo uppajjati hetupaccayā. (1)

1664. Kusalaṃ aniyyānikañca abyākataṃ aniyyānikañca dhammaṃ paṭicca abyākato aniyyāniko dhammo uppajjati hetupaccayā. (1)

1665. Akusalaṃ aniyyānikañca abyākataṃ aniyyānikañca dhammaṃ paṭicca abyākato aniyyāniko dhammo uppajjati hetupaccayā. (1) (Saṃkhittaṃ.)

(50.)

1666. Hetuyā nava, ārammaṇe tīṇi…pe…  avigate nava. (Saṃkhittaṃ.)

1667. (Sahajātavārampi…pe…  pañhāvārampi vitthāretabbaṃ.)


