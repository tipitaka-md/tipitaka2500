---
title:  Paccayacatukka
path: /tipitaka/39P4/4/4.5/4.5.1--7/Paccayacatukka
ref: 261900
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 4 Kusalattika, Āsavaparāmāsagocchaka
    link: /tipitaka/39P4/4
  - name: 4.5 Kusalattika, Āsavaāsavasampayuttaduka
    link: /tipitaka/39P4/4/4.5
  - name: 4.5.1--7 Paṭiccādivāra
    link: /tipitaka/39P4/4/4.5/4.5.1--7
prevL: /tipitaka/39P4/4/4.5/4.5.1--7
upL: /tipitaka/39P4/4/4.5/4.5.1--7
nextL: /tipitaka/39P4/4/4.6
---

# Paccayacatukka

### Kusalattika, Āsavaparāmāsagocchaka

### Kusalattika, Āsavaāsavasampayuttaduka

### Paṭiccādivāra

### Paccayacatukka

(24.)

1296. Akusalaṃ āsavañceva āsavasampayuttañca dhammaṃ paṭicca akusalo āsavo ceva āsavasampayutto ca dhammo uppajjati hetupaccayā. (Saṃkhittaṃ.)

1297. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

1298. (Sahajātavārepi…pe…  sampayuttavārepi pañhāvārepi sabbattha ekaṃ.)

(25.)

1299. Akusalaṃ āsavasampayuttañceva no ca āsavaṃ dhammaṃ paṭicca akusalo āsavasampayutto ceva no ca āsavo dhammo uppajjati hetupaccayā. (Saṃkhittaṃ.)

1300. Hetuyā ekaṃ, ārammaṇe ekaṃ…pe…  avigate ekaṃ. (Saṃkhittaṃ.)

1301. (Sahajātavārepi…pe…  sampayuttavārepi pañhāvārepi sabbattha ekaṃ.)

(26.)

1302. Kusalaṃ āsavavippayuttaṃ sāsavaṃ dhammaṃ paṭicca kusalo āsavavippayutto sāsavo dhammo uppajjati hetupaccayā…  tīṇi.

1303. Akusalaṃ āsavavippayuttaṃ sāsavaṃ dhammaṃ paṭicca abyākato āsavavippayutto sāsavo dhammo uppajjati hetupaccayā. (1)

1304. Abyākataṃ āsavavippayuttaṃ sāsavaṃ dhammaṃ paṭicca abyākato āsavavippayutto sāsavo dhammo uppajjati hetupaccayā. (1)

1305. Kusalaṃ āsavavippayuttaṃ sāsavañca abyākataṃ āsavavippayuttaṃ sāsavañca dhammaṃ paṭicca abyākato āsavavippayutto sāsavo dhammo uppajjati hetupaccayā. (1)

1306. Akusalaṃ āsavavippayuttaṃ sāsavañca abyākataṃ āsavavippayuttaṃ sāsavañca dhammaṃ paṭicca abyākato āsavavippayutto sāsavo dhammo uppajjati hetupaccayā. (1) (Saṃkhittaṃ.)

(27.)

1307. Hetuyā satta, ārammaṇe dve…pe…  vipāke ekaṃ…pe…  avigate satta. (Saṃkhittaṃ.)

1308. (Sahajātavārampi…pe…  sampayuttavārampi paṭiccavārasadisaṃ.)

(28.)

1309. Kusalo āsavavippayutto sāsavo dhammo kusalassa āsavavippayuttassa sāsavassa dhammassa hetupaccayena paccayo…  tīṇi.

1310. Akusalo āsavavippayutto sāsavo dhammo abyākatassa āsavavippayuttassa sāsavassa dhammassa hetupaccayena paccayo. (1)

1311. Abyākato āsavavippayutto sāsavo dhammo abyākatassa āsavavippayuttassa sāsavassa dhammassa hetupaccayena paccayo. (Saṃkhittaṃ.)

(29.)

1312. Hetuyā pañca, ārammaṇe nava, adhipatiyā cattāri, anantare…pe…  sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṃ, āhāre…pe…  magge cattāri, sampayutte dve, vippayutte pañca…pe…  avigate dasa. (Saṃkhittaṃ. Yathā kusalattike pañhāvāraṃ, evaṃ vitthāretabbaṃ.)


