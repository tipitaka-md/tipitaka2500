
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../../../39P4.md) / [1 Tika, Hetuduka](../../../../../1.md) / [1.1 Kusalattika, Hetuduka](../../../../1.1.md) / [1.1.2 Nahetupada](../../../1.1.2.md) / [1.1.2.1--6 Paṭiccādivāra](../../1.1.2.1--6.md) / [Paccayacatukka](../Paccayacatukka.md)

# Hetu-ārammaṇa

* Tika, Hetuduka

* Kusalattika, Hetuduka

* Nahetupada

* Paṭiccādivāra

* Paccayacatukka

* Hetu-ārammaṇa

(15.)

44\. Kusalaṃ nahetuṃ dhammaṃ paṭicca kusalo nahetu dhammo uppajjati hetupaccayā. Kusalaṃ nahetuṃ dhammaṃ paṭicca abyākato nahetu dhammo uppajjati hetupaccayā. Kusalaṃ nahetuṃ dhammaṃ paṭicca kusalo nahetu ca abyākato nahetu ca dhammā uppajjanti hetupaccayā. (3)

45\. Akusalaṃ nahetuṃ dhammaṃ paṭicca akusalo nahetu dhammo uppajjati hetupaccayā. Akusalaṃ nahetuṃ dhammaṃ paṭicca abyākato nahetu dhammo uppajjati hetupaccayā. Akusalaṃ nahetuṃ dhammaṃ paṭicca akusalo nahetu ca abyākato nahetu ca dhammā uppajjanti hetupaccayā. (3)

46\. Abyākataṃ nahetuṃ dhammaṃ paṭicca abyākato nahetu dhammo uppajjati hetupaccayā. (1)

47\. Kusalaṃ nahetuñca abyākataṃ nahetuñca dhammaṃ paṭicca abyākato nahetu dhammo uppajjati hetupaccayā. (1)

48\. Akusalaṃ nahetuñca abyākataṃ nahetuñca dhammaṃ paṭicca abyākato nahetu dhammo uppajjati hetupaccayā. (1)

(16.)

49\. Kusalaṃ nahetuṃ dhammaṃ paṭicca kusalo nahetu dhammo uppajjati ārammaṇapaccayā. (1)

50\. Akusalaṃ nahetuṃ dhammaṃ paṭicca akusalo nahetu dhammo uppajjati ārammaṇapaccayā. (1)

51\. Abyākataṃ nahetuṃ dhammaṃ paṭicca abyākato nahetu dhammo uppajjati ārammaṇapaccayā (1) (Saṃkhittaṃ.)

(17.)

52\. Hetuyā nava, ārammaṇe tīṇi, adhipatiyā nava, anantare tīṇi, samanantare tīṇi, sahajāte nava, aññamaññe tīṇi, nissaye nava, upanissaye tīṇi, purejāte tīṇi, āsevane tīṇi, kamme nava, vipāke ekaṃ, āhāre nava, indriye nava, jhāne nava, magge nava, sampayutte tīṇi, vippayutte nava, atthiyā nava, natthiyā tīṇi, vigate tīṇi, avigate nava. (Saṃkhittaṃ.)

[Go to previous page (Paccayacatukka)](../Paccayacatukka.md) / [Go to parent page (Paccayacatukka)](../Paccayacatukka.md) / [Go to next page (Nahetu-naārammaṇādi)](Nahetu-naarammanadi.md)


