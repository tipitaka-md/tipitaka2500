
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../../../39P4.md) / [1 Tika, Hetuduka](../../../../../1.md) / [1.8 Dassanenapahātabbattika, Hetuduka](../../../../1.8.md) / [1.8.2 Nahetupada](../../../1.8.2.md) / [1.8.2.1--6 Paṭiccādivāra](../../1.8.2.1--6.md) / [Paccayacatukka](../Paccayacatukka.md)

# Nahetu-naārammaṇa

* Tika, Hetuduka

* Dassanenapahātabbattika, Hetuduka

* Nahetupada

* Paṭiccādivāra

* Paccayacatukka

* Nahetu-naārammaṇa

(120.)

415\. Nevadassanena nabhāvanāya pahātabbaṃ nahetuṃ dhammaṃ paṭicca nevadassanena nabhāvanāya pahātabbo nahetu dhammo uppajjati nahetupaccayā.

416\. Dassanena pahātabbaṃ nahetuṃ dhammaṃ paṭicca nevadassanena nabhāvanāya pahātabbo nahetu dhammo uppajjati naārammaṇapaccayā. (1)

417\. Bhāvanāya pahātabbaṃ nahetuṃ dhammaṃ paṭicca nevadassanena nabhāvanāya pahātabbo nahetu dhammo uppajjati naārammaṇapaccayā. (1)

418\. Nevadassanena nabhāvanāya pahātabbaṃ nahetuṃ dhammaṃ paṭicca nevadassanena nabhāvanāya pahātabbo nahetu dhammo uppajjati naārammaṇapaccayā. (1)

419\. Dassanena pahātabbaṃ nahetuñca nevadassanena nabhāvanāya pahātabbaṃ nahetuñca dhammaṃ paṭicca nevadassanena nabhāvanāya pahātabbo nahetu dhammo uppajjati naārammaṇapaccayā. (1)

420\. Bhāvanāya pahātabbaṃ nahetuñca nevadassanena nabhāvanāya pahātabbaṃ nahetuñca dhammaṃ paṭicca nevadassanena nabhāvanāya pahātabbo nahetu dhammo uppajjati naārammaṇapaccayā. (1) (Saṃkhittaṃ.)

(121.)

421\. Nahetuyā ekaṃ, naārammaṇe pañca, naadhipatiyā nava…pe…  napurejāte satta, napacchājāte naāsevane nava, nakamme tīṇi, navipāke nava, naāhāre naindriye najhāne namagge ekaṃ…pe…  navippayutte tīṇi…pe…  novigate pañca. (Saṃkhittaṃ.)

422\. Hetupaccayā naārammaṇe pañca. (Saṃkhittaṃ.)

423\. Nahetupaccayā ārammaṇe ekaṃ. (Saṃkhittaṃ.)

424\. (Sahajātavārampi paccayavārampi nissayavārampi saṃsaṭṭhavārampi sampayuttavārampi paṭiccavārasadisaṃ vitthāretabbaṃ.)

[Go to previous page (Hetu-ārammaṇa)](Hetu-arammana.md) / [Go to parent page (Paccayacatukka)](../Paccayacatukka.md) / [Go to next page (1.8.2.7 Pañhāvāra)](../../1.8.2.7.md)


