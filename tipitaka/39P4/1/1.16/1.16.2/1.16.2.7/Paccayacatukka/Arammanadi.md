---
title:  Ārammaṇādi
path: /tipitaka/39P4/1/1.16/1.16.2/1.16.2.7/Paccayacatukka/Arammanadi
ref: 266085
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.16 Maggārammaṇattika, Hetuduka
    link: /tipitaka/39P4/1/1.16
  - name: 1.16.2 Nahetupada
    link: /tipitaka/39P4/1/1.16/1.16.2
  - name: 1.16.2.7 Pañhāvāra
    link: /tipitaka/39P4/1/1.16/1.16.2/1.16.2.7
  - name: Paccayacatukka
    link: /tipitaka/39P4/1/1.16/1.16.2/1.16.2.7/Paccayacatukka
prevL: /tipitaka/39P4/1/1.16/1.16.2/1.16.2.7/Paccayacatukka
upL: /tipitaka/39P4/1/1.16/1.16.2/1.16.2.7/Paccayacatukka
nextL: /tipitaka/39P4/1/1.16/1.16.2/1.16.2.7/Paccayacatukka/Anantara-upanissaya
---

# Ārammaṇādi

### Tika, Hetuduka

### Maggārammaṇattika, Hetuduka

### Nahetupada

### Pañhāvāra

### Paccayacatukka

### Ārammaṇādi

(200.)

758. Maggahetuko nahetu dhammo maggārammaṇassa nahetussa dhammassa ārammaṇapaccayena paccayo. Maggahetuko nahetu dhammo maggādhipatissa nahetussa dhammassa ārammaṇapaccayena paccayo. Maggahetuko nahetu dhammo maggārammaṇassa nahetussa ca maggādhipatissa nahetussa ca dhammassa ārammaṇapaccayena paccayo. (3)

759. Maggādhipati nahetu dhammo maggādhipatissa nahetussa dhammassa ārammaṇapaccayena paccayo. Maggādhipati nahetu dhammo maggārammaṇassa nahetussa dhammassa ārammaṇapaccayena paccayo. Maggādhipati nahetu dhammo maggārammaṇassa nahetussa ca maggādhipatissa nahetussa ca dhammassa ārammaṇapaccayena paccayo. (3)

760. Maggahetuko nahetu ca maggādhipati nahetu ca dhammā maggārammaṇassa nahetussa dhammassa ārammaṇapaccayena paccayo…  tīṇi.

(201.)

761. Maggārammaṇo nahetu dhammo maggārammaṇassa nahetussa dhammassa adhipatipaccayena paccayo…  tīṇi.

762. Maggahetuko nahetu dhammo maggahetukassa nahetussa dhammassa adhipatipaccayena paccayo. Maggahetuko nahetu dhammo maggārammaṇassa nahetussa dhammassa adhipatipaccayena paccayo. Maggahetuko nahetu dhammo maggādhipatissa nahetussa dhammassa adhipatipaccayena paccayo. Maggahetuko nahetu dhammo maggārammaṇassa nahetussa ca maggādhipatissa nahetussa ca dhammassa adhipatipaccayena paccayo. Maggahetuko nahetu dhammo maggahetukassa nahetussa ca maggādhipatissa nahetussa ca dhammassa adhipatipaccayena paccayo. (5)

763. Maggādhipati nahetu dhammo maggādhipatissa nahetussa dhammassa adhipatipaccayena paccayo…  pañca.

764. Maggārammaṇo nahetu ca maggādhipati nahetu ca dhammā maggārammaṇassa nahetussa dhammassa adhipatipaccayena paccayo…  tīṇi.

765. Maggahetuko nahetu ca maggādhipati nahetu ca dhammā maggahetukassa nahetussa dhammassa adhipatipaccayena paccayo…  pañca.


