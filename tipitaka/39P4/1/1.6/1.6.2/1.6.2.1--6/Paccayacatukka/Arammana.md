
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../../../39P4.md) / [1 Tika, Hetuduka](../../../../../1.md) / [1.6 Vitakkattika, Hetuduka](../../../../1.6.md) / [1.6.2 Nahetupada](../../../1.6.2.md) / [1.6.2.1--6 Paṭiccādivāra](../../1.6.2.1--6.md) / [Paccayacatukka](../Paccayacatukka.md)

# Ārammaṇa

* Tika, Hetuduka

* Vitakkattika, Hetuduka

* Nahetupada

* Paṭiccādivāra

* Paccayacatukka

* Ārammaṇa

(92.)

315\. Savitakkasavicāraṃ nahetuṃ dhammaṃ paṭicca savitakkasavicāro nahetu dhammo uppajjati ārammaṇapaccayā. Savitakkasavicāraṃ nahetuṃ dhammaṃ paṭicca avitakkavicāramatto nahetu dhammo uppajjati ārammaṇapaccayā. Savitakkasavicāraṃ nahetuṃ dhammaṃ paṭicca savitakkasavicāro nahetu ca avitakkavicāramatto nahetu ca dhammā uppajjanti ārammaṇapaccayā…  tīṇi.

316\. Avitakkavicāramattaṃ nahetuṃ dhammaṃ paṭicca avitakkavicāramatto nahetu dhammo uppajjati ārammaṇapaccayā…  cattāri.

317\. Avitakkaavicāraṃ nahetuṃ dhammaṃ paṭicca avitakkaavicāro nahetu dhammo uppajjati ārammaṇapaccayā…  pañca.

318\. Savitakkasavicāraṃ nahetuñca avitakkaavicāraṃ nahetuñca dhammaṃ paṭicca avitakkaavicāro nahetu dhammo uppajjati ārammaṇapaccayā…  tīṇi.

319\. Avitakkavicāramattaṃ nahetuñca avitakkaavicāraṃ nahetuñca dhammaṃ paṭicca savitakkasavicāro nahetu dhammo uppajjati ārammaṇapaccayā…  cattāri.

320\. Savitakkasavicāraṃ nahetuñca avitakkavicāramattaṃ nahetuñca dhammaṃ paṭicca savitakkasavicāro nahetu dhammo uppajjati ārammaṇapaccayā…  ekaṃ.

321\. Savitakkasavicāraṃ nahetuñca avitakkavicāramattaṃ nahetuñca avitakkaavicāraṃ nahetuñca dhammaṃ paṭicca savitakkasavicāro nahetu dhammo uppajjati ārammaṇapaccayā…  ekaṃ. (Saṃkhittaṃ.)

(93.)

322\. Hetuyā sattatiṃsa, ārammaṇe ekavīsa, adhipatiyā tevīsa, anantare ekavīsa, sahajāte sattatiṃsa, aññamaññe aṭṭhavīsa, nissaye sattatiṃsa, upanissaye ekavīsa, purejāte ekādasa, āsevane ekādasa, kamme sattatiṃsa, vipāke āhāre indriye jhāne magge sattatiṃsa, sampayutte ekavīsa, vippayutte sattatiṃsa…pe…  avigate sattatiṃsa, (Saṃkhittaṃ.)

323\. Nahetuyā tettiṃsa, naārammaṇe satta, naadhipatiyā sattatiṃsa…pe…  napurejāte napacchājāte naāsevane sattatiṃsa, nakamme satta, navipāke vīsa, naāhāre naindriye najhāne ekaṃ, namagge tettiṃsa…pe…  navippayutte ekādasa…pe…  novigate satta. (Saṃkhittaṃ.)

324\. Hetupaccayā naārammaṇe satta. (Saṃkhittaṃ.)

325\. Nahetupaccayā ārammaṇe cuddasa. (Saṃkhittaṃ.)

326\. (Sahajātavārampi…pe…  sampayuttavārampi vitthāretabbaṃ.)

[Go to previous page (Hetu)](Hetu.md) / [Go to parent page (Paccayacatukka)](../Paccayacatukka.md) / [Go to next page (1.6.2.7 Pañhāvāra)](../../1.6.2.7.md)


