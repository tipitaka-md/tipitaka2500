---
title:  Paccayacatukka
path: /tipitaka/39P4/1/1.6/1.6.1/1.6.1.7/Paccayacatukka
ref: 264299
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.6 Vitakkattika, Hetuduka
    link: /tipitaka/39P4/1/1.6
  - name: 1.6.1 Hetupada
    link: /tipitaka/39P4/1/1.6/1.6.1
  - name: 1.6.1.7 Pañhāvāra
    link: /tipitaka/39P4/1/1.6/1.6.1/1.6.1.7
prevL: /tipitaka/39P4/1/1.6/1.6.1/1.6.1.7
upL: /tipitaka/39P4/1/1.6/1.6.1/1.6.1.7
nextL: /tipitaka/39P4/1/1.6/1.6.2
---

# Paccayacatukka

### Tika, Hetuduka

### Vitakkattika, Hetuduka

### Hetupada

### Pañhāvāra

### Paccayacatukka

(80.)

260. Savitakkasavicāro hetu dhammo savitakkasavicārassa hetussa dhammassa hetupaccayena paccayo. (1)

261. Avitakkavicāramatto hetu dhammo avitakkavicāramattassa hetussa dhammassa hetupaccayena paccayo. (1)

262. Avitakkaavicāro hetu dhammo avitakkaavicārassa hetussa dhammassa hetupaccayena paccayo. (1)

(81.)

263. Savitakkasavicāro hetu dhammo savitakkasavicārassa hetussa dhammassa ārammaṇapaccayena paccayo. Savitakkasavicāro hetu dhammo avitakkaavicārassa hetussa dhammassa ārammaṇapaccayena paccayo. (2)

264. Avitakkavicāramatto hetu dhammo savitakkasavicārassa hetussa dhammassa ārammaṇapaccayena paccayo. Avitakkavicāramatto hetu dhammo avitakkaavicārassa hetussa dhammassa ārammaṇapaccayena paccayo. (2)

265. Avitakkaavicāro hetu dhammo avitakkaavicārassa hetussa dhammassa ārammaṇapaccayena paccayo. Avitakkaavicāro hetu dhammo savitakkasavicārassa hetussa dhammassa ārammaṇapaccayena paccayo. (2)

(82.)

266. Savitakkasavicāro hetu dhammo savitakkasavicārassa hetussa dhammassa adhipatipaccayena paccayo. (1)

267. Avitakkavicāramatto hetu dhammo avitakkavicāramattassa hetussa dhammassa adhipatipaccayena paccayo. Avitakkavicāramatto hetu dhammo savitakkasavicārassa hetussa dhammassa adhipatipaccayena paccayo. (2)

268. Avitakkaavicāro hetu dhammo avitakkaavicārassa hetussa dhammassa adhipatipaccayena paccayo. Avitakkaavicāro hetu dhammo savitakkasavicārassa hetussa dhammassa adhipatipaccayena paccayo. (2)

(83.)

269. Savitakkasavicāro hetu dhammo savitakkasavicārassa hetussa dhammassa anantarapaccayena paccayo…  tīṇi.

270. Avitakkavicāramatto hetu dhammo avitakkavicāramattassa hetussa dhammassa anantarapaccayena paccayo…  tīṇi.

271. Avitakkaavicāro hetu dhammo avitakkaavicārassa hetussa dhammassa anantarapaccayena paccayo…  tīṇi…pe… .

272. Savitakkasavicāro hetu dhammo savitakkasavicārassa hetussa dhammassa upanissayapaccayena paccayo…  nava. (Saṃkhittaṃ.)

(84.)

273. Hetuyā tīṇi, ārammaṇe cha, adhipatiyā pañca, anantare nava, samanantare nava, sahajāte tīṇi, aññamaññe tīṇi, nissaye tīṇi, upanissaye nava, āsevane pañca, vipāke tīṇi…pe…  avigate tīṇi.

274. Nahetuyā nava, naārammaṇe nava. (Saṃkhittaṃ.)

275. Hetupaccayā naārammaṇe tīṇi. (Saṃkhittaṃ.)

276. Nahetupaccayā ārammaṇe cha. (Saṃkhittaṃ.)

277. (Yathā kusalattike pañhāvāraṃ, evaṃ vitthāretabbaṃ.)


