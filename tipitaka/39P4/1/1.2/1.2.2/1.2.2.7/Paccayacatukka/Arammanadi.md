
[Home](/) / [39P4 Dhammānuloma (1), Tikadukapaṭṭhānapāḷi (4)](/tipitaka/39P4.md) / [1 Tika, Hetuduka](/tipitaka/39P4/1.md) / [1.2 Vedanāttika, Hetuduka](/tipitaka/39P4/1/1.2.md) / [1.2.2 Nahetupada](/tipitaka/39P4/1/1.2/1.2.2.md) / [1.2.2.7 Pañhāvāra](/tipitaka/39P4/1/1.2/1.2.2/1.2.2.7.md) / [Paccayacatukka](/tipitaka/39P4/1/1.2/1.2.2/1.2.2.7/Paccayacatukka.md)

# Ārammaṇādi

### Tika, Hetuduka

### Vedanāttika, Hetuduka

### Nahetupada

### Pañhāvāra

### Paccayacatukka

### Ārammaṇādi

(32.)

105. Sukhāya vedanāya sampayutto nahetu dhammo sukhāya vedanāya sampayuttassa nahetussa dhammassa ārammaṇapaccayena paccayo. Sukhāya vedanāya sampayutto nahetu dhammo dukkhāya vedanāya sampayuttassa nahetussa dhammassa ārammaṇapaccayena paccayo. Sukhāya vedanāya sampayutto nahetu dhammo adukkhamasukhāya vedanāya sampayuttassa nahetussa dhammassa ārammaṇapaccayena paccayo. (3)

106. Dukkhāya vedanāya sampayutto nahetu dhammo dukkhāya vedanāya sampayuttassa nahetussa dhammassa ārammaṇapaccayena paccayo. Dukkhāya vedanāya sampayutto nahetu dhammo sukhāya vedanāya sampayuttassa nahetussa dhammassa ārammaṇapaccayena paccayo. Dukkhāya vedanāya sampayutto nahetu dhammo adukkhamasukhāya vedanāya sampayuttassa nahetussa dhammassa ārammaṇapaccayena paccayo. (3)

107. Adukkhamasukhāya vedanāya sampayutto nahetu dhammo adukkhamasukhāya vedanāya sampayuttassa nahetussa dhammassa ārammaṇapaccayena paccayo. Adukkhamasukhāya vedanāya sampayutto nahetu dhammo sukhāya vedanāya sampayuttassa nahetussa dhammassa ārammaṇapaccayena paccayo. Adukkhamasukhāya vedanāya sampayutto nahetu dhammo dukkhāya vedanāya sampayuttassa nahetussa dhammassa ārammaṇapaccayena paccayo. (3)

(33.)

108. Sukhāya vedanāya sampayutto nahetu dhammo sukhāya vedanāya sampayuttassa nahetussa dhammassa adhipatipaccayena paccayo. Sukhāya vedanāya sampayutto nahetu dhammo adukkhamasukhāya vedanāya sampayuttassa nahetussa dhammassa adhipatipaccayena paccayo. (2)

109. Dukkhāya vedanāya sampayutto nahetu dhammo dukkhāya vedanāya sampayuttassa nahetussa dhammassa adhipatipaccayena paccayo. (1)

110. Adukkhamasukhāya vedanāya sampayutto nahetu dhammo adukkhamasukhāya vedanāya sampayuttassa nahetussa dhammassa adhipatipaccayena paccayo. Adukkhamasukhāya vedanāya sampayutto nahetu dhammo sukhāya vedanāya sampayuttassa nahetussa dhammassa adhipatipaccayena paccayo. (2)

[Go to previous page (Paccayacatukka)](/tipitaka/39P4/1/1.2/1.2.2/1.2.2.7/Paccayacatukka.md) / [Go to parent page (Paccayacatukka)](/tipitaka/39P4/1/1.2/1.2.2/1.2.2.7/Paccayacatukka.md) / [Go to next page (Anantara-upanissaya)](/tipitaka/39P4/1/1.2/1.2.2/1.2.2.7/Paccayacatukka/Anantara-upanissaya.md)


