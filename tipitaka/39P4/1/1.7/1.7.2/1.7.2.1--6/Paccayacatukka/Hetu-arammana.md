---
title:  Hetu-ārammaṇa
path: /tipitaka/39P4/1/1.7/1.7.2/1.7.2.1--6/Paccayacatukka/Hetu-arammana
ref: 266050
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.7 Pītittika, Hetuduka
    link: /tipitaka/39P4/1/1.7
  - name: 1.7.2 Nahetupada
    link: /tipitaka/39P4/1/1.7/1.7.2
  - name: 1.7.2.1--6 Paṭiccādivāra
    link: /tipitaka/39P4/1/1.7/1.7.2/1.7.2.1--6
  - name: Paccayacatukka
    link: /tipitaka/39P4/1/1.7/1.7.2/1.7.2.1--6/Paccayacatukka
prevL: /tipitaka/39P4/1/1.7/1.7.2/1.7.2.1--6/Paccayacatukka
upL: /tipitaka/39P4/1/1.7/1.7.2/1.7.2.1--6/Paccayacatukka
nextL: /tipitaka/39P4/1/1.7/1.7.2/1.7.2.7
---

# Hetu-ārammaṇa

### Tika, Hetuduka

### Pītittika, Hetuduka

### Nahetupada

### Paṭiccādivāra

### Paccayacatukka

### Hetu-ārammaṇa

(107.)

365. Pītisahagataṃ nahetuṃ dhammaṃ paṭicca pītisahagato nahetu dhammo uppajjati hetupaccayā. Pītisahagataṃ nahetuṃ dhammaṃ paṭicca sukhasahagato nahetu dhammo uppajjati hetupaccayā. Pītisahagataṃ nahetuṃ dhammaṃ paṭicca pītisahagato nahetu ca sukhasahagato nahetu ca dhammā uppajjanti hetupaccayā. (3)

366. Sukhasahagataṃ nahetuṃ dhammaṃ paṭicca sukhasahagato nahetu dhammo uppajjati hetupaccayā. Sukhasahagataṃ nahetuṃ dhammaṃ paṭicca pītisahagato nahetu dhammo uppajjati hetupaccayā. Sukhasahagataṃ nahetuṃ dhammaṃ paṭicca pītisahagato nahetu ca sukhasahagato nahetu ca dhammā uppajjanti hetupaccayā. (3)

367. Upekkhāsahagataṃ nahetuṃ dhammaṃ paṭicca upekkhāsahagato nahetudhammo uppajjati hetupaccayā. (1)

368. Pītisahagataṃ nahetuñca sukhasahagataṃ nahetuñca dhammaṃ paṭicca pītisahagato nahetu dhammo uppajjati hetupaccayā. Pītisahagataṃ nahetuñca sukhasahagataṃ nahetuñca dhammaṃ paṭicca sukhasahagato nahetu dhammo uppajjati hetupaccayā. Pītisahagataṃ nahetuñca sukhasahagataṃ nahetuñca dhammaṃ paṭicca pītisahagato nahetu ca sukhasahagato nahetu ca dhammā uppajjanti hetupaccayā. (3)

(108.)

369. Pītisahagataṃ nahetuṃ dhammaṃ paṭicca pītisahagato nahetu dhammo uppajjati ārammaṇapaccayā…  tīṇi.

370. Sukhasahagataṃ nahetuṃ dhammaṃ paṭicca sukhasahagato nahetu dhammo uppajjati ārammaṇapaccayā…  tīṇi.

371. Upekkhāsahagataṃ nahetuṃ dhammaṃ paṭicca upekkhāsahagato nahetu dhammo uppajjati ārammaṇapaccayā…  ekaṃ.

372. Pītisahagataṃ nahetuñca sukhasahagataṃ nahetuñca dhammaṃ paṭicca pītisahagato nahetu dhammo uppajjati ārammaṇapaccayā…  tīṇi. (Saṃkhittaṃ.)

(109.)

373. Hetuyā dasa, ārammaṇe dasa, adhipatiyā dasa, anantare dasa…pe…  avigate dasa. (Saṃkhittaṃ.)

374. Nahetuyā dasa, naadhipatiyā dasa…pe…  najhāne dve…pe…  navippayutte dasa. (Saṃkhittaṃ.)

375. (Sahajātavārampi…pe…  sampayuttavārampi vitthāretabbaṃ.)


