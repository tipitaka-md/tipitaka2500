---
title:  Hetu-ārammaṇādi
path: /tipitaka/39P4/1/1.7/1.7.1/1.7.1.7/Paccayacatukka/Hetu-arammanadi
ref: 266049
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.7 Pītittika, Hetuduka
    link: /tipitaka/39P4/1/1.7
  - name: 1.7.1 Hetupada
    link: /tipitaka/39P4/1/1.7/1.7.1
  - name: 1.7.1.7 Pañhāvāra
    link: /tipitaka/39P4/1/1.7/1.7.1/1.7.1.7
  - name: Paccayacatukka
    link: /tipitaka/39P4/1/1.7/1.7.1/1.7.1.7/Paccayacatukka
prevL: /tipitaka/39P4/1/1.7/1.7.1/1.7.1.7/Paccayacatukka
upL: /tipitaka/39P4/1/1.7/1.7.1/1.7.1.7/Paccayacatukka
nextL: /tipitaka/39P4/1/1.7/1.7.2
---

# Hetu-ārammaṇādi

### Tika, Hetuduka

### Pītittika, Hetuduka

### Hetupada

### Pañhāvāra

### Paccayacatukka

### Hetu-ārammaṇādi

(104.)

351. Pītisahagato hetu dhammo pītisahagatassa hetussa dhammassa hetupaccayena paccayo…  tīṇi.

352. Sukhasahagato hetu dhammo sukhasahagatassa hetussa dhammassa hetupaccayena paccayo…  tīṇi.

353. Upekkhāsahagato hetu dhammo upekkhāsahagatassa hetussa dhammassa hetupaccayena paccayo…  ekaṃ.

354. Pītisahagato hetu ca sukhasahagato hetu ca dhammā pītisahagatassa hetussa dhammassa hetupaccayena paccayo…  tīṇi.

(105.)

355. Pītisahagato hetu dhammo pītisahagatassa hetussa dhammassa ārammaṇapaccayena paccayo. Pītisahagato hetu dhammo sukhasahagatassa hetussa dhammassa ārammaṇapaccayena paccayo. Pītisahagato hetu dhammo upekkhāsahagatassa hetussa dhammassa ārammaṇapaccayena paccayo. Pītisahagato hetu dhammo pītisahagatassa hetussa ca sukhasahagatassa hetussa ca dhammassa ārammaṇapaccayena paccayo…  cattāri.

356. Sukhasahagato hetu dhammo sukhasahagatassa hetussa dhammassa ārammaṇapaccayena paccayo. Sukhasahagato hetu dhammo pītisahagatassa hetussa dhammassa ārammaṇapaccayena paccayo. Sukhasahagato hetu dhammo upekkhāsahagatassa hetussa dhammassa ārammaṇapaccayena paccayo. Sukhasahagato hetu dhammo pītisahagatassa hetussa ca sukhasahagatassa hetussa ca dhammassa ārammaṇapaccayena paccayo…  cattāri.

357. Upekkhāsahagato hetu dhammo upekkhāsahagatassa hetussa dhammassa ārammaṇapaccayena paccayo. Upekkhāsahagato hetu dhammo pītisahagatassa hetussa dhammassa ārammaṇapaccayena paccayo. Upekkhāsahagato hetu dhammo sukhasahagatassa hetussa dhammassa ārammaṇapaccayena paccayo. Upekkhāsahagato hetu dhammo pītisahagatassa hetussa ca sukhasahagatassa hetussa ca dhammassa ārammaṇapaccayena paccayo…  cattāri.

358. Pītisahagato hetu ca sukhasahagato hetu ca dhammā pītisahagatassa hetussa dhammassa ārammaṇapaccayena paccayo…  cattāri.

359. Pītisahagato hetu dhammo pītisahagatassa hetussa dhammassa adhipatipaccayena paccayo.

(106.)

360. Hetuyā dasa, ārammaṇe soḷasa, adhipatiyā soḷasa, anantare soḷasa, samanantare soḷasa, sahajāte dasa, aññamaññe dasa, nissaye dasa, upanissaye soḷasa…pe…  vipāke dasa…pe…  avigate dasa. (Saṃkhittaṃ.)

361. Nahetuyā soḷasa, naārammaṇe soḷasa. (Saṃkhittaṃ.)

362. Hetupaccayā naārammaṇe dasa. (Saṃkhittaṃ.)

363. Nahetupaccayā ārammaṇe soḷasa. (Saṃkhittaṃ.)

364. (Yathā kusalattike pañhāvāraṃ, evaṃ vitthāretabbaṃ.)


