
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../../../39P4.md) / [1 Tika, Hetuduka](../../../../../1.md) / [1.14 Hīnattika, Hetuduka](../../../../1.14.md) / [1.14.1 Hetupada](../../../1.14.1.md) / [1.14.1.1--7 Paṭiccādivāra](../../1.14.1.1--7.md) / [Paccayacatukka](../Paccayacatukka.md)

# Hetu-ārammaṇādi

* Tika, Hetuduka

* Hīnattika, Hetuduka

* Hetupada

* Paṭiccādivāra

* Paccayacatukka

* Hetu-ārammaṇādi

(176.)

648\. Hīno hetu dhammo hīnassa hetussa dhammassa hetupaccayena paccayo. (1)

649\. Majjhimo hetu dhammo majjhimassa hetussa dhammassa hetupaccayena paccayo. (1)

650\. Paṇīto hetu dhammo paṇītassa hetussa dhammassa hetupaccayena paccayo. (1)

651\. Hīno hetu dhammo hīnassa hetussa dhammassa ārammaṇapaccayena paccayo. Hīno hetu dhammo majjhimassa hetussa dhammassa ārammaṇapaccayena paccayo. (2)

652\. Majjhimo hetu dhammo majjhimassa hetussa dhammassa ārammaṇapaccayena paccayo. Majjhimo hetu dhammo hīnassa hetussa dhammassa ārammaṇapaccayena paccayo. (2)

653\. Paṇīto hetu dhammo majjhimassa hetussa dhammassa ārammaṇapaccayena paccayo. (1)

(177.)

654\. Hīno hetu dhammo hīnassa hetussa dhammassa adhipatipaccayena paccayo. (1)

655\. Majjhimo hetu dhammo majjhimassa hetussa dhammassa adhipatipaccayena paccayo. Majjhimo hetu dhammo hīnassa hetussa dhammassa adhipatipaccayena paccayo. (2)

656\. Paṇīto hetu dhammo paṇītassa hetussa dhammassa adhipatipaccayena paccayo. Paṇīto hetu dhammo majjhimassa hetussa dhammassa adhipatipaccayena paccayo. (2)

657\. Hīno hetu dhammo hīnassa hetussa dhammassa anantarapaccayena paccayo…  dve.

658\. Majjhimo hetu dhammo majjhimassa hetussa dhammassa anantarapaccayena paccayo…  dve.

659\. Paṇīto hetu dhammo paṇītassa hetussa dhammassa anantarapaccayena paccayo…  dve. (Saṃkhittaṃ.)

(178.)

660\. Hetuyā tīṇi, ārammaṇe pañca, adhipatiyā pañca, anantare cha, samanantare cha, sahajāte tīṇi, aññamaññe tīṇi, nissaye tīṇi, upanissaye aṭṭha, āsevane tīṇi, vipāke indriye magge dve, sampayutte tīṇi…pe…  avigate tīṇi. (Saṃkhittaṃ.)

661\. Nahetuyā aṭṭha, naārammaṇe aṭṭha. (Saṃkhittaṃ.)

662\. Hetupaccayā naārammaṇe tīṇi. (Saṃkhittaṃ.)

663\. Nahetupaccayā ārammaṇe pañca. (Saṃkhittaṃ.)

664\. (Yathā kusalattike pañhāvāraṃ, evaṃ vitthāretabbaṃ.)

[Go to previous page (Hetu)](Hetu.md) / [Go to parent page (Paccayacatukka)](../Paccayacatukka.md) / [Go to next page (1.14.2 Nahetupada)](../../../1.14.2.md)


