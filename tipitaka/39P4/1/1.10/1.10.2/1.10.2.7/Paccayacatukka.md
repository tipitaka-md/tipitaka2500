---
title:  Paccayacatukka
path: /tipitaka/39P4/1/1.10/1.10.2/1.10.2.7/Paccayacatukka
ref: 264314
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.10 Ācayagāmittika, Hetuduka
    link: /tipitaka/39P4/1/1.10
  - name: 1.10.2 Nahetupada
    link: /tipitaka/39P4/1/1.10/1.10.2
  - name: 1.10.2.7 Pañhāvāra
    link: /tipitaka/39P4/1/1.10/1.10.2/1.10.2.7
prevL: /tipitaka/39P4/1/1.10/1.10.2/1.10.2.7
upL: /tipitaka/39P4/1/1.10/1.10.2/1.10.2.7
nextL: /tipitaka/39P4/1/1.11
---

# Paccayacatukka

### Tika, Hetuduka

### Ācayagāmittika, Hetuduka

### Nahetupada

### Pañhāvāra

### Paccayacatukka

(142.)

502. Ācayagāmī nahetu dhammo ācayagāmissa nahetussa dhammassa ārammaṇapaccayena paccayo. Ācayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. (2)

503. Apacayagāmī nahetu dhammo ācayagāmissa nahetussa dhammassa ārammaṇapaccayena paccayo. Apacayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. (2)

504. Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa ārammaṇapaccayena paccayo. Nevācayagāmināpacayagāmī nahetu dhammo ācayagāmissa nahetussa dhammassa ārammaṇapaccayena paccayo. Nevācayagāmināpacayagāmī nahetu dhammo apacayagāmissa nahetussa dhammassa ārammaṇapaccayena paccayo. (3)

(143.)

505. Ācayagāmī nahetu dhammo ācayagāmissa nahetussa dhammassa adhipatipaccayena paccayo…  tīṇi.

506. Apacayagāmī nahetu dhammo apacayagāmissa nahetussa dhammassa adhipatipaccayena paccayo. Apacayagāmī nahetu dhammo ācayagāmissa nahetussa dhammassa adhipatipaccayena paccayo. Apacayagāmī nahetu dhammo nevācayagāmināpacayagāmissa nahetussa dhammassa adhipatipaccayena paccayo. Apacayagāmī nahetu dhammo apacayagāmissa nahetussa ca nevācayagāmināpacayagāmissa nahetussa ca dhammassa adhipatipaccayena paccayo. (4)

(144.)

507. Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa adhipatipaccayena paccayo…  tīṇi.

508. Ācayagāmī nahetu dhammo ācayagāmissa nahetussa dhammassa anantarapaccayena paccayo. Ācayagāmī nahetu dhammo apacayagāmissa nahetussa dhammassa anantarapaccayena paccayo. Ācayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. (3)

509. Apacayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. (1)

510. Nevācayagāmināpacayagāmī nahetu dhammo nevācayagāmināpacayagāmissa nahetussa dhammassa anantarapaccayena paccayo. Nevācayagāmināpacayagāmī nahetu dhammo ācayagāmissa nahetussa dhammassa anantarapaccayena paccayo. (2)…pe… .

511. Ācayagāmī nahetu dhammo ācayagāmissa nahetussa dhammassa upanissayapaccayena paccayo. (Saṃkhittaṃ.)

(145.)

512. Ārammaṇe satta, adhipatiyā dasa, anantare cha samanantare cha, sahajāte nava, aññamaññe tīṇi, nissaye terasa, upanissaye nava, purejāte pacchājāte āsevane tīṇi, kamme satta, vipāke ekaṃ, āhāre indriye jhāne magge satta, sampayutte tīṇi, vippayutte pañca…pe…  avigate terasa. (Saṃkhittaṃ.)

513. Nahetuyā pannarasa, naārammaṇe pannarasa. (Saṃkhittaṃ.)

514. Ārammaṇapaccayā nahetuyā satta. (Saṃkhittaṃ.)

515. Nahetupaccayā ārammaṇe satta. (Saṃkhittaṃ.)

516. (Yathā kusalattike pañhāvāraṃ, evaṃ vitthāretabbaṃ.)


