---
title:  Hetu-ārammaṇādi
path: /tipitaka/39P4/1/1.10/1.10.1/1.10.1.1--7/Paccayacatukka/Hetu-arammanadi
ref: 266059
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.10 Ācayagāmittika, Hetuduka
    link: /tipitaka/39P4/1/1.10
  - name: 1.10.1 Hetupada
    link: /tipitaka/39P4/1/1.10/1.10.1
  - name: 1.10.1.1--7 Paṭiccādivāra
    link: /tipitaka/39P4/1/1.10/1.10.1/1.10.1.1--7
  - name: Paccayacatukka
    link: /tipitaka/39P4/1/1.10/1.10.1/1.10.1.1--7/Paccayacatukka
prevL: /tipitaka/39P4/1/1.10/1.10.1/1.10.1.1--7/Paccayacatukka/Hetu
upL: /tipitaka/39P4/1/1.10/1.10.1/1.10.1.1--7/Paccayacatukka
nextL: /tipitaka/39P4/1/1.10/1.10.2
---

# Hetu-ārammaṇādi

### Tika, Hetuduka

### Ācayagāmittika, Hetuduka

### Hetupada

### Paṭiccādivāra

### Paccayacatukka

### Hetu-ārammaṇādi

(134.)

470. Ācayagāmī hetu dhammo ācayagāmissa hetussa dhammassa hetupaccayena paccayo. (1)

471. Apacayagāmī hetu dhammo apacayagāmissa hetussa dhammassa hetupaccayena paccayo. (1)

472. Nevācayagāmināpacayagāmī hetu dhammo nevācayagāmināpacayagāmissa hetussa dhammassa hetupaccayena paccayo. (1)

473. Ācayagāmī hetu dhammo ācayagāmissa hetussa dhammassa ārammaṇapaccayena paccayo. Ācayagāmī hetu dhammo nevācayagāmināpacayagāmissa hetussa dhammassa ārammaṇapaccayena paccayo. (2)

474. Apacayagāmī hetu dhammo ācayagāmissa hetussa dhammassa ārammaṇapaccayena paccayo. Apacayagāmī hetu dhammo nevācayagāmināpacayagāmissa hetussa dhammassa ārammaṇapaccayena paccayo. (2)

475. Nevācayagāmināpacayagāmī hetu dhammo nevācayagāmināpacayagāmissa hetussa dhammassa ārammaṇapaccayena paccayo. Nevācayagāmināpacayagāmī hetu dhammo ācayagāmissa hetussa dhammassa ārammaṇapaccayena paccayo. (2)

(135.)

476. Ācayagāmī hetu dhammo ācayagāmissa hetussa dhammassa adhipatipaccayena paccayo—  ārammaṇādhipati, sahajātādhipati. (1)

477. Apacayagāmī hetu dhammo apacayagāmissa hetussa dhammassa adhipatipaccayena paccayo—  sahajātādhipati… . Apacayagāmī hetu dhammo ācayagāmissa hetussa dhammassa adhipatipaccayena paccayo. Apacayagāmī hetu dhammo nevācayagāmināpacayagāmissa hetussa dhammassa adhipatipaccayena paccayo—  ārammaṇādhipati… . (3)

478. Nevācayagāmināpacayagāmī hetu dhammo nevācayagāmināpacayagāmissa hetussa dhammassa adhipatipaccayena paccayo. Nevācayagāmināpacayagāmī hetu dhammo ācayagāmissa hetussa dhammassa adhipatipaccayena paccayo.

(136.)

479. Ācayagāmī hetu dhammo ācayagāmissa hetussa dhammassa anantarapaccayena paccayo. Ācayagāmī hetu dhammo apacayagāmissa hetussa dhammassa anantarapaccayena paccayo. Ācayagāmī hetu dhammo nevācayagāmināpacayagāmissa hetussa dhammassa anantarapaccayena paccayo. (3)

480. Apacayagāmī hetu dhammo nevācayagāmināpacayagāmissa hetussa dhammassa anantarapaccayena paccayo. (1)

481. Nevācayagāmināpacayagāmī hetu dhammo nevācayagāmināpacayagāmissa hetussa dhammassa anantarapaccayena paccayo. (1) (Saṃkhittaṃ.)

(137.)

482. Hetuyā tīṇi, ārammaṇe cha, adhipatiyā cha, anantare pañca, samanantare pañca, sahajāte tīṇi, aññamaññe tīṇi, nissaye tīṇi, upanissaye aṭṭha, āsevane tīṇi, vipāke ekaṃ, indriye magge sampayutte tīṇi…pe…  avigate tīṇi. (Saṃkhittaṃ.)

483. Nahetuyā aṭṭha, naārammaṇe aṭṭha. (Saṃkhittaṃ.)

484. Hetupaccayā naārammaṇe tīṇi. (Saṃkhittaṃ.)

485. Nahetupaccayā ārammaṇe cha. (Saṃkhittaṃ.)

486. (Yathā kusalattike pañhāvāraṃ, evaṃ vitthāretabbaṃ.)


