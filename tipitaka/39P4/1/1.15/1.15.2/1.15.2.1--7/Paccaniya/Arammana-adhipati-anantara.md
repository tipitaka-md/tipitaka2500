
[Home](/) / [39P4 Dhammānuloma (1), Tikadukapaṭṭhānapāḷi (4)](../../../../../../39P4.md) / [1 Tika, Hetuduka](../../../../../1.md) / [1.15 Micchattaniyatattika, Hetuduka](../../../../1.15.md) / [1.15.2 Nahetupada](../../../1.15.2.md) / [1.15.2.1--7 Paṭiccādivāra](../../1.15.2.1--7.md) / [Paccanīya](../Paccaniya.md)

# Ārammaṇa-adhipati-anantara

* Tika, Hetuduka

* Micchattaniyatattika, Hetuduka

* Nahetupada

* Paṭiccādivāra

* Paccanīya

* Ārammaṇa-adhipati-anantara

(189.)

704\. Micchattaniyato nahetu dhammo aniyatassa nahetussa dhammassa ārammaṇapaccayena paccayo. (1)

705\. Sammattaniyato nahetu dhammo aniyatassa nahetussa dhammassa ārammaṇapaccayena paccayo. (1)

706\. Aniyato nahetu dhammo aniyatassa nahetussa dhammassa ārammaṇapaccayena paccayo. Aniyato nahetu dhammo micchattaniyatassa nahetussa dhammassa ārammaṇapaccayena paccayo. Aniyato nahetu dhammo sammattaniyatassa nahetussa dhammassa ārammaṇapaccayena paccayo. (3)

(190.)

707\. Micchattaniyato nahetu dhammo micchattaniyatassa nahetussa dhammassa adhipatipaccayena paccayo…  tīṇi.

708\. Sammattaniyato nahetu dhammo sammattaniyatassa nahetussa dhammassa adhipatipaccayena paccayo. Sammattaniyato nahetu dhammo aniyatassa nahetussa dhammassa adhipatipaccayena paccayo. Sammattaniyato nahetu dhammo sammattaniyatassa nahetussa ca aniyatassa nahetussa ca dhammassa adhipatipaccayena paccayo. (3)

709\. Aniyato nahetu dhammo aniyatassa nahetussa dhammassa adhipatipaccayena paccayo. Aniyato nahetu dhammo sammattaniyatassa nahetussa dhammassa adhipatipaccayena paccayo. (2)

710\. Micchattaniyato nahetu dhammo aniyatassa nahetussa dhammassa anantarapaccayena paccayo. (1)

711\. Sammattaniyato nahetu dhammo aniyatassa nahetussa dhammassa anantarapaccayena paccayo. (1)

712\. Aniyato nahetu dhammo aniyatassa nahetussa dhammassa anantarapaccayena paccayo. Aniyato nahetu dhammo micchattaniyatassa nahetussa dhammassa anantarapaccayena paccayo. Aniyato nahetu dhammo sammattaniyatassa nahetussa dhammassa anantarapaccayena paccayo. (3) (Saṃkhittaṃ.)

(191.)

713\. Ārammaṇe pañca, adhipatiyā aṭṭha, anantare pañca, samanantare pañca, sahajāte nava, aññamaññe tīṇi, nissaye terasa, upanissaye satta, purejāte pacchājāte āsevane tīṇi, kamme satta, vipāke ekaṃ, āhāre indriye jhāne magge satta, sampayutte tīṇi, vippayutte pañca…pe…  avigate terasa. (Saṃkhittaṃ.)

714\. Nahetuyā terasa, naārammaṇe terasa, naadhipatiyā terasa. (Saṃkhittaṃ.)

715\. Ārammaṇapaccayā nahetuyā pañca. (Saṃkhittaṃ.)

716\. Nahetupaccayā ārammaṇe pañca. (Saṃkhittaṃ.)

717\. (Yathā kusalattike pañhāvāraṃ, evaṃ vitthāretabbaṃ.)

[Go to previous page (Nahetu)](Nahetu.md) / [Go to parent page (Paccanīya)](../Paccaniya.md) / [Go to next page (1.16 Maggārammaṇattika, Hetuduka)](../../../../1.16.md)


