---
title:  Ārammaṇa-adhipati
path: /tipitaka/39P4/1/1.13/1.13.2/1.13.2.1--7/Paccayacatukka/Arammana-adhipati
ref: 266072
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.13 Parittārammaṇattika, Hetuduka
    link: /tipitaka/39P4/1/1.13
  - name: 1.13.2 Nahetupada
    link: /tipitaka/39P4/1/1.13/1.13.2
  - name: 1.13.2.1--7 Paṭiccādivāra
    link: /tipitaka/39P4/1/1.13/1.13.2/1.13.2.1--7
  - name: Paccayacatukka
    link: /tipitaka/39P4/1/1.13/1.13.2/1.13.2.1--7/Paccayacatukka
prevL: /tipitaka/39P4/1/1.13/1.13.2/1.13.2.1--7/Paccayacatukka/Hetu
upL: /tipitaka/39P4/1/1.13/1.13.2/1.13.2.1--7/Paccayacatukka
nextL: /tipitaka/39P4/1/1.14
---

# Ārammaṇa-adhipati

### Tika, Hetuduka

### Parittārammaṇattika, Hetuduka

### Nahetupada

### Paṭiccādivāra

### Paccayacatukka

### Ārammaṇa-adhipati

(172.)

635. Parittārammaṇo nahetu dhammo parittārammaṇassa nahetussa dhammassa ārammaṇapaccayena paccayo. Parittārammaṇo nahetu dhammo mahaggatārammaṇassa nahetussa dhammassa ārammaṇapaccayena paccayo. (2)

636. Mahaggatārammaṇo nahetu dhammo mahaggatārammaṇassa nahetussa dhammassa ārammaṇapaccayena paccayo. Mahaggatārammaṇo nahetu dhammo parittārammaṇassa nahetussa dhammassa ārammaṇapaccayena paccayo. (2)

637. Appamāṇārammaṇo nahetu dhammo appamāṇārammaṇassa nahetussa dhammassa ārammaṇapaccayena paccayo. Appamāṇārammaṇo nahetu dhammo parittārammaṇassa nahetussa dhammassa ārammaṇapaccayena paccayo. Appamāṇārammaṇo nahetu dhammo mahaggatārammaṇassa nahetussa dhammassa ārammaṇapaccayena paccayo. (3)

638. Parittārammaṇo nahetu dhammo parittārammaṇassa nahetussa dhammassa adhipatipaccayena paccayo. (Saṃkhittaṃ.)

(173.)

639. Ārammaṇe satta, adhipatiyā satta, anantare nava, samanantare nava, sahajāte aññamaññe nissaye tīṇi, upanissaye nava, āsevane kamme pañca, vipāke…pe…  sampayutte tīṇi…pe…  avigate tīṇi. (Saṃkhittaṃ.)

640. Nahetuyā nava, naārammaṇe nava. (Saṃkhittaṃ.)

641. Ārammaṇapaccayā nahetuyā satta. (Saṃkhittaṃ.)

642. Nahetupaccayā ārammaṇe satta. (Saṃkhittaṃ.)

643. (Yathā kusalattike pañhāvāraṃ, evaṃ vitthāretabbaṃ.)


