---
title:  Hetu-ārammaṇa
path: /tipitaka/39P4/1/1.13/1.13.1/1.13.1.1--7/Paccayacatukka/Hetu-arammana
ref: 266070
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 1 Tika, Hetuduka
    link: /tipitaka/39P4/1
  - name: 1.13 Parittārammaṇattika, Hetuduka
    link: /tipitaka/39P4/1/1.13
  - name: 1.13.1 Hetupada
    link: /tipitaka/39P4/1/1.13/1.13.1
  - name: 1.13.1.1--7 Paṭiccādivāra
    link: /tipitaka/39P4/1/1.13/1.13.1/1.13.1.1--7
  - name: Paccayacatukka
    link: /tipitaka/39P4/1/1.13/1.13.1/1.13.1.1--7/Paccayacatukka
prevL: /tipitaka/39P4/1/1.13/1.13.1/1.13.1.1--7/Paccayacatukka/Hetu
upL: /tipitaka/39P4/1/1.13/1.13.1/1.13.1.1--7/Paccayacatukka
nextL: /tipitaka/39P4/1/1.13/1.13.2
---

# Hetu-ārammaṇa

### Tika, Hetuduka

### Parittārammaṇattika, Hetuduka

### Hetupada

### Paṭiccādivāra

### Paccayacatukka

### Hetu-ārammaṇa

(168.)

617. Parittārammaṇo hetu dhammo parittārammaṇassa hetussa dhammassa hetupaccayena paccayo. (1)

618. Mahaggatārammaṇo hetu dhammo mahaggatārammaṇassa hetussa dhammassa hetupaccayena paccayo. (1)

619. Appamāṇārammaṇo hetu dhammo appamāṇārammaṇassa hetussa dhammassa hetupaccayena paccayo. (1)

620. Parittārammaṇo hetu dhammo parittārammaṇassa hetussa dhammassa ārammaṇapaccayena paccayo. Parittārammaṇo hetu dhammo mahaggatārammaṇassa hetussa dhammassa ārammaṇapaccayena paccayo. (2)

621. Mahaggatārammaṇo hetu dhammo mahaggatārammaṇassa hetussa dhammassa ārammaṇapaccayena paccayo. Mahaggatārammaṇo hetu dhammo parittārammaṇassa hetussa dhammassa ārammaṇapaccayena paccayo. (2)

622. Appamāṇārammaṇo hetu dhammo appamāṇārammaṇassa hetussa dhammassa ārammaṇapaccayena paccayo. Appamāṇārammaṇo hetu dhammo parittārammaṇassa hetussa dhammassa ārammaṇapaccayena paccayo. Appamāṇārammaṇo hetu dhammo mahaggatārammaṇassa hetussa dhammassa ārammaṇapaccayena paccayo. (3) (Saṃkhittaṃ.)

(169.)

623. Hetuyā tīṇi, ārammaṇe satta, adhipatiyā satta, anantare nava, samanantare nava, sahajāte aññamaññe nissaye tīṇi, upanissaye nava, āsevane pañca, vipāke tīṇi, indriye magge sampayutte tīṇi…pe…  avigate tīṇi. (Saṃkhittaṃ.)

624. Nahetuyā nava, naārammaṇe nava. (Saṃkhittaṃ.)

625. Hetupaccayā naārammaṇe tīṇi. (Saṃkhittaṃ.)

626. Nahetupaccayā ārammaṇe satta. (Saṃkhittaṃ.)

627. (Yathā kusalattike pañhāvāraṃ, evaṃ vitthāretabbaṃ.)


