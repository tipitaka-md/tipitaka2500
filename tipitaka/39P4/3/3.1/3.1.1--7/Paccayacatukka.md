---
title:  Paccayacatukka
path: /tipitaka/39P4/3/3.1/3.1.1--7/Paccayacatukka
ref: 261883
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 3 Kusalattika, Cūḷantaraduka
    link: /tipitaka/39P4/3
  - name: 3.1 Kusalattika, Sappaccayaduka
    link: /tipitaka/39P4/3/3.1
  - name: 3.1.1--7 Paṭiccādivāra
    link: /tipitaka/39P4/3/3.1/3.1.1--7
prevL: /tipitaka/39P4/3/3.1/3.1.1--7
upL: /tipitaka/39P4/3/3.1/3.1.1--7
nextL: /tipitaka/39P4/3/3.1/3.1.1--7/Paccaniya
---

# Paccayacatukka

### Kusalattika, Cūḷantaraduka

### Kusalattika, Sappaccayaduka

### Paṭiccādivāra

### Paccayacatukka

(1.)

1091. Kusalaṃ sappaccayaṃ dhammaṃ paṭicca kusalo sappaccayo dhammo uppajjati hetupaccayā. Kusalaṃ sappaccayaṃ dhammaṃ paṭicca abyākato sappaccayo dhammo uppajjati hetupaccayā. Kusalaṃ sappaccayaṃ dhammaṃ paṭicca kusalo sappaccayo ca abyākato sappaccayo ca dhammā uppajjanti hetupaccayā. (3)

1092. Akusalaṃ sappaccayaṃ dhammaṃ paṭicca akusalo sappaccayo dhammo uppajjati hetupaccayā…  tīṇi.

1093. Abyākataṃ sappaccayaṃ dhammaṃ paṭicca abyākato sappaccayo dhammo uppajjati hetupaccayā. (1)

1094. Kusalaṃ sappaccayañca abyākataṃ sappaccayañca dhammaṃ paṭicca abyākato sappaccayo dhammo uppajjati hetupaccayā. (1)

1095. Akusalaṃ sappaccayañca abyākataṃ sappaccayañca dhammaṃ paṭicca abyākato sappaccayo dhammo uppajjati hetupaccayā. (1)

(2.)

1096. Kusalaṃ sappaccayaṃ dhammaṃ paṭicca kusalo sappaccayo dhammo uppajjati ārammaṇapaccayā. (1)

1097. Akusalaṃ sappaccayaṃ dhammaṃ paṭicca akusalo sappaccayo dhammo uppajjati ārammaṇapaccayā. (1)

1098. Abyākataṃ sappaccayaṃ dhammaṃ paṭicca abyākato sappaccayo dhammo uppajjati ārammaṇapaccayā. (1) (Saṃkhittaṃ.)

(3.)

1099. Hetuyā nava, ārammaṇe tīṇi, adhipatiyā nava…pe…  vipāke ekaṃ…pe…  avigate nava. (Saṃkhittaṃ.)


