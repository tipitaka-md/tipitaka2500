---
title:  Paccayacatukka
path: /tipitaka/39P4/3/3.7/3.7.1--7/Paccayacatukka
ref: 261893
breadcrumbs:
  - name: Home
    link: /
  - name: 39P4 Dhammānuloma (1), Tikadukapaṭṭhānapāḷi (4)
    link: /tipitaka/39P4
  - name: 3 Kusalattika, Cūḷantaraduka
    link: /tipitaka/39P4/3
  - name: 3.7 Kusalattika, Kenaciviññeyyaduka
    link: /tipitaka/39P4/3/3.7
  - name: 3.7.1--7 Paṭiccādivāra
    link: /tipitaka/39P4/3/3.7/3.7.1--7
prevL: /tipitaka/39P4/3/3.7/3.7.1--7
upL: /tipitaka/39P4/3/3.7/3.7.1--7
nextL: /tipitaka/39P4/3/3.7/3.7.1--7/Paccaniya
---

# Paccayacatukka

### Kusalattika, Cūḷantaraduka

### Kusalattika, Kenaciviññeyyaduka

### Paṭiccādivāra

### Paccayacatukka

(41.)

1205. Kusalaṃ kenaci viññeyyaṃ dhammaṃ paṭicca kusalo kenaci viññeyyo dhammo uppajjati hetupaccayā. Kusalaṃ kenaci viññeyyaṃ dhammaṃ paṭicca abyākato kenaci viññeyyo dhammo uppajjati hetupaccayā. Kusalaṃ kenaci viññeyyaṃ dhammaṃ paṭicca kusalo kenaci viññeyyo ca abyākato kenaci viññeyyo ca dhammā uppajjanti hetupaccayā. (3)

1206. Akusalaṃ kenaci viññeyyaṃ dhammaṃ paṭicca akusalo kenaci viññeyyo dhammo uppajjati hetupaccayā…  tīṇi.

1207. Abyākataṃ kenaci viññeyyaṃ dhammaṃ paṭicca abyākato kenaci viññeyyo dhammo uppajjati hetupaccayā. (1)

1208. Kusalaṃ kenaci viññeyyañca abyākataṃ kenaci viññeyyañca dhammaṃ paṭicca abyākato kenaci viññeyyo dhammo uppajjati hetupaccayā. (1)

1209. Akusalaṃ kenaci viññeyyañca abyākataṃ kenaci viññeyyañca dhammaṃ paṭicca abyākato kenaci viññeyyo dhammo uppajjati hetupaccayā. (1)

(42.)

1210. Kusalaṃ kenaci viññeyyaṃ dhammaṃ paṭicca kusalo kenaci viññeyyo dhammo uppajjati ārammaṇapaccayā. (1)

1211. Akusalaṃ kenaci viññeyyaṃ dhammaṃ paṭicca akusalo kenaci viññeyyo dhammo uppajjati ārammaṇapaccayā. (1)

1212. Abyākataṃ kenaci viññeyyaṃ dhammaṃ paṭicca abyākato kenaci viññeyyo dhammo uppajjati ārammaṇapaccayā. (1) (Saṃkhittaṃ.)

(43.)

1213. Hetuyā nava, ārammaṇe tīṇi…pe…  vipāke ekaṃ…pe…  avigate nava. (Saṃkhittaṃ.)


