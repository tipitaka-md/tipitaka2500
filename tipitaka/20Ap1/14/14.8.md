
[Home](/) / [20Ap1 Therāpadānapāḷi](../../20Ap1.md) / [14 Sobhitavagga](../14.md)

# 14.8 Ekapasādaniyattheraapadāna

* Sobhitavagga

* Ekapasādaniyattheraapadāna

(55.)

2250\. _“Nārado iti me nāmaṃ,_  
_kesavo iti maṃ vidū;_  
_Kusalākusalaṃ esaṃ,_  
_agamaṃ buddhasantikaṃ._  


(56.)

2251\. _Mettacitto kāruṇiko,_  
_atthadassī mahāmuni;_  
_Assāsayanto satte so,_  
_dhammaṃ deseti cakkhumā._  


(57.)

2252\. _Sakaṃ cittaṃ pasādetvā,_  
_sire katvāna añjaliṃ;_  
_Satthāraṃ abhivādetvā,_  
_pakkāmiṃ pācināmukho._  


(58.)

2253\. _Sattarase kappasate,_  
_rājā āsi mahīpati;_  
_Amittatāpano nāma,_  
_cakkavattī mahabbalo._  


(59.)

2254\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2255\. Itthaṃ sudaṃ āyasmā ekapasādaniyo thero imā gāthāyo abhāsitthāti.

---

2256\. Ekapasādaniyattherassāpadānaṃ aṭṭhamaṃ.



[Go to previous page (14.7 Atthasandassakattheraapadāna)](14.7.md) / [Go to parent page (14 Sobhitavagga)](../14.md) / [Go to next page (14.9 Sālapupphadāyakattheraapadāna)](14.9.md)


