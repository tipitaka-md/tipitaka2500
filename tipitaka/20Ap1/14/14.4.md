
[Home](/) / [20Ap1 Therāpadānapāḷi](...md) / [14 Sobhitavagga](../20Ap1/14.md)

# 𑁧𑁪𑁇𑁪 𑀧𑀼𑀧𑁆𑀨𑀘𑁆𑀙𑀤𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀲𑁄𑀪𑀺𑀢𑀯𑀕𑁆𑀕

* 𑀧𑀼𑀧𑁆𑀨𑀘𑁆𑀙𑀤𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(26.)

2213\. _“𑀲𑀼𑀦𑀦𑁆𑀤𑁄 𑀦𑀸𑀫 𑀦𑀸𑀫𑁂𑀦,_  
_𑀩𑁆𑀭𑀸𑀳𑁆𑀫𑀡𑁄 𑀫𑀦𑁆𑀢𑀧𑀸𑀭𑀕𑀽;_  
_𑀅𑀚𑁆𑀛𑀸𑀬𑀓𑁄 𑀬𑀸𑀘𑀬𑁄𑀕𑁄,_  
_𑀯𑀸𑀚𑀧𑁂𑀬𑁆𑀬𑀁 𑀅𑀬𑀸𑀚𑀬𑀺𑁇_  


(27.)

2214\. _𑀧𑀤𑀼𑀫𑀼𑀢𑁆𑀢𑀭𑁄 𑀮𑁄𑀓𑀯𑀺𑀤𑀽,_  
_𑀅𑀕𑁆𑀕𑁄 𑀓𑀸𑀭𑀼𑀡𑀺𑀓𑁄 𑀇𑀲𑀺;_  
_𑀚𑀦𑀢𑀁 𑀅𑀦𑀼𑀓𑀫𑁆𑀧𑀦𑁆𑀢𑁄,_  
_𑀅𑀫𑁆𑀩𑀭𑁂 𑀘𑀗𑁆𑀓𑀫𑀻 𑀢𑀤𑀸𑁇_  


(28.)

2215\. _𑀘𑀗𑁆𑀓𑀫𑀺𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑁄,_  
_𑀲𑀩𑁆𑀩𑀜𑁆𑀜𑀽 𑀮𑁄𑀓𑀦𑀸𑀬𑀓𑁄;_  
_𑀫𑁂𑀢𑁆𑀢𑀸𑀬 𑀅𑀨𑀭𑀺 𑀲𑀢𑁆𑀢𑁂,_  
_𑀅𑀧𑁆𑀧𑀫𑀸𑀡𑁂 𑀦𑀺𑀭𑀽𑀧𑀥𑀺𑁇_  


(29.)

2216\. _𑀯𑀡𑁆𑀝𑁂 𑀙𑁂𑀢𑁆𑀯𑀸𑀦 𑀧𑀼𑀧𑁆𑀨𑀸𑀦𑀺,_  
_𑀩𑁆𑀭𑀸𑀳𑁆𑀫𑀡𑁄 𑀫𑀦𑁆𑀢𑀧𑀸𑀭𑀕𑀽;_  
_𑀲𑀩𑁆𑀩𑁂 𑀲𑀺𑀲𑁆𑀲𑁂 𑀲𑀫𑀸𑀦𑁂𑀢𑁆𑀯𑀸,_  
_𑀆𑀓𑀸𑀲𑁂 𑀉𑀓𑁆𑀔𑀺𑀧𑀸𑀧𑀬𑀺𑁇_  


(30.)

2217\. _𑀬𑀸𑀯𑀢𑀸 𑀦𑀕𑀭𑀁 𑀆𑀲𑀺,_  
_𑀧𑀼𑀧𑁆𑀨𑀸𑀦𑀁 𑀙𑀤𑀦𑀁 𑀢𑀤𑀸;_  
_𑀩𑀼𑀤𑁆𑀥𑀲𑁆𑀲 𑀆𑀦𑀼𑀪𑀸𑀯𑁂𑀦,_  
_𑀲𑀢𑁆𑀢𑀸𑀳𑀁 𑀦 𑀯𑀺𑀕𑀘𑁆𑀙𑀣𑁇_  


(31.)

2218\. _𑀢𑁂𑀦𑁂𑀯 𑀲𑀼𑀓𑁆𑀓𑀫𑀽𑀮𑁂𑀦,_  
_𑀅𑀦𑀼𑀪𑁄𑀢𑁆𑀯𑀸𑀦 𑀲𑀫𑁆𑀧𑀤𑀸;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀢𑀺𑀡𑁆𑀡𑁄 𑀮𑁄𑀓𑁂 𑀯𑀺𑀲𑀢𑁆𑀢𑀺𑀓𑀁𑁇_  


(32.)

2219\. _𑀏𑀓𑀸𑀭𑀲𑁂 𑀓𑀧𑁆𑀧𑀲𑀢𑁂,_  
_𑀧𑀜𑁆𑀘𑀢𑀺𑀁𑀲𑀸𑀲𑀼 𑀔𑀢𑁆𑀢𑀺𑀬𑀸;_  
_𑀅𑀫𑁆𑀩𑀭𑀁𑀲𑀲𑀦𑀸𑀫𑀸 𑀢𑁂,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(33.)

2220\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2221\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀧𑁆𑀨𑀘𑁆𑀙𑀤𑀦𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2222\. 𑀧𑀼𑀧𑁆𑀨𑀘𑁆𑀙𑀤𑀦𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (14.3 Candanapūjanakattheraapadāna)](14.3.md) / [Go to parent page (14 Sobhitavagga)](../20Ap1/14.md) / [Go to next page (14.5 Rahosaññakattheraapadāna)](14.5.md)


