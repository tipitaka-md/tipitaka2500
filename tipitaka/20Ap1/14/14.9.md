
[Home](/) / [20Ap1 Therāpadānapāḷi](../../20Ap1.md) / [14 Sobhitavagga](../14.md)

# 14.9 Sālapupphadāyakattheraapadāna

* Sobhitavagga

* Sālapupphadāyakattheraapadāna

(60.)

2257\. _“Migarājā tadā āsiṃ,_  
_abhijāto sukesarī;_  
_Giriduggaṃ gavesanto,_  
_addasaṃ lokanāyakaṃ._  


(61.)

2258\. _Ayaṃ nu kho mahāvīro,_  
_nibbāpeti mahājanaṃ;_  
_Yannūnāhaṃ upāseyyaṃ,_  
_devadevaṃ narāsabhaṃ._  


(62.)

2259\. _Sākhaṃ sālassa bhañjitvā,_  
_sakosaṃ pupphamāhariṃ;_  
_Upagantvāna sambuddhaṃ,_  
_adāsiṃ pupphamuttamaṃ._  


(63.)

2260\. _Ekanavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_pupphadānassidaṃ phalaṃ._  


(64.)

2261\. _Ito ca navame kappe,_  
_virocanasanāmakā;_  
_Tayo āsiṃsu rājāno,_  
_cakkavattī mahabbalā._  


(65.)

2262\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2263\. Itthaṃ sudaṃ āyasmā sālapupphadāyako thero imā gāthāyo abhāsitthāti.

---

2264\. Sālapupphadāyakattherassāpadānaṃ navamaṃ.



[Go to previous page (14.8 Ekapasādaniyattheraapadāna)](14.8.md) / [Go to parent page (14 Sobhitavagga)](../14.md) / [Go to next page (14.10 Piyālaphaladāyakattheraapadāna)](14.10.md)


