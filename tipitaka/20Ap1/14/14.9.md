
[Home](/) / [20Ap1 Therāpadānapāḷi](../../20Ap1.md) / [14 Sobhitavagga](../14.md)

# 𑁧𑁪𑁇𑁯 𑀲𑀸𑀮𑀧𑀼𑀧𑁆𑀨𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀲𑁄𑀪𑀺𑀢𑀯𑀕𑁆𑀕

* 𑀲𑀸𑀮𑀧𑀼𑀧𑁆𑀨𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(60.)

2257\. _“𑀫𑀺𑀕𑀭𑀸𑀚𑀸 𑀢𑀤𑀸 𑀆𑀲𑀺𑀁,_  
_𑀅𑀪𑀺𑀚𑀸𑀢𑁄 𑀲𑀼𑀓𑁂𑀲𑀭𑀻;_  
_𑀕𑀺𑀭𑀺𑀤𑀼𑀕𑁆𑀕𑀁 𑀕𑀯𑁂𑀲𑀦𑁆𑀢𑁄,_  
_𑀅𑀤𑁆𑀤𑀲𑀁 𑀮𑁄𑀓𑀦𑀸𑀬𑀓𑀁𑁇_  


(61.)

2258\. _𑀅𑀬𑀁 𑀦𑀼 𑀔𑁄 𑀫𑀳𑀸𑀯𑀻𑀭𑁄,_  
_𑀦𑀺𑀩𑁆𑀩𑀸𑀧𑁂𑀢𑀺 𑀫𑀳𑀸𑀚𑀦𑀁;_  
_𑀬𑀦𑁆𑀦𑀽𑀦𑀸𑀳𑀁 𑀉𑀧𑀸𑀲𑁂𑀬𑁆𑀬𑀁,_  
_𑀤𑁂𑀯𑀤𑁂𑀯𑀁 𑀦𑀭𑀸𑀲𑀪𑀁𑁇_  


(62.)

2259\. _𑀲𑀸𑀔𑀁 𑀲𑀸𑀮𑀲𑁆𑀲 𑀪𑀜𑁆𑀚𑀺𑀢𑁆𑀯𑀸,_  
_𑀲𑀓𑁄𑀲𑀁 𑀧𑀼𑀧𑁆𑀨𑀫𑀸𑀳𑀭𑀺𑀁;_  
_𑀉𑀧𑀕𑀦𑁆𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑀁,_  
_𑀅𑀤𑀸𑀲𑀺𑀁 𑀧𑀼𑀧𑁆𑀨𑀫𑀼𑀢𑁆𑀢𑀫𑀁𑁇_  


(63.)

2260\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀼𑀧𑁆𑀨𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(64.)

2261\. _𑀇𑀢𑁄 𑀘 𑀦𑀯𑀫𑁂 𑀓𑀧𑁆𑀧𑁂,_  
_𑀯𑀺𑀭𑁄𑀘𑀦𑀲𑀦𑀸𑀫𑀓𑀸;_  
_𑀢𑀬𑁄 𑀆𑀲𑀺𑀁𑀲𑀼 𑀭𑀸𑀚𑀸𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(65.)

2262\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2263\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀸𑀮𑀧𑀼𑀧𑁆𑀨𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2264\. 𑀲𑀸𑀮𑀧𑀼𑀧𑁆𑀨𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀦𑀯𑀫𑀁𑁇



[Go to previous page (14.8 Ekapasādaniyattheraapadāna)](14.8.md) / [Go to parent page (14 Sobhitavagga)](../14.md) / [Go to next page (14.10 Piyālaphaladāyakattheraapadāna)](14.10.md)


