---
title: 14.9 Sālapupphadāyakattheraapadāna
path: /tipitaka/20Ap1/14/14.9
ref: 267273
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 14 Sobhitavagga
    link: /tipitaka/20Ap1/14
prevL: /tipitaka/20Ap1/14/14.8
upL: /tipitaka/20Ap1/14
nextL: /tipitaka/20Ap1/14/14.10
---

# 14.9 Sālapupphadāyakattheraapadāna

### Sobhitavagga

### Sālapupphadāyakattheraapadāna

(60.)

2257. _“Migarājā tadā āsiṃ,_  
_abhijāto sukesarī;_  
_Giriduggaṃ gavesanto,_  
_addasaṃ lokanāyakaṃ._  


(61.)

2258. _Ayaṃ nu kho mahāvīro,_  
_nibbāpeti mahājanaṃ;_  
_Yannūnāhaṃ upāseyyaṃ,_  
_devadevaṃ narāsabhaṃ._  


(62.)

2259. _Sākhaṃ sālassa bhañjitvā,_  
_sakosaṃ pupphamāhariṃ;_  
_Upagantvāna sambuddhaṃ,_  
_adāsiṃ pupphamuttamaṃ._  


(63.)

2260. _Ekanavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_pupphadānassidaṃ phalaṃ._  


(64.)

2261. _Ito ca navame kappe,_  
_virocanasanāmakā;_  
_Tayo āsiṃsu rājāno,_  
_cakkavattī mahabbalā._  


(65.)

2262. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2263. Itthaṃ sudaṃ āyasmā sālapupphadāyako thero imā gāthāyo abhāsitthāti.

===

2264. Sālapupphadāyakattherassāpadānaṃ navamaṃ.




