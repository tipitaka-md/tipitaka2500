
[Home](/) / [20Ap1 Therāpadānapāḷi](../../20Ap1.md) / [14 Sobhitavagga](../14.md)

# 14.2 Sudassanattheraapadāna

* Sobhitavagga

* Sudassanattheraapadāna

(10.)

2193\. _“Vinatā nadiyā tīre,_  
_pilakkhu phalito ahu;_  
_Tāhaṃ rukkhaṃ gavesanto,_  
_addasaṃ lokanāyakaṃ._  


(11.)

2194\. _Ketakaṃ pupphitaṃ disvā,_  
_vaṇṭe chetvānahaṃ tadā;_  
_Buddhassa abhiropesiṃ,_  
_sikhino lokabandhuno._  


(12.)

2195\. _Yena ñāṇena pattosi,_  
_accutaṃ amataṃ padaṃ;_  
_Taṃ ñāṇaṃ abhipūjemi,_  
_buddhaseṭṭha mahāmuni._  


(13.)

2196\. _Ñāṇamhi pūjaṃ katvāna,_  
_pilakkhumaddasaṃ ahaṃ;_  
_Paṭiladdhomhi taṃ paññaṃ,_  
_ñāṇapūjāyidaṃ phalaṃ._  


(14.)

2197\. _Ekattiṃse ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_ñāṇapūjāyidaṃ phalaṃ._  


(15.)

2198\. _Ito terasakappamhi,_  
_dvādasāsuṃ phaluggatā;_  
_Sattaratanasampannā,_  
_cakkavattī mahapphalā._  


(16.)

2199\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2200\. Itthaṃ sudaṃ āyasmā sudassano thero imā gāthāyo abhāsitthāti.

---

2201\. Sudassanattherassāpadānaṃ dutiyaṃ.



[Go to previous page (14.1 Sobhitattheraapadāna)](14.1.md) / [Go to parent page (14 Sobhitavagga)](../14.md) / [Go to next page (14.3 Candanapūjanakattheraapadāna)](14.3.md)


