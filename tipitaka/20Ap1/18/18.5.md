---
title: 18.5 Sīhāsanadāyakattheraapadāna
path: /tipitaka/20Ap1/18/18.5
ref: 267309
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 18 Kumudavagga
    link: /tipitaka/20Ap1/18
prevL: /tipitaka/20Ap1/18/18.4
upL: /tipitaka/20Ap1/18
nextL: /tipitaka/20Ap1/18/18.6
---

# 18.5 Sīhāsanadāyakattheraapadāna

### Kumudavagga

### Sīhāsanadāyakattheraapadāna

(21.)

2538. _“Nibbute lokanāthamhi,_  
_padumuttaranāyake;_  
_Pasannacitto sumano,_  
_sīhāsanamadāsahaṃ._  


(22.)

2539. _Bahūhi gandhamālehi,_  
_diṭṭhadhammasukhāvahe;_  
_Tattha pūjañca katvāna,_  
_nibbāyati bahujjano._  


(23.)

2540. _Pasannacitto sumano,_  
_vanditvā bodhimuttamaṃ;_  
_Kappānaṃ satasahassaṃ,_  
_duggatiṃ nupapajjahaṃ._  


(24.)

2541. _Pannarasasahassamhi,_  
_kappānaṃ aṭṭha āsu te;_  
_Siluccayasanāmā ca,_  
_rājāno cakkavattino._  


(25.)

2542. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2543. Itthaṃ sudaṃ āyasmā sīhāsanadāyako thero imā gāthāyo abhāsitthāti.

===

2544. Sīhāsanadāyakattherassāpadānaṃ pañcamaṃ.




