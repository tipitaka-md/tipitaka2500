
[Home](/) / [20Ap1 Therāpadānapāḷi](../../20Ap1.md) / [18 Kumudavagga](../18.md)

# 18.10 Saṃghupaṭṭhākattheraapadāna

* Kumudavagga

* Saṃghupaṭṭhākattheraapadāna

(45.)

2572\. _“Vessabhumhi bhagavati,_  
_ahosārāmiko ahaṃ;_  
_Pasannacitto sumano,_  
_upaṭṭhiṃ saṃghamuttamaṃ._  


(46.)

2573\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_upaṭṭhānassidaṃ phalaṃ._  


(47.)

2574\. _Ito te sattame kappe,_  
_sattevāsuṃ samodakā;_  
_Sattaratanasampannā,_  
_cakkavattī mahabbalā._  


(48.)

2575\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2146)_  


2576\. Itthaṃ sudaṃ āyasmā saṃghupaṭṭhāko thero imā gāthāyo abhāsitthāti.

---

2577\. Saṃghupaṭṭhākattherassāpadānaṃ dasamaṃ.



---

2578\. Kumudavaggo aṭṭhārasamo.



---

2579\. Tassuddānaṃ



2580\. _Kumudo atha nisseṇī,_  
_rattiko udapānado;_  
_Sīhāsanī maggadado,_  
_ekadīpī maṇippado;_  
_Tikicchako upaṭṭhāko,_  
_ekapaññāsa gāthakāti._  


[Go to previous page (18.9 Tikicchakattheraapadāna)](18.9.md) / [Go to parent page (18 Kumudavagga)](../18.md) / [Go to next page (19 Kuṭajapupphiyavagga)](../19.md)


