
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.7 Desakittakattheraapadāna

* Citakapūjakavagga

* Desakittakattheraapadāna

(31.)

3400\. _“Upasālakanāmohaṃ,_  
_ahosiṃ brāhmaṇo tadā;_  
_Kānanaṃ vanamogāḷhaṃ,_  
_lokajeṭṭhaṃ narāsabhaṃ._  


(32.)

3401\. _Disvāna vandiṃ pādesu,_  
_lokāhutipaṭiggahaṃ;_  
_Pasannacittaṃ maṃ ñatvā,_  
_buddho antaradhāyatha._  


(33.)

3402\. _Kānanā abhinikkhamma,_  
_buddhaseṭṭhamanussariṃ;_  
_Taṃ desaṃ kittayitvāna,_  
_kappaṃ saggamhi modahaṃ._  


(34.)

3403\. _Dvenavute ito kappe,_  
_yaṃ desamabhikittayiṃ;_  
_Duggatiṃ nābhijānāmi,_  
_kittanāya idaṃ phalaṃ._  


(35.)

3404\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3405\. Itthaṃ sudaṃ āyasmā desakittako thero imā gāthāyo abhāsitthāti.

---

3406\. Desakittakattherassāpadānaṃ sattamaṃ.



[Go to previous page (30.6 Pādapūjakattheraapadāna)](30.6.md) / [Go to parent page (30 Citakapūjakavagga)](../30.md) / [Go to next page (30.8 Saraṇagamaniyattheraapadāna)](30.8.md)


