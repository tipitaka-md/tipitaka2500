
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.1 Citakapūjakattheraapadāna

* Citakapūjakavagga

* Citakapūjakattheraapadāna

(1.)

3358\. _“Ajito nāma nāmena,_  
_ahosiṃ brāhmaṇo tadā;_  
_Āhutiṃ yiṭṭhukāmohaṃ,_  
_nānāpupphaṃ samānayiṃ._  


(2.)

3359\. _Jalantaṃ citakaṃ disvā,_  
_sikhino lokabandhuno;_  
_Tañca pupphaṃ samānetvā,_  
_citake okiriṃ ahaṃ._  


(3.)

3360\. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(4.)

3361\. _Sattavīse ito kappe,_  
_sattāsuṃ manujādhipā;_  
_Supajjalitanāmā te,_  
_cakkavattī mahabbalā._  


(5.)

3362\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


3363\. Itthaṃ sudaṃ āyasmā citakapūjako thero imā gāthāyo abhāsitthāti.

---

3364\. Citakapūjakattherassāpadānaṃ paṭhamaṃ.



[Go to previous page (30 Citakapūjakavagga)](../30.md) / [Go to parent page (30 Citakapūjakavagga)](../30.md) / [Go to next page (30.2 Pupphadhārakattheraapadāna)](30.2.md)


