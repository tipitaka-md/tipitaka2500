
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.2 Pupphadhārakattheraapadāna

* Citakapūjakavagga

* Pupphadhārakattheraapadāna

(6.)

3365\. _“Vākacīradharo āsiṃ,_  
_ajinuttaravāsano;_  
_Abhiññā pañca nibbattā,_  
_candassa parimajjako._  


(7.)

3366\. _Vipassiṃ lokapajjotaṃ,_  
_disvā abhigataṃ mamaṃ;_  
_Pāricchattakapupphāni,_  
_dhāresiṃ satthuno ahaṃ._  


(8.)

3367\. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_dhāraṇāya idaṃ phalaṃ._  


(9.)

3368\. _Sattāsītimhito kappe,_  
_eko āsiṃ mahīpati;_  
_Samantadhāraṇo nāma,_  
_cakkavattī mahabbalo._  


(10.)

3369\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3370\. Itthaṃ sudaṃ āyasmā pupphadhārako thero imā gāthāyo abhāsitthāti.

---

3371\. Pupphadhārakattherassāpadānaṃ dutiyaṃ.



[Go to previous page (30.1 Citakapūjakattheraapadāna)](30.1.md) / [Go to parent page (30 Citakapūjakavagga)](../30.md) / [Go to next page (30.3 Chattadāyakattheraapadāna)](30.3.md)


