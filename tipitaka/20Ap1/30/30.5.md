
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.5 Gosīsanikkhepakattheraapadāna

* Citakapūjakavagga

* Gosīsanikkhepakattheraapadāna

(21.)

3386\. _“Ārāmadvārā nikkhamma,_  
_gosīsaṃ santhataṃ mayā;_  
_Anubhomi sakaṃ kammaṃ,_  
_pubbakammassidaṃ phalaṃ._  


(22.)

3387\. _Ājāniyā vātajavā,_  
_sindhavā sīghavāhanā;_  
_Anubhomi sabbametaṃ,_  
_gosīsassa idaṃ phalaṃ._  


(23.)

3388\. _Aho kāraṃ paramakāraṃ,_  
_sukhette sukataṃ mayā;_  
_Saṃghe katassa kārassa,_  
_na aññaṃ kalamagghati._  


(24.)

3389\. _Catunnavutito kappe,_  
_yaṃ sīsaṃ santhariṃ ahaṃ;_  
_Duggatiṃ nābhijānāmi,_  
_santharassa idaṃ phalaṃ._  


(25.)

3390\. _Pañcasattatikappamhi,_  
_suppatiṭṭhitanāmako;_  
_Eko āsiṃ mahātejo,_  
_cakkavattī mahabbalo._  


(26.)

3391\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3392\. Itthaṃ sudaṃ āyasmā gosīsanikkhepako thero imā gāthāyo abhāsitthāti.

---

3393\. Gosīsanikkhepakattherassāpadānaṃ pañcamaṃ.



[Go to previous page (30.4 Saddasaññakattheraapadāna)](30.4.md) / [Go to parent page (30 Citakapūjakavagga)](../30.md) / [Go to next page (30.6 Pādapūjakattheraapadāna)](30.6.md)


