
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.3 Chattadāyakattheraapadāna

* Citakapūjakavagga

* Chattadāyakattheraapadāna

(11.)

3372\. _“Putto mama pabbajito,_  
_kāsāyavasano tadā;_  
_So ca buddhattaṃ sampatto,_  
_nibbuto lokapūjito._  


(12.)

3373\. _Vicinanto sakaṃ puttaṃ,_  
_agamaṃ pacchato ahaṃ;_  
_Nibbutassa mahantassa,_  
_citakaṃ agamāsahaṃ._  


(13.)

3374\. _Paggayha añjaliṃ tattha,_  
_vanditvā citakaṃ ahaṃ;_  
_Setacchattañca paggayha,_  
_āropesiṃ ahaṃ tadā._  


(14.)

3375\. _Catunnavutito kappe,_  
_yaṃ chattamabhiropayiṃ;_  
_Duggatiṃ nābhijānāmi,_  
_chattadānassidaṃ phalaṃ._  


(15.)

3376\. _Pañcavīse ito kappe,_  
_satta āsuṃ janādhipā;_  
_Mahārahasanāmā te,_  
_cakkavattī mahabbalā._  


(16.)

3377\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3378\. Itthaṃ sudaṃ āyasmā chattadāyako thero imā gāthāyo abhāsitthāti.

---

3379\. Chattadāyakattherassāpadānaṃ tatiyaṃ.



[Go to previous page (30.2 Pupphadhārakattheraapadāna)](30.2.md) / [Go to parent page (30 Citakapūjakavagga)](../30.md) / [Go to next page (30.4 Saddasaññakattheraapadāna)](30.4.md)


