
[Home](/) / [20Ap1 Therāpadānapāḷi](../../20Ap1.md) / [30 Citakapūjakavagga](../30.md)

# 30.6 Pādapūjakattheraapadāna

* Citakapūjakavagga

* Pādapūjakattheraapadāna

(27.)

3394\. _“Pabbate himavantamhi,_  
_ahosiṃ kinnaro tadā;_  
_Addasaṃ virajaṃ buddhaṃ,_  
_pītaraṃsiṃva bhāṇumaṃ._  


(28.)

3395\. _Upetaṃ tamahaṃ buddhaṃ,_  
_vipassiṃ lokanāyakaṃ;_  
_Candanaṃ tagarañcāpi,_  
_pāde osiñcahaṃ tadā._  


(29.)

3396\. _Ekanavutito kappe,_  
_yaṃ pādaṃ abhipūjayiṃ;_  
_Duggatiṃ nābhijānāmi,_  
_pādapūjāyidaṃ phalaṃ._  


(30.)

3397\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3398\. Itthaṃ sudaṃ āyasmā pādapūjako thero imā gāthāyo abhāsitthāti.

---

3399\. Pādapūjakattherassāpadānaṃ chaṭṭhaṃ.



[Go to previous page (30.5 Gosīsanikkhepakattheraapadāna)](30.5.md) / [Go to parent page (30 Citakapūjakavagga)](../30.md) / [Go to next page (30.7 Desakittakattheraapadāna)](30.7.md)


