
[Home](/) / [20Ap1 Therāpadānapāḷi](/tipitaka/20Ap1.md) / [30 Citakapūjakavagga](/tipitaka/20Ap1/30.md)

# 30.8 Saraṇagamaniyattheraapadāna

### Citakapūjakavagga

### Saraṇagamaniyattheraapadāna

(36.)

3407. _“Pabbate himavantamhi,_  
_ahosiṃ luddako tadā;_  
_Vipassiṃ addasaṃ buddhaṃ,_  
_lokajeṭṭhaṃ narāsabhaṃ._  


(37.)

3408. _Upāsitvāna sambuddhaṃ,_  
_veyyāvaccamakāsahaṃ;_  
_Saraṇañca upāgacchiṃ,_  
_dvipadindassa tādino._  


(38.)

3409. _Ekanavutito kappe,_  
_saraṇaṃ upagacchahaṃ;_  
_Duggatiṃ nābhijānāmi,_  
_saraṇāgamanapphalaṃ._  


(39.)

3410. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3411. Itthaṃ sudaṃ āyasmā saraṇagamaniyo thero imā gāthāyo abhāsitthāti.

===

3412. Saraṇagamaniyattherassāpadānaṃ aṭṭhamaṃ.



[Go to previous page](/tipitaka/20Ap1/30/30.7.md) / [Go to parent page](/tipitaka/20Ap1/30.md) / [Go to next page](/tipitaka/20Ap1/30/30.9.md)


