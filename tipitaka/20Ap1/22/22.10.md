
[Home](/) / [20Ap1 Therāpadānapāḷi](../../20Ap1.md) / [22 Hatthivagga](../22.md)

# 22.10 Pāpanivāriyattheraapadāna

* Hatthivagga

* Pāpanivāriyattheraapadāna

(51.)

2890\. _“Piyadassissa bhagavato,_  
_caṅkamaṃ sodhitaṃ mayā;_  
_Naḷakehi paṭicchannaṃ,_  
_vātātapanivāraṇaṃ._  


(52.)

2891\. _Pāpaṃ vivajjanatthāya,_  
_kusalassupasampadā;_  
_Kilesānaṃ pahānāya,_  
_padahiṃ satthu sāsane._  


(53.)

2892\. _Ito ekādase kappe,_  
_aggidevoti vissuto;_  
_Sattaratanasampanno,_  
_cakkavattī mahabbalo._  


(54.)

2893\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2368)_  


2894\. Itthaṃ sudaṃ āyasmā pāpanivāriyo thero imā gāthāyo abhāsitthāti.

---

2895\. Pāpanivāriyattherassāpadānaṃ dasamaṃ.



---

2896\. Hatthivaggo bāvīsatimo.



---

2897\. Tassuddānaṃ



2898\. _Hatthi pānadhi saccañca,_  
_ekasaññi ca raṃsiko;_  
_Sandhito tālavaṇṭañca,_  
_tathā akkantasaññako;_  
_Sappi pāpanivārī ca,_  
_catuppaññāsa gāthakāti._  


[Go to previous page (22.9 Sappidāyakattheraapadāna)](22.9.md) / [Go to parent page (22 Hatthivagga)](../22.md) / [Go to next page (23 Ālambaṇadāyakavagga)](../23.md)


