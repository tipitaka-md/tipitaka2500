
[Home](/) / [20Ap1 Therāpadānapāḷi](../../20Ap1.md) / [22 Hatthivagga](../22.md)

# 𑁨𑁨𑁇𑁩 𑀲𑀘𑁆𑀘𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀳𑀢𑁆𑀣𑀺𑀯𑀕𑁆𑀕

### 𑀲𑀘𑁆𑀘𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

(11.)

2836\. _“𑀯𑁂𑀲𑁆𑀲𑀪𑀽 𑀢𑀫𑁆𑀳𑀺 𑀲𑀫𑀬𑁂,_  
_𑀪𑀺𑀓𑁆𑀔𑀼𑀲𑀁𑀖𑀧𑀼𑀭𑀓𑁆𑀔𑀢𑁄;_  
_𑀤𑁂𑀲𑁂𑀢𑀺 𑀅𑀭𑀺𑀬𑀲𑀘𑁆𑀘𑀸𑀦𑀺,_  
_𑀦𑀺𑀩𑁆𑀩𑀸𑀧𑁂𑀦𑁆𑀢𑁄 𑀫𑀳𑀸𑀚𑀦𑀁𑁇_  


(12.)

2837\. _𑀧𑀭𑀫𑀓𑀸𑀭𑀼𑀜𑁆𑀜𑀧𑀢𑁆𑀢𑁄𑀫𑁆𑀳𑀺,_  
_𑀲𑀫𑀺𑀢𑀺𑀁 𑀅𑀕𑀫𑀸𑀲𑀳𑀁;_  
_𑀲𑁄𑀳𑀁 𑀦𑀺𑀲𑀺𑀦𑁆𑀦𑀓𑁄 𑀲𑀦𑁆𑀢𑁄,_  
_𑀥𑀫𑁆𑀫𑀫𑀲𑁆𑀲𑁄𑀲𑀺 𑀲𑀢𑁆𑀣𑀼𑀦𑁄𑁇_  


(13.)

2838\. _𑀢𑀲𑁆𑀲𑀸𑀳𑀁 𑀥𑀫𑁆𑀫𑀁 𑀲𑀼𑀢𑁆𑀯𑀸𑀦,_  
_𑀤𑁂𑀯𑀮𑁄𑀓𑀁 𑀅𑀕𑀘𑁆𑀙𑀳𑀁;_  
_𑀢𑀺𑀁𑀲𑀓𑀧𑁆𑀧𑀸𑀦𑀺 𑀤𑁂𑀯𑁂𑀲𑀼,_  
_𑀅𑀯𑀲𑀺𑀁 𑀢𑀢𑁆𑀣𑀳𑀁 𑀧𑀼𑀭𑁂𑁇_  


(14.)

2839\. _𑀏𑀓𑀢𑁆𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀲𑀜𑁆𑀜𑀫𑀮𑀪𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀲𑀘𑁆𑀘𑀲𑀜𑁆𑀜𑀸𑀬𑀺𑀤𑀁 𑀨𑀮𑀁𑁇_  


(15.)

2840\. _𑀙𑀩𑁆𑀩𑀻𑀲𑀫𑁆𑀳𑀺 𑀇𑀢𑁄 𑀓𑀧𑁆𑀧𑁂,_  
_𑀏𑀓𑁄 𑀆𑀲𑀺𑀁 𑀚𑀦𑀸𑀥𑀺𑀧𑁄;_  
_𑀏𑀓𑀨𑀼𑀲𑀺𑀢𑀦𑀸𑀫𑁂𑀦,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(16.)

2841\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2842\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀘𑁆𑀘𑀲𑀜𑁆𑀜𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2843\. 𑀲𑀘𑁆𑀘𑀲𑀜𑁆𑀜𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (22.2 Pānadhidāyakattheraapadāna)](22.2.md) / [Go to parent page (22 Hatthivagga)](../22.md) / [Go to next page (22.4 Ekasaññakattheraapadāna)](22.4.md)


