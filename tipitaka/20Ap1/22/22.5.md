
[Home](/) / [20Ap1 Therāpadānapāḷi](../../20Ap1.md) / [22 Hatthivagga](../22.md)

# 22.5 Raṃsisaññakattheraapadāna

* Hatthivagga

* Raṃsisaññakattheraapadāna

(21.)

2850\. _“Udentaṃ sataraṃsiṃva,_  
_pītaraṃsiṃva bhāṇumaṃ;_  
_Byagghūsabhaṃva pavaraṃ,_  
_sujātaṃ pabbatantare._  


(22.)

2851\. _Buddhassa ānubhāvo so,_  
_jalate pabbatantare;_  
_Raṃse cittaṃ pasādetvā,_  
_kappaṃ saggamhi modahaṃ._  


(23.)

2852\. _Avasesesu kappesu,_  
_kusalaṃ caritaṃ mayā;_  
_Tena cittappasādena,_  
_buddhānussatiyāpi ca._  


(24.)

2853\. _Tiṃsakappasahasseto,_  
_yaṃ saññamalabhiṃ tadā;_  
_Duggatiṃ nābhijānāmi,_  
_buddhasaññāyidaṃ phalaṃ._  


(25.)

2854\. _Sattapaññāsakappamhi,_  
_eko āsiṃ janādhipo;_  
_Sujāto nāma nāmena,_  
_cakkavattī mahabbalo._  


(26.)

2855\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2856\. Itthaṃ sudaṃ āyasmā raṃsisaññako thero imā gāthāyo abhāsitthāti.

---

2857\. Raṃsisaññakattherassāpadānaṃ pañcamaṃ.



[Go to previous page (22.4 Ekasaññakattheraapadāna)](22.4.md) / [Go to parent page (22 Hatthivagga)](../22.md) / [Go to next page (22.6 Sandhitattheraapadāna)](22.6.md)


