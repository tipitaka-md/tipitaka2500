
[Home](/) / [20Ap1 Therāpadānapāḷi](../../20Ap1.md) / [22 Hatthivagga](../22.md)

# 22.8 Akkantasaññakattheraapadāna

* Hatthivagga

* Akkantasaññakattheraapadāna

(37.)

2872\. _“Kusāṭakaṃ gahetvāna,_  
_upajjhāyassahaṃ pure;_  
_Mantañca anusikkhāmi,_  
_ganthādosassa pattiyā._  


(38.)

2873\. _Addasaṃ virajaṃ buddhaṃ,_  
_Āhutīnaṃ paṭiggahaṃ;_  
_Usabhaṃ pavaraṃ aggaṃ,_  
_Tissaṃ buddhaṃ gaṇuttamaṃ._  


(39.)

2874\. _Kusāṭakaṃ pattharitaṃ,_  
_akkamantaṃ naruttamaṃ;_  
_Samuggataṃ mahāvīraṃ,_  
_lokajeṭṭhaṃ narāsabhaṃ._  


(40.)

2875\. _Disvā taṃ lokapajjotaṃ,_  
_vimalaṃ candasannibhaṃ;_  
_Avandiṃ satthuno pāde,_  
_vippasannena cetasā._  


(41.)

2876\. _Catunnavutito kappe,_  
_yaṃ adāsiṃ kusāṭakaṃ;_  
_Duggatiṃ nābhijānāmi,_  
_kusāṭakassidaṃ phalaṃ._  


(42.)

2877\. _Sattatiṃse ito kappe,_  
_eko āsiṃ janādhipo;_  
_Sunando nāma nāmena,_  
_cakkavattī mahabbalo._  


(43.)

2878\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2879\. Itthaṃ sudaṃ āyasmā akkantasaññako thero imā gāthāyo abhāsitthāti.

---

2880\. Akkantasaññakattherassāpadānaṃ aṭṭhamaṃ.



[Go to previous page (22.7 Tālavaṇṭadāyakattheraapadāna)](22.7.md) / [Go to parent page (22 Hatthivagga)](../22.md) / [Go to next page (22.9 Sappidāyakattheraapadāna)](22.9.md)


