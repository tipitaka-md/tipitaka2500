
[Home](/) / [20Ap1 Therāpadānapāḷi](/tipitaka/20Ap1.md) / [22 Hatthivagga](/tipitaka/20Ap1/22.md)

# 22.6 Sandhitattheraapadāna

### Hatthivagga

### Sandhitattheraapadāna

(27.)

2858\. _“Assatthe haritobhāse,_  
_saṃvirūḷhamhi pādape;_  
_Ekaṃ buddhagataṃ saññaṃ,_  
_alabhiṃhaṃ patissato._  


(28.)

2859\. _Ekattiṃse ito kappe,_  
_yaṃ saññamalabhiṃ tadā;_  
_Tassā saññāya vāhasā,_  
_patto me āsavakkhayo._  


(29.)

2860\. _Ito terasakappamhi,_  
_dhaniṭṭho nāma khattiyo;_  
_Sattaratanasampanno,_  
_cakkavattī mahabbalo._  


(30.)

2861\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2862\. Itthaṃ sudaṃ āyasmā sandhito thero imā gāthāyo abhāsitthāti.

---

2863\. Sandhitattherassāpadānaṃ chaṭṭhaṃ.



[Go to previous page (22.5 Raṃsisaññakattheraapadāna)](/tipitaka/20Ap1/22/22.5.md) / [Go to parent page (22 Hatthivagga)](/tipitaka/20Ap1/22.md) / [Go to next page (22.7 Tālavaṇṭadāyakattheraapadāna)](/tipitaka/20Ap1/22/22.7.md)


