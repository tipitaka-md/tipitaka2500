
[Home](/) / [20Ap1 Therāpadānapāḷi](../../20Ap1.md) / [54 Kaccāyanavagga](../54.md)

# 𑁫𑁪𑁇𑁮 𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑀢𑁆𑀣𑁂𑀭𑀅𑀧𑀤𑀸𑀦

* 𑀓𑀘𑁆𑀘𑀸𑀬𑀦𑀯𑀕𑁆𑀕

* 𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑀢𑁆𑀣𑁂𑀭𑀅𑀧𑀤𑀸𑀦

(251.)

7212\. _“𑀧𑀤𑀼𑀫𑀼𑀢𑁆𑀢𑀭𑁄 𑀦𑀸𑀫 𑀚𑀺𑀦𑁄,_  
_𑀲𑀩𑁆𑀩𑀮𑁄𑀓𑀯𑀺𑀤𑀽 𑀫𑀼𑀦𑀺;_  
_𑀇𑀢𑁄 𑀲𑀢𑀲𑀳𑀲𑁆𑀲𑀫𑁆𑀳𑀺,_  
_𑀓𑀧𑁆𑀧𑁂 𑀉𑀧𑁆𑀧𑀚𑁆𑀚𑀺 𑀘𑀓𑁆𑀔𑀼𑀫𑀸𑁇_  


(252.)

7213\. _𑀑𑀯𑀸𑀤𑀓𑁄 𑀯𑀺𑀜𑁆𑀜𑀸𑀧𑀓𑁄,_  
_𑀢𑀸𑀭𑀓𑁄 𑀲𑀩𑁆𑀩𑀧𑀸𑀡𑀺𑀦𑀁;_  
_𑀤𑁂𑀲𑀦𑀸𑀓𑀼𑀲𑀮𑁄 𑀩𑀼𑀤𑁆𑀥𑁄,_  
_𑀢𑀸𑀭𑁂𑀲𑀺 𑀚𑀦𑀢𑀁 𑀩𑀳𑀼𑀁𑁇_  


(253.)

7214\. _𑀅𑀦𑀼𑀓𑀫𑁆𑀧𑀓𑁄 𑀓𑀸𑀭𑀼𑀡𑀺𑀓𑁄,_  
_𑀳𑀺𑀢𑁂𑀲𑀻 𑀲𑀩𑁆𑀩𑀧𑀸𑀡𑀺𑀦𑀁;_  
_𑀲𑀫𑁆𑀧𑀢𑁆𑀢𑁂 𑀢𑀺𑀢𑁆𑀣𑀺𑀬𑁂 𑀲𑀩𑁆𑀩𑁂,_  
_𑀧𑀜𑁆𑀘𑀲𑀻𑀮𑁂 𑀧𑀢𑀺𑀝𑁆𑀞𑀧𑀺𑁇_  


(254.)

7215\. _𑀏𑀯𑀁 𑀦𑀺𑀭𑀸𑀓𑀼𑀮𑀁 𑀆𑀲𑀺,_  
_𑀲𑀼𑀜𑁆𑀜𑀢𑀁 𑀢𑀺𑀢𑁆𑀣𑀺𑀬𑁂𑀳𑀺 𑀘;_  
_𑀯𑀺𑀘𑀺𑀢𑁆𑀢𑀁 𑀅𑀭𑀳𑀦𑁆𑀢𑁂𑀳𑀺,_  
_𑀯𑀲𑀻𑀪𑀽𑀢𑁂𑀳𑀺 𑀢𑀸𑀤𑀺𑀪𑀺𑁇_  


(255.)

7216\. _𑀭𑀢𑀦𑀸𑀦𑀝𑁆𑀞𑀧𑀜𑁆𑀜𑀸𑀲𑀁,_  
_𑀉𑀕𑁆𑀕𑀢𑁄 𑀲𑁄 𑀫𑀳𑀸𑀫𑀼𑀦𑀺;_  
_𑀓𑀜𑁆𑀘𑀦𑀕𑁆𑀖𑀺𑀬𑀲𑀗𑁆𑀓𑀸𑀲𑁄,_  
_𑀩𑀸𑀢𑁆𑀢𑀺𑀁𑀲𑀯𑀭𑀮𑀓𑁆𑀔𑀡𑁄𑁇_  


(256.)

7217\. _𑀯𑀲𑁆𑀲𑀲𑀢𑀲𑀳𑀲𑁆𑀲𑀸𑀦𑀺,_  
_𑀆𑀬𑀼 𑀯𑀺𑀚𑁆𑀚𑀢𑀺 𑀢𑀸𑀯𑀤𑁂;_  
_𑀢𑀸𑀯𑀢𑀸 𑀢𑀺𑀝𑁆𑀞𑀫𑀸𑀦𑁄 𑀲𑁄,_  
_𑀢𑀸𑀭𑁂𑀲𑀺 𑀚𑀦𑀢𑀁 𑀩𑀳𑀼𑀁𑁇_  


(257.)

7218\. _𑀢𑀤𑀸𑀳𑀁 𑀳𑀁𑀲𑀯𑀢𑀺𑀬𑀸,_  
_𑀩𑁆𑀭𑀸𑀳𑁆𑀫𑀡𑁄 𑀲𑀸𑀥𑀼𑀲𑀫𑁆𑀫𑀢𑁄;_  
_𑀉𑀧𑁂𑀘𑁆𑀘 𑀮𑁄𑀓𑀧𑀚𑁆𑀚𑁄𑀢𑀁,_  
_𑀅𑀲𑁆𑀲𑁄𑀲𑀺𑀁 𑀥𑀫𑁆𑀫𑀤𑁂𑀲𑀦𑀁𑁇_  


(258.)

7219\. _𑀢𑀤𑀸 𑀫𑀳𑀸𑀧𑀭𑀺𑀲𑀢𑀺𑀁,_  
_𑀫𑀳𑀸𑀧𑀭𑀺𑀲𑀲𑀸𑀯𑀓𑀁;_  
_𑀞𑀧𑁂𑀦𑁆𑀢𑀁 𑀏𑀢𑀤𑀕𑁆𑀕𑀫𑁆𑀳𑀺,_  
_𑀲𑀼𑀢𑁆𑀯𑀸𑀦 𑀫𑀼𑀤𑀺𑀢𑁄 𑀅𑀳𑀁𑁇_  


(259.)

7220\. _𑀫𑀳𑀢𑀸 𑀧𑀭𑀺𑀯𑀸𑀭𑁂𑀦,_  
_𑀦𑀺𑀫𑀦𑁆𑀢𑁂𑀢𑁆𑀯𑀸 𑀫𑀳𑀸𑀚𑀺𑀦𑀁;_  
_𑀩𑁆𑀭𑀸𑀳𑁆𑀫𑀡𑀸𑀦𑀁 𑀲𑀳𑀲𑁆𑀲𑁂𑀦,_  
_𑀲𑀳𑀤𑀸𑀦𑀫𑀤𑀸𑀲𑀳𑀁𑁇_  


(260.)

7221\. _𑀫𑀳𑀸𑀤𑀸𑀦𑀁 𑀤𑀤𑀺𑀢𑁆𑀯𑀸𑀦,_  
_𑀅𑀪𑀺𑀯𑀸𑀤𑀺𑀬 𑀦𑀸𑀬𑀓𑀁;_  
_𑀏𑀓𑀫𑀦𑁆𑀢𑀁 𑀞𑀺𑀢𑁄 𑀳𑀝𑁆𑀞𑁄,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


(261.)

7222\. _‘𑀢𑀬𑀺 𑀲𑀤𑁆𑀥𑀸𑀬 𑀫𑁂 𑀯𑀻𑀭,_  
_𑀅𑀥𑀺𑀓𑀸𑀭𑀕𑀼𑀡𑁂𑀦 𑀘;_  
_𑀧𑀭𑀺𑀲𑀸 𑀫𑀳𑀢𑀻 𑀳𑁄𑀢𑀼,_  
_𑀦𑀺𑀩𑁆𑀩𑀢𑁆𑀢𑀲𑁆𑀲 𑀢𑀳𑀺𑀁 𑀢𑀳𑀺𑀁’𑁇_  


(262.)

7223\. _𑀢𑀤𑀸 𑀅𑀯𑁄𑀘 𑀧𑀭𑀺𑀲𑀁,_  
_𑀕𑀚𑀕𑀚𑁆𑀚𑀺𑀢𑀲𑀼𑀲𑁆𑀲𑀭𑁄;_  
_𑀓𑀭𑀯𑀻𑀓𑀭𑀼𑀢𑁄 𑀲𑀢𑁆𑀣𑀸,_  
_‘𑀏𑀢𑀁 𑀧𑀲𑁆𑀲𑀣 𑀩𑁆𑀭𑀸𑀳𑁆𑀫𑀡𑀁𑁇_  


(263.)

7224\. _𑀳𑁂𑀫𑀯𑀡𑁆𑀡𑀁 𑀫𑀳𑀸𑀩𑀸𑀳𑀼𑀁,_  
_𑀓𑀫𑀮𑀸𑀦𑀦𑀮𑁄𑀘𑀦𑀁;_  
_𑀉𑀤𑀕𑁆𑀕𑀢𑀦𑀼𑀚𑀁 𑀳𑀝𑁆𑀞𑀁,_  
_𑀲𑀤𑁆𑀥𑀯𑀦𑁆𑀢𑀁 𑀕𑀼𑀡𑁂 𑀫𑀫𑁇_  


(264.)

7225\. _𑀏𑀲 𑀧𑀢𑁆𑀣𑀬𑀢𑁂 𑀞𑀸𑀦𑀁,_  
_𑀲𑀻𑀳𑀖𑁄𑀲𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀅𑀦𑀸𑀕𑀢𑀫𑁆𑀳𑀺 𑀅𑀤𑁆𑀥𑀸𑀦𑁂,_  
_𑀮𑀘𑁆𑀙𑀲𑁂 𑀢𑀁 𑀫𑀦𑁄𑀭𑀣𑀁𑁇_  


(265.)

7226\. _𑀲𑀢𑀲𑀳𑀲𑁆𑀲𑀺𑀢𑁄 𑀓𑀧𑁆𑀧𑁂,_  
_𑀑𑀓𑁆𑀓𑀸𑀓𑀓𑀼𑀮𑀲𑀫𑁆𑀪𑀯𑁄;_  
_𑀕𑁄𑀢𑀫𑁄 𑀦𑀸𑀫 𑀕𑁄𑀢𑁆𑀢𑁂𑀦,_  
_𑀲𑀢𑁆𑀣𑀸 𑀮𑁄𑀓𑁂 𑀪𑀯𑀺𑀲𑁆𑀲𑀢𑀺𑁇_  


(266.)

7227\. _𑀢𑀲𑁆𑀲 𑀥𑀫𑁆𑀫𑁂𑀲𑀼 𑀤𑀸𑀬𑀸𑀤𑁄,_  
_𑀑𑀭𑀲𑁄 𑀥𑀫𑁆𑀫𑀦𑀺𑀫𑁆𑀫𑀺𑀢𑁄;_  
_𑀓𑀲𑁆𑀲𑀧𑁄 𑀦𑀸𑀫 𑀕𑁄𑀢𑁆𑀢𑁂𑀦,_  
_𑀳𑁂𑀲𑁆𑀲𑀢𑀺 𑀲𑀢𑁆𑀣𑀼 𑀲𑀸𑀯𑀓𑁄’𑁇_  


(267.)

7228\. _𑀇𑀢𑁄 𑀤𑁆𑀯𑁂𑀦𑀯𑀼𑀢𑁂 𑀓𑀧𑁆𑀧𑁂,_  
_𑀅𑀳𑀼 𑀲𑀢𑁆𑀣𑀸 𑀅𑀦𑀼𑀢𑁆𑀢𑀭𑁄;_  
_𑀅𑀦𑀽𑀧𑀫𑁄 𑀅𑀲𑀤𑀺𑀲𑁄,_  
_𑀨𑀼𑀲𑁆𑀲𑁄 𑀮𑁄𑀓𑀕𑁆𑀕𑀦𑀸𑀬𑀓𑁄𑁇_  


(268.)

7229\. _𑀲𑁄 𑀘 𑀲𑀩𑁆𑀩𑀁 𑀢𑀫𑀁 𑀳𑀦𑁆𑀢𑁆𑀯𑀸,_  
_𑀯𑀺𑀚𑀝𑁂𑀢𑁆𑀯𑀸 𑀫𑀳𑀸𑀚𑀝𑀁;_  
_𑀯𑀲𑁆𑀲𑀢𑁂 𑀅𑀫𑀢𑀁 𑀯𑀼𑀝𑁆𑀞𑀺𑀁,_  
_𑀢𑀧𑁆𑀧𑀬𑀦𑁆𑀢𑁄 𑀲𑀤𑁂𑀯𑀓𑀁𑁇_  


(269.)

7230\. _𑀢𑀤𑀸 𑀳𑀺 𑀩𑀸𑀭𑀸𑀡𑀲𑀺𑀬𑀁,_  
_𑀭𑀸𑀚𑀸 𑀧𑀘𑁆𑀘𑀸 𑀅𑀳𑀼𑀫𑁆𑀳𑀲𑁂;_  
_𑀪𑀸𑀢𑀭𑁄𑀫𑁆𑀳 𑀢𑀬𑁄 𑀲𑀩𑁆𑀩𑁂,_  
_𑀲𑀁𑀯𑀺𑀲𑀝𑁆𑀞𑀸𑀯 𑀭𑀸𑀚𑀺𑀦𑁄𑁇_  


(270.)

7231\. _𑀯𑀻𑀭𑀗𑁆𑀕𑀭𑀽𑀧𑀸 𑀩𑀮𑀺𑀦𑁄,_  
_𑀲𑀗𑁆𑀕𑀸𑀫𑁂 𑀅𑀧𑀭𑀸𑀚𑀺𑀢𑀸;_  
_𑀢𑀤𑀸 𑀓𑀼𑀧𑀺𑀢𑀧𑀘𑁆𑀘𑀦𑁆𑀢𑁄,_  
_𑀅𑀫𑁆𑀳𑁂 𑀆𑀳 𑀫𑀳𑀻𑀧𑀢𑀺𑁇_  


(271.)

7232\. _‘𑀏𑀣 𑀕𑀦𑁆𑀢𑁆𑀯𑀸𑀦 𑀧𑀘𑁆𑀘𑀦𑁆𑀢𑀁,_  
_𑀲𑁄𑀥𑁂𑀢𑁆𑀯𑀸 𑀅𑀝𑁆𑀝𑀯𑀻𑀩𑀮𑀁;_  
_𑀔𑁂𑀫𑀁 𑀯𑀺𑀚𑀺𑀭𑀺𑀢𑀁 𑀓𑀢𑁆𑀯𑀸,_  
_𑀧𑀼𑀦 𑀤𑁂𑀣𑀸𑀢𑀺 𑀪𑀸𑀲𑀣’𑁇_  


(272.)

7233\. _𑀢𑀢𑁄 𑀫𑀬𑀁 𑀅𑀯𑁄𑀘𑀼𑀫𑁆𑀳,_  
_𑀬𑀤𑀺 𑀤𑁂𑀬𑁆𑀬𑀸𑀲𑀺 𑀦𑀸𑀬𑀓𑀁;_  
_𑀉𑀧𑀝𑁆𑀞𑀸𑀦𑀸𑀬 𑀅𑀫𑁆𑀳𑀸𑀓𑀁,_  
_𑀲𑀸𑀥𑀬𑀺𑀲𑁆𑀲𑀸𑀫 𑀯𑁄 𑀢𑀢𑁄𑁇_  


(273.)

7234\. _𑀢𑀢𑁄 𑀫𑀬𑀁 𑀮𑀤𑁆𑀥𑀯𑀭𑀸,_  
_𑀪𑀽𑀫𑀺𑀧𑀸𑀮𑁂𑀦 𑀧𑁂𑀲𑀺𑀢𑀸;_  
_𑀦𑀺𑀓𑁆𑀔𑀺𑀢𑁆𑀢𑀲𑀢𑁆𑀣𑀁 𑀧𑀘𑁆𑀘𑀦𑁆𑀢𑀁,_  
_𑀓𑀢𑁆𑀯𑀸 𑀧𑀼𑀦𑀭𑀼𑀧𑀘𑁆𑀘 𑀢𑀁𑁇_  


(274.)

7235\. _𑀬𑀸𑀘𑀺𑀢𑁆𑀯𑀸 𑀲𑀢𑁆𑀣𑀼𑀧𑀝𑁆𑀞𑀸𑀦𑀁,_  
_𑀭𑀸𑀚𑀸𑀦𑀁 𑀮𑁄𑀓𑀦𑀸𑀬𑀓𑀁;_  
_𑀫𑀼𑀦𑀺𑀯𑀻𑀭𑀁 𑀮𑀪𑀺𑀢𑁆𑀯𑀸𑀦,_  
_𑀬𑀸𑀯𑀚𑀻𑀯𑀁 𑀬𑀚𑀺𑀫𑁆𑀳 𑀢𑀁𑁇_  


(275.)

7236\. _𑀫𑀳𑀕𑁆𑀖𑀸𑀦𑀺 𑀘 𑀯𑀢𑁆𑀣𑀸𑀦𑀺,_  
_𑀧𑀡𑀻𑀢𑀸𑀦𑀺 𑀭𑀲𑀸𑀦𑀺 𑀘;_  
_𑀲𑁂𑀦𑀸𑀲𑀦𑀸𑀦𑀺 𑀭𑀫𑁆𑀫𑀸𑀦𑀺,_  
_𑀪𑁂𑀲𑀚𑁆𑀚𑀸𑀦𑀺 𑀳𑀺𑀢𑀸𑀦𑀺 𑀘𑁇_  


(276.)

7237\. _𑀤𑀢𑁆𑀯𑀸 𑀲𑀲𑀁𑀖𑀫𑀼𑀦𑀺𑀦𑁄,_  
_𑀥𑀫𑁆𑀫𑁂𑀦𑀼𑀧𑁆𑀧𑀸𑀤𑀺𑀢𑀸𑀦𑀺 𑀦𑁄;_  
_𑀲𑀻𑀮𑀯𑀦𑁆𑀢𑁄 𑀓𑀸𑀭𑀼𑀡𑀺𑀓𑀸,_  
_𑀪𑀸𑀯𑀦𑀸𑀬𑀼𑀢𑁆𑀢𑀫𑀸𑀦𑀲𑀸𑁇_  


(277.)

7238\. _𑀲𑀤𑁆𑀥𑀸 𑀧𑀭𑀺𑀘𑀭𑀺𑀢𑁆𑀯𑀸𑀦,_  
_𑀫𑁂𑀢𑁆𑀢𑀘𑀺𑀢𑁆𑀢𑁂𑀦 𑀦𑀸𑀬𑀓𑀁;_  
_𑀦𑀺𑀩𑁆𑀩𑀼𑀢𑁂 𑀢𑀫𑁆𑀳𑀺 𑀮𑁄𑀓𑀕𑁆𑀕𑁂,_  
_𑀧𑀽𑀚𑀁 𑀓𑀢𑁆𑀯𑀸 𑀬𑀣𑀸𑀩𑀮𑀁𑁇_  


(278.)

7239\. _𑀢𑀢𑁄 𑀘𑀼𑀢𑀸 𑀲𑀦𑁆𑀢𑀼𑀲𑀺𑀢𑀁,_  
_𑀕𑀢𑀸 𑀢𑀢𑁆𑀣 𑀫𑀳𑀸𑀲𑀼𑀔𑀁;_  
_𑀅𑀦𑀼𑀪𑀽𑀢𑀸 𑀫𑀬𑀁 𑀲𑀩𑁆𑀩𑁂,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(279.)

7240\. _𑀫𑀸𑀬𑀸𑀓𑀸𑀭𑁄 𑀬𑀣𑀸 𑀭𑀗𑁆𑀕𑁂,_  
_𑀤𑀲𑁆𑀲𑁂𑀲𑀺 𑀯𑀺𑀓𑀢𑀺𑀁 𑀩𑀳𑀼𑀁;_  
_𑀢𑀣𑀸 𑀪𑀯𑁂 𑀪𑀫𑀦𑁆𑀢𑁄𑀳𑀁,_  
_𑀯𑀺𑀤𑁂𑀳𑀸𑀥𑀺𑀧𑀢𑀻 𑀅𑀳𑀼𑀁𑁇_  


(280.)

7241\. _𑀕𑀼𑀡𑀸𑀘𑁂𑀍𑀅𑀲𑁆𑀲 𑀯𑀸𑀓𑁆𑀬𑁂𑀦,_  
_𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀕𑀢𑀸𑀲𑀬𑁄;_  
_𑀦𑀭𑀓𑀁 𑀫𑀕𑁆𑀕𑀫𑀸𑀭𑀽𑀍𑀳𑁄,_  
_𑀭𑀼𑀘𑀸𑀬 𑀫𑀫 𑀥𑀻𑀢𑀼𑀬𑀸𑁇_  


(281.)

7242\. _𑀑𑀯𑀸𑀤𑀁 𑀦𑀸𑀤𑀺𑀬𑀺𑀢𑁆𑀯𑀸𑀦,_  
_𑀩𑁆𑀭𑀳𑁆𑀫𑀼𑀦𑀸 𑀦𑀸𑀭𑀤𑁂𑀦𑀳𑀁;_  
_𑀩𑀳𑀼𑀥𑀸 𑀲𑀁𑀲𑀺𑀢𑁄 𑀲𑀦𑁆𑀢𑁄,_  
_𑀤𑀺𑀝𑁆𑀞𑀺𑀁 𑀳𑀺𑀢𑁆𑀯𑀸𑀦 𑀧𑀸𑀧𑀺𑀓𑀁𑁇_  


(282.)

7243\. _𑀧𑀽𑀭𑀬𑀺𑀢𑁆𑀯𑀸 𑀯𑀺𑀲𑁂𑀲𑁂𑀦,_  
_𑀤𑀲 𑀓𑀫𑁆𑀫𑀧𑀣𑀸𑀦𑀺𑀳𑀁;_  
_𑀳𑀺𑀢𑁆𑀯𑀸𑀦 𑀤𑁂𑀳𑀫𑀕𑀫𑀺𑀁,_  
_𑀲𑀕𑁆𑀕𑀁 𑀲𑀪𑀯𑀦𑀁 𑀬𑀣𑀸𑁇_  


(283.)

7244\. _𑀧𑀘𑁆𑀙𑀺𑀫𑁂 𑀪𑀯𑁂 𑀲𑀫𑁆𑀧𑀢𑁆𑀢𑁂,_  
_𑀩𑁆𑀭𑀳𑁆𑀫𑀩𑀦𑁆𑀥𑀼 𑀅𑀳𑁄𑀲𑀳𑀁;_  
_𑀩𑀸𑀭𑀸𑀡𑀲𑀺𑀬𑀁 𑀨𑀻𑀢𑀸𑀬𑀁,_  
_𑀚𑀸𑀢𑁄 𑀯𑀺𑀧𑁆𑀧𑀫𑀳𑀸𑀓𑀼𑀮𑁂𑁇_  


(284.)

7245\. _𑀫𑀘𑁆𑀘𑀼𑀩𑁆𑀬𑀸𑀥𑀺𑀚𑀭𑀸 𑀪𑀻𑀢𑁄,_  
_𑀑𑀕𑀸𑀳𑁂𑀢𑁆𑀯𑀸 𑀫𑀳𑀸𑀯𑀦𑀁;_  
_𑀦𑀺𑀩𑁆𑀩𑀸𑀦𑀁 𑀧𑀤𑀫𑁂𑀲𑀦𑁆𑀢𑁄,_  
_𑀚𑀝𑀺𑀮𑁂𑀲𑀼 𑀧𑀭𑀺𑀩𑁆𑀩𑀚𑀺𑀁𑁇_  


(285.)

7246\. _𑀢𑀤𑀸 𑀤𑁆𑀯𑁂 𑀪𑀸𑀢𑀭𑁄 𑀫𑀬𑁆𑀳𑀁,_  
_𑀧𑀩𑁆𑀩𑀚𑀺𑀁𑀲𑀼 𑀫𑀬𑀸 𑀲𑀳;_  
_𑀉𑀭𑀼𑀯𑁂𑀮𑀸𑀬𑀁 𑀫𑀸𑀧𑁂𑀢𑁆𑀯𑀸,_  
_𑀅𑀲𑁆𑀲𑀫𑀁 𑀦𑀺𑀯𑀲𑀺𑀁 𑀅𑀳𑀁𑁇_  


(286.)

7247\. _𑀓𑀲𑁆𑀲𑀧𑁄 𑀦𑀸𑀫 𑀕𑁄𑀢𑁆𑀢𑁂𑀦,_  
_𑀉𑀭𑀼𑀯𑁂𑀍𑀅𑀦𑀺𑀯𑀸𑀲𑀺𑀓𑁄;_  
_𑀢𑀢𑁄 𑀫𑁂 𑀆𑀲𑀺 𑀧𑀜𑁆𑀜𑀢𑁆𑀢𑀺,_  
_𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑁄 𑀇𑀢𑀺𑁇_  


(287.)

7248\. _𑀦𑀤𑀻𑀲𑀓𑀸𑀲𑁂 𑀪𑀸𑀢𑀸 𑀫𑁂,_  
_𑀦𑀤𑀻𑀓𑀲𑁆𑀲𑀧𑀲𑀯𑁆𑀳𑀬𑁄;_  
_𑀆𑀲𑀻 𑀲𑀓𑀸𑀲𑀦𑀸𑀫𑁂𑀦,_  
_𑀕𑀬𑀸𑀬𑀁 𑀕𑀬𑀸𑀓𑀲𑁆𑀲𑀧𑁄𑁇_  


(288.)

7249\. _𑀤𑁆𑀯𑁂 𑀲𑀢𑀸𑀦𑀺 𑀓𑀦𑀺𑀝𑁆𑀞𑀲𑁆𑀲,_  
_𑀢𑀻𑀡𑀺 𑀫𑀚𑁆𑀛𑀲𑁆𑀲 𑀪𑀸𑀢𑀼𑀦𑁄;_  
_𑀫𑀫 𑀧𑀜𑁆𑀘 𑀲𑀢𑀸𑀦𑀽𑀦𑀸,_  
_𑀲𑀺𑀲𑁆𑀲𑀸 𑀲𑀩𑁆𑀩𑁂 𑀫𑀫𑀸𑀦𑀼𑀕𑀸𑁇_  


(289.)

7250\. _𑀢𑀤𑀸 𑀉𑀧𑁂𑀘𑁆𑀘 𑀫𑀁 𑀩𑀼𑀤𑁆𑀥𑁄,_  
_𑀓𑀢𑁆𑀯𑀸𑀦 𑀯𑀺𑀯𑀺𑀥𑀸𑀦𑀺 𑀫𑁂;_  
_𑀧𑀸𑀝𑀺𑀳𑀻𑀭𑀸𑀦𑀺 𑀮𑁄𑀓𑀕𑁆𑀕𑁄,_  
_𑀯𑀺𑀦𑁂𑀲𑀺 𑀦𑀭𑀲𑀸𑀭𑀣𑀺𑁇_  


(290.)

7251\. _𑀲𑀳𑀲𑁆𑀲𑀧𑀭𑀺𑀯𑀸𑀭𑁂𑀦,_  
_𑀅𑀳𑁄𑀲𑀺𑀁 𑀏𑀳𑀺𑀪𑀺𑀓𑁆𑀔𑀼𑀓𑁄;_  
_𑀢𑁂𑀳𑁂𑀯 𑀲𑀳 𑀲𑀩𑁆𑀩𑁂𑀳𑀺,_  
_𑀅𑀭𑀳𑀢𑁆𑀢𑀫𑀧𑀸𑀧𑀼𑀡𑀺𑀁𑁇_  


(291.)

7252\. _𑀢𑁂 𑀘𑁂𑀯𑀜𑁆𑀜𑁂 𑀘 𑀩𑀳𑀯𑁄,_  
_𑀲𑀺𑀲𑁆𑀲𑀸 𑀫𑀁 𑀧𑀭𑀺𑀯𑀸𑀭𑀬𑀼𑀁;_  
_𑀲𑀸𑀲𑀺𑀢𑀼𑀜𑁆𑀘 𑀲𑀫𑀢𑁆𑀣𑁄𑀳𑀁,_  
_𑀢𑀢𑁄 𑀫𑀁 𑀇𑀲𑀺𑀲𑀢𑁆𑀢𑀫𑁄𑁇_  


(292.)

7253\. _𑀫𑀳𑀸𑀧𑀭𑀺𑀲𑀪𑀸𑀯𑀲𑁆𑀫𑀺𑀁,_  
_𑀏𑀢𑀤𑀕𑁆𑀕𑁂 𑀞𑀧𑁂𑀲𑀺 𑀫𑀁;_  
_𑀅𑀳𑁄 𑀩𑀼𑀤𑁆𑀥𑁂 𑀓𑀢𑀁 𑀓𑀸𑀭𑀁,_  
_𑀲𑀨𑀮𑀁 𑀫𑁂 𑀅𑀚𑀸𑀬𑀣𑁇_  


(293.)

7254\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(294.)

7255\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(295.)

7256\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


7257\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

7258\. 𑀉𑀭𑀼𑀯𑁂𑀍𑀅𑀓𑀲𑁆𑀲𑀧𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (54.7 Mahākoṭṭhikattheraapadāna)](54.7.md) / [Go to parent page (54 Kaccāyanavagga)](../54.md) / [Go to next page (54.9 Rādhattheraapadāna)](54.9.md)


