
[Home](/) / [20Ap1 Therāpadānapāḷi](../../20Ap1.md) / [31 Padumakesaravagga](../31.md)

# 31.9 Buddhasaññakattheraapadāna

### Padumakesaravagga

### Buddhasaññakattheraapadāna

(43.)

3490\. _“Udentaṃ sataraṃsiṃva,_  
_pītaraṃsiṃva bhāṇumaṃ;_  
_Vanantaragataṃ santaṃ,_  
_lokajeṭṭhaṃ narāsabhaṃ._  


(44.)

3491\. _Addasaṃ supinantena,_  
_siddhatthaṃ lokanāyakaṃ;_  
_Tattha cittaṃ pasādetvā,_  
_sugatiṃ upapajjahaṃ._  


(45.)

3492\. _Catunnavutito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_buddhasaññāyidaṃ phalaṃ._  


(46.)

3493\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3494\. Itthaṃ sudaṃ āyasmā buddhasaññako thero imā gāthāyo abhāsitthāti.

---

3495\. Buddhasaññakattherassāpadānaṃ navamaṃ.



[Go to previous page (31.8 Anulepadāyakattheraapadāna)](31.8.md) / [Go to parent page (31 Padumakesaravagga)](../31.md) / [Go to next page (31.10 Pabbhāradāyakattheraapadāna)](31.10.md)


