
[Home](/) / [20Ap1 Therāpadānapāḷi](../../20Ap1.md) / [31 Padumakesaravagga](../31.md)

# 31.10 Pabbhāradāyakattheraapadāna

* Padumakesaravagga

* Pabbhāradāyakattheraapadāna

(47.)

3496\. _“Piyadassino bhagavato,_  
_pabbhāro sodhito mayā;_  
_Ghaṭakañca upaṭṭhāsiṃ,_  
_paribhogāya tādino._  


(48.)

3497\. _Taṃ me buddho viyākāsi,_  
_piyadassī mahāmuni;_  
_Sahassakaṇḍo satabheṇḍu,_  
_dhajālu haritāmayo._  


(49.)

3498\. _Nibbattissati so yūpo,_  
_ratanañca anappakaṃ;_  
_Pabbhāradānaṃ datvāna,_  
_kappaṃ saggamhi modahaṃ._  


(50.)

3499\. _Ito bāttiṃsakappamhi,_  
_susuddho nāma khattiyo;_  
_Sattaratanasampanno,_  
_cakkavattī mahabbalo._  


(51.)

3500\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2763)_  


3501\. Itthaṃ sudaṃ āyasmā pabbhāradāyako thero imā gāthāyo abhāsitthāti.

---

3502\. Pabbhāradāyakattherassāpadānaṃ dasamaṃ.



---

3503\. Padumakesaravaggo ekatiṃsatimo.



---

3504\. Tassuddānaṃ



3505\. _Kesaraṃ gandhamannañca,_  
_dhammasaññī phalena ca;_  
_Pasādārāmadāyī ca,_  
_lepako buddhasaññako;_  
_Pabbhārado ca gāthāyo,_  
_ekapaññāsa kittitā._  


[Go to previous page (31.9 Buddhasaññakattheraapadāna)](31.9.md) / [Go to parent page (31 Padumakesaravagga)](../31.md) / [Go to next page (32 Ārakkhadāyakavagga)](../32.md)


