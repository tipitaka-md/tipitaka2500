
[Home](/) / [20Ap1 Therāpadānapāḷi](...md) / [31 Padumakesaravagga](../20Ap1/31.md)

# 𑁩𑁧𑁇𑁧 𑀧𑀤𑀼𑀫𑀓𑁂𑀲𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀧𑀤𑀼𑀫𑀓𑁂𑀲𑀭𑀯𑀕𑁆𑀕

* 𑀧𑀤𑀼𑀫𑀓𑁂𑀲𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(1.)

3432\. _“𑀇𑀲𑀺𑀲𑀁𑀖𑁂 𑀅𑀳𑀁 𑀧𑀼𑀩𑁆𑀩𑁂,_  
_𑀆𑀲𑀺𑀁 𑀫𑀸𑀢𑀗𑁆𑀕𑀯𑀸𑀭𑀡𑁄;_  
_𑀫𑀳𑁂𑀲𑀻𑀦𑀁 𑀧𑀲𑀸𑀤𑁂𑀦,_  
_𑀧𑀤𑁆𑀫𑀓𑁂𑀲𑀭𑀫𑁄𑀓𑀺𑀭𑀺𑀁𑁇_  


(2.)

3433\. _𑀧𑀘𑁆𑀘𑁂𑀓𑀚𑀺𑀦𑀲𑁂𑀝𑁆𑀞𑁂𑀲𑀼,_  
_𑀥𑀼𑀢𑀭𑀸𑀕𑁂𑀲𑀼 𑀢𑀸𑀤𑀺𑀲𑀼;_  
_𑀢𑁂𑀲𑀼 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀓𑀧𑁆𑀧𑀁 𑀲𑀕𑁆𑀕𑀫𑁆𑀳𑀺 𑀫𑁄𑀤𑀳𑀁𑁇_  


(3.)

3434\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀓𑁂𑀲𑀭𑀁 𑀑𑀓𑀺𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(4.)

3435\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_𑀯𑀺𑀫𑁄𑀓𑁆𑀔𑀸𑀧𑀺 𑀘 𑀅𑀝𑁆𑀞𑀺𑀫𑁂;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3436\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀤𑀼𑀫𑀓𑁂𑀲𑀭𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3437\. 𑀧𑀤𑀼𑀫𑀓𑁂𑀲𑀭𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀞𑀫𑀁𑁇



[Go to previous page (31 Padumakesaravagga)](../20Ap1/31.md) / [Go to parent page (31 Padumakesaravagga)](../20Ap1/31.md) / [Go to next page (31.2 Sabbagandhiyattheraapadāna)](31.2.md)


