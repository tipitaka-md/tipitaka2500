
[Home](/) / [20Ap1 Therāpadānapāḷi](/tipitaka/20Ap1.md) / [31 Padumakesaravagga](/tipitaka/20Ap1/31.md)

# 31.5 Phaladāyakattheraapadāna

### Padumakesaravagga

### Phaladāyakattheraapadāna

(20.)

3459. _“Bhāgīrathīnadītīre,_  
_ahosi assamo tadā;_  
_Tamahaṃ assamaṃ gacchiṃ,_  
_phalahattho apekkhavā._  


(21.)

3460. _Vipassiṃ tattha addakkhiṃ,_  
_pītaraṃsiṃva bhāṇumaṃ;_  
_Yaṃ me atthi phalaṃ sabbaṃ,_  
_adāsiṃ satthuno ahaṃ._  


(22.)

3461. _Ekanavutito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(23.)

3462. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3463. Itthaṃ sudaṃ āyasmā phaladāyako thero imā gāthāyo abhāsitthāti.

---

3464. Phaladāyakattherassāpadānaṃ pañcamaṃ.



[Go to previous page (31.4 Dhammasaññakattheraapadāna)](/tipitaka/20Ap1/31/31.4.md) / [Go to parent page (31 Padumakesaravagga)](/tipitaka/20Ap1/31.md) / [Go to next page (31.6 Sampasādakattheraapadāna)](/tipitaka/20Ap1/31/31.6.md)


