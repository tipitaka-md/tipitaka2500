
[Home](/) / [20Ap1 Therāpadānapāḷi](../../20Ap1.md) / [37 Mandāravapupphiyavagga](../37.md)

# 37.1 Mandāravapupphiyattheraapadāna

### Mandāravapupphiyavagga

### Mandāravapupphiyattheraapadāna

(1.)

4033\. _“Tāvatiṃsā idhāgantvā,_  
_maṅgalo nāma māṇavo;_  
_Mandāravaṃ gahetvāna,_  
_vipassissa mahesino._  


(2.)

4034\. _Samādhinā nisinnassa,_  
_matthake dhārayiṃ ahaṃ;_  
_Sattāhaṃ dhārayitvāna,_  
_devalokaṃ punāgamiṃ._  


(3.)

4035\. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(4.)

4036\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


4037\. Itthaṃ sudaṃ āyasmā mandāravapupphiyo thero imā gāthāyo abhāsitthāti.

---

4038\. Mandāravapupphiyattherassāpadānaṃ paṭhamaṃ.



[Go to previous page (37 Mandāravapupphiyavagga)](../37.md) / [Go to parent page (37 Mandāravapupphiyavagga)](../37.md) / [Go to next page (37.2 Kakkārupupphiyattheraapadāna)](37.2.md)


