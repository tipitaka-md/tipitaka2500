---
title: 37.8 Ekacampakapupphiyattheraapadāna
path: /tipitaka/20Ap1/37/37.8
ref: 267502
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 37 Mandāravapupphiyavagga
    link: /tipitaka/20Ap1/37
prevL: /tipitaka/20Ap1/37/37.7
upL: /tipitaka/20Ap1/37
nextL: /tipitaka/20Ap1/37/37.9
---

# 37.8 Ekacampakapupphiyattheraapadāna

### Mandāravapupphiyavagga

### Ekacampakapupphiyattheraapadāna

(27.)

4073. _“Upasanto ca sambuddho,_  
_vasatī pabbatantare;_  
_Ekacampakamādāya,_  
_upagacchiṃ naruttamaṃ._  


(28.)

4074. _Pasannacitto sumano,_  
_paccekamunimuttamaṃ;_  
_Ubhohatthehi paggayha,_  
_pūjayiṃ aparājitaṃ._  


(29.)

4075. _Pañcasaṭṭhimhito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(30.)

4076. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4077. Itthaṃ sudaṃ āyasmā ekacampakapupphiyo thero imā gāthāyo abhāsitthāti.

===

4078. Ekacampakapupphiyattherassāpadānaṃ aṭṭhamaṃ.




