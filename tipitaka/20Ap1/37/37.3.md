---
title: 37.3 Bhisamuḷāladāyakattheraapadāna
path: /tipitaka/20Ap1/37/37.3
ref: 267497
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 37 Mandāravapupphiyavagga
    link: /tipitaka/20Ap1/37
prevL: /tipitaka/20Ap1/37/37.2
upL: /tipitaka/20Ap1/37
nextL: /tipitaka/20Ap1/37/37.4
---

# 37.3 Bhisamuḷāladāyakattheraapadāna

### Mandāravapupphiyavagga

### Bhisamuḷāladāyakattheraapadāna

(8.)

4044. _“Phusso nāmāsi sambuddho,_  
_sabbadhammāna pāragū;_  
_Vivekakāmo sabbaññū,_  
_āgañchi mama santike._  


(9.)

4045. _Tasmiṃ cittaṃ pasādetvā,_  
_mahākāruṇike jine;_  
_Bhisamuḷālaṃ paggayha,_  
_buddhaseṭṭhassadāsahaṃ._  


(10.)

4046. _Dvenavute ito kappe,_  
_yaṃ bhisamadadiṃ tadā;_  
_Duggatiṃ nābhijānāmi,_  
_bhisadānassidaṃ phalaṃ._  


(11.)

4047. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4048. Itthaṃ sudaṃ āyasmā bhisamuḷāladāyako thero imā gāthāyo abhāsitthāti.

===

4049. Bhisamuḷāladāyakattherassāpadānaṃ tatiyaṃ.




