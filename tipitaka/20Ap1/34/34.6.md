
[Home](/) / [20Ap1 Therāpadānapāḷi](/tipitaka/20Ap1.md) / [34 Gandhodakavagga](/tipitaka/20Ap1/34.md)

# 𑁩𑁪𑁇𑁬 𑀧𑀪𑀗𑁆𑀓𑀭𑀢𑁆𑀣𑁂𑀭𑀅𑀧𑀤𑀸𑀦

### 𑀕𑀦𑁆𑀥𑁄𑀤𑀓𑀯𑀕𑁆𑀕

### 𑀧𑀪𑀗𑁆𑀓𑀭𑀢𑁆𑀣𑁂𑀭𑀅𑀧𑀤𑀸𑀦

(53.)

3777. _“𑀧𑀤𑀼𑀫𑀼𑀢𑁆𑀢𑀭𑀪𑀕𑀯𑀢𑁄,_  
_𑀮𑁄𑀓𑀚𑁂𑀝𑁆𑀞𑀲𑁆𑀲 𑀢𑀸𑀤𑀺𑀦𑁄;_  
_𑀯𑀺𑀧𑀺𑀦𑁂 𑀘𑁂𑀢𑀺𑀬𑀁 𑀆𑀲𑀺,_  
_𑀯𑀸𑀍𑀅𑀫𑀺𑀕𑀲𑀫𑀸𑀓𑀼𑀮𑁂𑁇_  


(54.)

3778. _𑀦 𑀓𑁄𑀘𑀺 𑀯𑀺𑀲𑀳𑀺 𑀕𑀦𑁆𑀢𑀼𑀁,_  
_𑀘𑁂𑀢𑀺𑀬𑀁 𑀅𑀪𑀺𑀯𑀦𑁆𑀤𑀺𑀢𑀼𑀁;_  
_𑀢𑀺𑀡𑀓𑀝𑁆𑀞𑀮𑀢𑁄𑀦𑀤𑁆𑀥𑀁,_  
_𑀧𑀮𑀼𑀕𑁆𑀕𑀁 𑀆𑀲𑀺 𑀘𑁂𑀢𑀺𑀬𑀁𑁇_  


(55.)

3779. _𑀯𑀦𑀓𑀫𑁆𑀫𑀺𑀓𑁄 𑀢𑀤𑀸 𑀆𑀲𑀺𑀁,_  
_𑀧𑀺𑀢𑀼𑀫𑀸𑀢𑀼𑀫𑀢𑁂𑀦𑀳𑀁;_  
_𑀅𑀤𑁆𑀤𑀲𑀁 𑀯𑀺𑀧𑀺𑀦𑁂 𑀣𑀽𑀧𑀁,_  
_𑀮𑀼𑀕𑁆𑀕𑀁 𑀢𑀺𑀡𑀮𑀢𑀸𑀓𑀼𑀮𑀁𑁇_  


(56.)

3780. _𑀤𑀺𑀲𑁆𑀯𑀸𑀦𑀸𑀳𑀁 𑀩𑀼𑀤𑁆𑀥𑀣𑀽𑀧𑀁,_  
_𑀕𑀭𑀼𑀘𑀺𑀢𑁆𑀢𑀁 𑀉𑀧𑀝𑁆𑀞𑀳𑀺𑀁;_  
_𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲 𑀣𑀽𑀧𑁄𑀬𑀁,_  
_𑀧𑀮𑀼𑀕𑁆𑀕𑁄 𑀅𑀘𑁆𑀙𑀢𑀻 𑀯𑀦𑁂𑁇_  


(57.)

3781. _𑀦𑀘𑁆𑀙𑀦𑁆𑀦𑀁 𑀦𑀧𑁆𑀧𑀢𑀺𑀭𑀽𑀧𑀁,_  
_𑀚𑀸𑀦𑀦𑁆𑀢𑀲𑁆𑀲 𑀕𑀼𑀡𑀸𑀕𑀼𑀡𑀁;_  
_𑀩𑀼𑀤𑁆𑀥𑀣𑀽𑀧𑀁 𑀅𑀲𑁄𑀥𑁂𑀢𑁆𑀯𑀸,_  
_𑀅𑀜𑁆𑀜𑀁 𑀓𑀫𑁆𑀫𑀁 𑀧𑀬𑁄𑀚𑀬𑁂𑁇_  


(58.)

3782. _𑀢𑀺𑀡𑀓𑀝𑁆𑀞𑀜𑁆𑀘 𑀯𑀮𑁆𑀮𑀺𑀜𑁆𑀘,_  
_𑀲𑁄𑀥𑀬𑀺𑀢𑁆𑀯𑀸𑀦 𑀘𑁂𑀢𑀺𑀬𑁂;_  
_𑀯𑀦𑁆𑀤𑀺𑀢𑁆𑀯𑀸 𑀅𑀝𑁆𑀞 𑀯𑀸𑀭𑀸𑀦𑀺,_  
_𑀧𑀝𑀺𑀓𑀼𑀝𑀺𑀓𑁄 𑀅𑀕𑀘𑁆𑀙𑀳𑀁𑁇_  


(59.)

3783. _𑀢𑁂𑀦 𑀓𑀫𑁆𑀫𑁂𑀦 𑀲𑀼𑀓𑀢𑁂𑀦,_  
_𑀘𑁂𑀢𑀦𑀸𑀧𑀡𑀺𑀥𑀻𑀳𑀺 𑀘;_  
_𑀚𑀳𑀺𑀢𑁆𑀯𑀸 𑀫𑀸𑀦𑀼𑀲𑀁 𑀤𑁂𑀳𑀁,_  
_𑀢𑀸𑀯𑀢𑀺𑀁𑀲𑀫𑀕𑀘𑁆𑀙𑀳𑀁𑁇_  


(60.)

3784. _𑀢𑀢𑁆𑀣 𑀫𑁂 𑀲𑀼𑀓𑀢𑀁 𑀩𑁆𑀬𑀫𑁆𑀳𑀁,_  
_𑀲𑁄𑀯𑀡𑁆𑀡𑀁 𑀲𑀧𑀪𑀲𑁆𑀲𑀭𑀁;_  
_𑀲𑀝𑁆𑀞𑀺𑀬𑁄𑀚𑀦𑀫𑀼𑀩𑁆𑀩𑀺𑀤𑁆𑀥𑀁,_  
_𑀢𑀺𑀁𑀲𑀬𑁄𑀚𑀦𑀯𑀺𑀢𑁆𑀣𑀢𑀁𑁇_  


(61.)

3785. _𑀢𑀺𑀲𑀢𑀸𑀦𑀺 𑀘 𑀯𑀸𑀭𑀸𑀦𑀺,_  
_𑀤𑁂𑀯𑀭𑀚𑁆𑀚𑀫𑀓𑀸𑀭𑀬𑀺𑀁;_  
_𑀧𑀜𑁆𑀘𑀯𑀻𑀲𑀢𑀺𑀓𑁆𑀔𑀢𑁆𑀢𑀼𑀜𑁆𑀘,_  
_𑀘𑀓𑁆𑀓𑀯𑀢𑁆𑀢𑀻 𑀅𑀳𑁄𑀲𑀳𑀁𑁇_  


(62.)

3786. _𑀪𑀯𑀸𑀪𑀯𑁂 𑀲𑀁𑀲𑀭𑀦𑁆𑀢𑁄,_  
_𑀫𑀳𑀸𑀪𑁄𑀕𑀁 𑀮𑀪𑀸𑀫𑀳𑀁;_  
_𑀪𑁄𑀕𑁂 𑀫𑁂 𑀊𑀦𑀢𑀸 𑀦𑀢𑁆𑀣𑀺,_  
_𑀲𑁄𑀥𑀦𑀸𑀬 𑀇𑀤𑀁 𑀨𑀮𑀁𑁇_  


(63.)

3787. _𑀲𑀺𑀯𑀺𑀓𑀸 𑀳𑀢𑁆𑀣𑀺𑀔𑀦𑁆𑀥𑁂𑀦,_  
_𑀯𑀺𑀧𑀺𑀦𑁂 𑀕𑀘𑁆𑀙𑀢𑁄 𑀫𑀫;_  
_𑀬𑀁 𑀬𑀁 𑀤𑀺𑀲𑀸𑀳𑀁 𑀕𑀘𑁆𑀙𑀸𑀫𑀺,_  
_𑀲𑀭𑀡𑀁 𑀲𑀫𑁆𑀧𑀢𑁂 𑀯𑀦𑀁𑁇_  


(64.)

3788. _𑀔𑀸𑀡𑀼𑀁 𑀯𑀸 𑀓𑀡𑁆𑀝𑀓𑀁 𑀯𑀸𑀧𑀺,_  
_𑀦𑀸𑀳𑀁 𑀧𑀲𑁆𑀲𑀸𑀫𑀺 𑀘𑀓𑁆𑀔𑀼𑀦𑀸;_  
_𑀧𑀼𑀜𑁆𑀜𑀓𑀫𑁆𑀫𑁂𑀦 𑀲𑀁𑀬𑀼𑀢𑁆𑀢𑁄,_  
_𑀲𑀬𑀫𑁂𑀯𑀸𑀧𑀦𑀻𑀬𑀭𑁂𑁇_  


(65.)

3789. _𑀓𑀼𑀝𑁆𑀞𑀁 𑀕𑀡𑁆𑀟𑁄 𑀓𑀺𑀮𑀸𑀲𑁄 𑀘,_  
_𑀅𑀧𑀫𑀸𑀭𑁄 𑀯𑀺𑀢𑀘𑁆𑀙𑀺𑀓𑀸;_  
_𑀤𑀤𑁆𑀤𑀼 𑀓𑀘𑁆𑀙𑀼 𑀘 𑀫𑁂 𑀦𑀢𑁆𑀣𑀺,_  
_𑀲𑁄𑀥𑀦𑀸𑀬 𑀇𑀤𑀁 𑀨𑀮𑀁𑁇_  


(66.)

3790. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀲𑁆𑀲 𑀲𑁄𑀥𑀦𑁂;_  
_𑀦𑀸𑀪𑀺𑀚𑀸𑀦𑀸𑀫𑀺 𑀫𑁂 𑀓𑀸𑀬𑁂,_  
_𑀚𑀸𑀢𑀁 𑀧𑀺𑀍𑀅𑀓𑀩𑀺𑀦𑁆𑀤𑀼𑀓𑀁𑁇_  


(67.)

3791. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀫𑁆𑀳𑀺 𑀲𑁄𑀥𑀺𑀢𑁂;_  
_𑀤𑀼𑀯𑁂 𑀪𑀯𑁂 𑀲𑀁𑀲𑀭𑀸𑀫𑀺,_  
_𑀤𑁂𑀯𑀢𑁆𑀢𑁂 𑀅𑀣 𑀫𑀸𑀦𑀼𑀲𑁂𑁇_  


(68.)

3792. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀫𑁆𑀳𑀺 𑀲𑁄𑀥𑀺𑀢𑁂;_  
_𑀲𑀼𑀯𑀡𑁆𑀡𑀯𑀡𑁆𑀡𑁄 𑀲𑀩𑁆𑀩𑀢𑁆𑀣,_  
_𑀲𑀧𑁆𑀧𑀪𑀸𑀲𑁄 𑀪𑀯𑀸𑀫𑀳𑀁𑁇_  


(69.)

3793. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀫𑁆𑀳𑀺 𑀲𑁄𑀥𑀺𑀢𑁂;_  
_𑀅𑀫𑀦𑀸𑀧𑀁 𑀯𑀺𑀯𑀚𑁆𑀚𑀢𑀺,_  
_𑀫𑀦𑀸𑀧𑀁 𑀉𑀧𑀢𑀺𑀝𑁆𑀞𑀢𑀺𑁇_  


(70.)

3794. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀫𑁆𑀳𑀺 𑀲𑁄𑀥𑀺𑀢𑁂;_  
_𑀯𑀺𑀲𑀼𑀤𑁆𑀥𑀁 𑀳𑁄𑀢𑀺 𑀫𑁂 𑀘𑀺𑀢𑁆𑀢𑀁,_  
_𑀏𑀓𑀕𑁆𑀕𑀁 𑀲𑀼𑀲𑀫𑀸𑀳𑀺𑀢𑀁𑁇_  


(71.)

3795. _𑀅𑀜𑁆𑀜𑀫𑁆𑀧𑀺 𑀫𑁂 𑀅𑀘𑁆𑀙𑀭𑀺𑀬𑀁,_  
_𑀩𑀼𑀤𑁆𑀥𑀣𑀽𑀧𑀫𑁆𑀳𑀺 𑀲𑁄𑀥𑀺𑀢𑁂;_  
_𑀏𑀓𑀸𑀲𑀦𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀅𑀭𑀳𑀢𑁆𑀢𑀫𑀧𑀸𑀧𑀼𑀡𑀺𑀁𑁇_  


(72.)

3796. _𑀲𑀢𑀲𑀳𑀲𑁆𑀲𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀓𑀫𑁆𑀫𑀫𑀓𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀲𑁄𑀥𑀦𑀸𑀬 𑀇𑀤𑀁 𑀨𑀮𑀁𑁇_  


(73.)

3797. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3798. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀪𑀗𑁆𑀓𑀭𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3799. 𑀧𑀪𑀗𑁆𑀓𑀭𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (34.5 Phusitakampiyattheraapadāna)](/tipitaka/20Ap1/34/34.5.md) / [Go to parent page (34 Gandhodakavagga)](/tipitaka/20Ap1/34.md) / [Go to next page (34.7 Tiṇakuṭidāyakattheraapadāna)](/tipitaka/20Ap1/34/34.7.md)


