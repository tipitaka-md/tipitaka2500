---
title: 51.9 Tālaphaladāyakattheraapadāna
path: /tipitaka/20Ap1/51/51.9
ref: 267643
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 51 Kaṇikāravagga
    link: /tipitaka/20Ap1/51
prevL: /tipitaka/20Ap1/51/51.8
upL: /tipitaka/20Ap1/51
nextL: /tipitaka/20Ap1/51/51.10
---

# 51.9 Tālaphaladāyakattheraapadāna

### Kaṇikāravagga

### Tālaphaladāyakattheraapadāna

(85.)

6668. _“Sataraṃsī nāma bhagavā,_  
_sayambhū aparājito;_  
_Vivekā vuṭṭhahitvāna,_  
_gocarāyābhinikkhami._  


(86.)

6669. _Phalahattho ahaṃ disvā,_  
_upagacchiṃ narāsabhaṃ;_  
_Pasannacitto sumano,_  
_tālaphalaṃ adāsahaṃ._  


(87.)

6670. _Catunnavutito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(88.)

6671. _Kilesā jhāpitā mayhaṃ,_  
_…pe…_  
_viharāmi anāsavo._  


(89.)

6672. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(90.)

6673. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6674. Itthaṃ sudaṃ āyasmā tālaphaladāyako thero imā gāthāyo abhāsitthāti.

===

6675. Tālaphaladāyakattherassāpadānaṃ navamaṃ.




