
[Home](/) / [20Ap1 Therāpadānapāḷi](../../20Ap1.md) / [51 Kaṇikāravagga](../51.md)

# 51.9 Tālaphaladāyakattheraapadāna

* Kaṇikāravagga

* Tālaphaladāyakattheraapadāna

(85.)

6668\. _“Sataraṃsī nāma bhagavā,_  
_sayambhū aparājito;_  
_Vivekā vuṭṭhahitvāna,_  
_gocarāyābhinikkhami._  


(86.)

6669\. _Phalahattho ahaṃ disvā,_  
_upagacchiṃ narāsabhaṃ;_  
_Pasannacitto sumano,_  
_tālaphalaṃ adāsahaṃ._  


(87.)

6670\. _Catunnavutito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(88.)

6671\. _Kilesā jhāpitā mayhaṃ,_  
_…pe…_  
_viharāmi anāsavo._  


(89.)

6672\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(90.)

6673\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6674\. Itthaṃ sudaṃ āyasmā tālaphaladāyako thero imā gāthāyo abhāsitthāti.

---

6675\. Tālaphaladāyakattherassāpadānaṃ navamaṃ.



[Go to previous page (51.8 Amodaphaliyattheraapadāna)](51.8.md) / [Go to parent page (51 Kaṇikāravagga)](../51.md) / [Go to next page (51.10 Nāḷikeraphaladāyakattheraapadāna)](51.10.md)


