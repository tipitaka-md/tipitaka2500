
[Home](/) / [20Ap1 Therāpadānapāḷi](../../20Ap1.md) / [51 Kaṇikāravagga](../51.md)

# 51.3 Kāsumāraphaliyattheraapadāna

* Kaṇikāravagga

* Kāsumāraphaliyattheraapadāna

(51.)

6622\. _“Kaṇikāraṃva jotantaṃ,_  
_nisinnaṃ pabbatantare;_  
_Addasaṃ virajaṃ buddhaṃ,_  
_lokajeṭṭhaṃ narāsabhaṃ._  


(52.)

6623\. _Pasannacitto sumano,_  
_sire katvāna añjaliṃ;_  
_Kāsumārikamādāya,_  
_buddhaseṭṭhassadāsahaṃ._  


(53.)

6624\. _Ekatiṃse ito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(54.)

6625\. _Kilesā jhāpitā mayhaṃ,_  
_…pe…_  
_viharāmi anāsavo._  


(55.)

6626\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(56.)

6627\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6628\. Itthaṃ sudaṃ āyasmā kāsumāraphaliyo thero imā gāthāyo abhāsitthāti.

---

6629\. Kāsumāraphaliyattherassāpadānaṃ tatiyaṃ.



[Go to previous page (51.2 Ekapattadāyakattheraapadāna)](51.2.md) / [Go to parent page (51 Kaṇikāravagga)](../51.md) / [Go to next page (51.4 Avaṭaphaliyattheraapadāna)](51.4.md)


