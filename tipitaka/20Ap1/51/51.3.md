---
title: 51.3 Kāsumāraphaliyattheraapadāna
path: /tipitaka/20Ap1/51/51.3
ref: 267637
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 51 Kaṇikāravagga
    link: /tipitaka/20Ap1/51
prevL: /tipitaka/20Ap1/51/51.2
upL: /tipitaka/20Ap1/51
nextL: /tipitaka/20Ap1/51/51.4
---

# 51.3 Kāsumāraphaliyattheraapadāna

### Kaṇikāravagga

### Kāsumāraphaliyattheraapadāna

(51.)

6622. _“Kaṇikāraṃva jotantaṃ,_  
_nisinnaṃ pabbatantare;_  
_Addasaṃ virajaṃ buddhaṃ,_  
_lokajeṭṭhaṃ narāsabhaṃ._  


(52.)

6623. _Pasannacitto sumano,_  
_sire katvāna añjaliṃ;_  
_Kāsumārikamādāya,_  
_buddhaseṭṭhassadāsahaṃ._  


(53.)

6624. _Ekatiṃse ito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(54.)

6625. _Kilesā jhāpitā mayhaṃ,_  
_…pe…_  
_viharāmi anāsavo._  


(55.)

6626. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(56.)

6627. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6628. Itthaṃ sudaṃ āyasmā kāsumāraphaliyo thero imā gāthāyo abhāsitthāti.

===

6629. Kāsumāraphaliyattherassāpadānaṃ tatiyaṃ.




