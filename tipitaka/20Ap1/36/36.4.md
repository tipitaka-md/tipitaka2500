---
title: 36.4 Sakosakakoraṇḍadāyakattheraapadāna
path: /tipitaka/20Ap1/36/36.4
ref: 267488
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 36 Saddasaññakavagga
    link: /tipitaka/20Ap1/36
prevL: /tipitaka/20Ap1/36/36.3
upL: /tipitaka/20Ap1/36
nextL: /tipitaka/20Ap1/36/36.5
---

# 36.4 Sakosakakoraṇḍadāyakattheraapadāna

### Saddasaññakavagga

### Sakosakakoraṇḍadāyakattheraapadāna

(14.)

3989. _“Akkantañca padaṃ disvā,_  
_sikhino lokabandhuno;_  
_Ekaṃsaṃ ajinaṃ katvā,_  
_padaseṭṭhaṃ avandahaṃ._  


(15.)

3990. _Koraṇḍaṃ pupphitaṃ disvā,_  
_pādapaṃ dharaṇīruhaṃ;_  
_Sakosakaṃ gahetvāna,_  
_padacakkaṃ apūjayiṃ._  


(16.)

3991. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_padapūjāyidaṃ phalaṃ._  


(17.)

3992. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3993. Itthaṃ sudaṃ āyasmā sakosakakoraṇḍadāyako thero imā gāthāyo abhāsitthāti.

===

3994. Sakosakakoraṇḍadāyakattherassāpadānaṃ catutthaṃ.




