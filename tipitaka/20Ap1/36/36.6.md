
[Home](/) / [20Ap1 Therāpadānapāḷi](/tipitaka/20Ap1.md) / [36 Saddasaññakavagga](/tipitaka/20Ap1/36.md)

# 36.6 Ambayāgudāyakattheraapadāna

### Saddasaññakavagga

### Ambayāgudāyakattheraapadāna

(22.)

4001\. _“Sataraṃsī nāma sambuddho,_  
_sayambhū aparājito;_  
_Vuṭṭhahitvā samādhimhā,_  
_bhikkhāya mamupāgami._  


(23.)

4002\. _Paccekabuddhaṃ disvāna,_  
_ambayāguṃ adāsahaṃ;_  
_Vippasannamanaṃ tassa,_  
_vippasannena cetasā._  


(24.)

4003\. _Catunnavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_ambayāguyidaṃ phalaṃ._  


(25.)

4004\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4005\. Itthaṃ sudaṃ āyasmā ambayāgudāyako thero imā gāthāyo abhāsitthāti.

---

4006\. Ambayāgudāyakattherassāpadānaṃ chaṭṭhaṃ.



[Go to previous page (36.5 Daṇḍadāyakattheraapadāna)](/tipitaka/20Ap1/36/36.5.md) / [Go to parent page (36 Saddasaññakavagga)](/tipitaka/20Ap1/36.md) / [Go to next page (36.7 Supuṭakapūjakattheraapadāna)](/tipitaka/20Ap1/36/36.7.md)


