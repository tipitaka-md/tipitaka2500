
[Home](/) / [20Ap1 Therāpadānapāḷi](../../20Ap1.md) / [36 Saddasaññakavagga](../36.md)

# 36.1 Saddasaññakattheraapadāna

* Saddasaññakavagga

* Saddasaññakattheraapadāna

(1.)

3970\. _“Migaluddo pure āsiṃ,_  
_araññe kānane ahaṃ;_  
_Tatthaddasāsiṃ sambuddhaṃ,_  
_devasaṅghapurakkhataṃ._  


(2.)

3971\. _Catusaccaṃ pakāsentaṃ,_  
_uddharantaṃ mahājanaṃ;_  
_Assosiṃ madhuraṃ vācaṃ,_  
_karavīkarudopamaṃ._  


(3.)

3972\. _Brahmasarassa munino,_  
_sikhino lokabandhuno;_  
_Ghose cittaṃ pasādetvā,_  
_pattomhi āsavakkhayaṃ._  


(4.)

3973\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_pasādassa idaṃ phalaṃ._  


(5.)

3974\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


3975\. Itthaṃ sudaṃ āyasmā saddasaññako thero imā gāthāyo abhāsitthāti.

---

3976\. Saddasaññakattherassāpadānaṃ paṭhamaṃ.



[Go to previous page (36 Saddasaññakavagga)](../36.md) / [Go to parent page (36 Saddasaññakavagga)](../36.md) / [Go to next page (36.2 Yavakalāpiyattheraapadāna)](36.2.md)


