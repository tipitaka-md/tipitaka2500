
[Home](/) / [20Ap1 Therāpadānapāḷi](../../20Ap1.md) / [36 Saddasaññakavagga](../36.md)

# 36.2 Yavakalāpiyattheraapadāna

* Saddasaññakavagga

* Yavakalāpiyattheraapadāna

(6.)

3977\. _“Nagare aruṇavatiyā,_  
_āsiṃ yavasiko tadā;_  
_Panthe disvāna sambuddhaṃ,_  
_yavakalāpaṃ santhariṃ._  


(7.)

3978\. _Anukampako kāruṇiko,_  
_sikhī lokagganāyako;_  
_Mama saṅkappamaññāya,_  
_nisīdi yavasanthare._  


(8.)

3979\. _Disvā nisinnaṃ vimalaṃ,_  
_mahājhāyiṃ vināyakaṃ;_  
_Pāmojjaṃ janayitvāna,_  
_tattha kālaṅkato ahaṃ._  


(9.)

3980\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_yavatthare idaṃ phalaṃ._  


(10.)

3981\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3982\. Itthaṃ sudaṃ āyasmā yavakalāpiyo thero imā gāthāyo abhāsitthāti.

---

3983\. Yavakalāpiyattherassāpadānaṃ dutiyaṃ.



[Go to previous page (36.1 Saddasaññakattheraapadāna)](36.1.md) / [Go to parent page (36 Saddasaññakavagga)](../36.md) / [Go to next page (36.3 Kiṃsukapūjakattheraapadāna)](36.3.md)


