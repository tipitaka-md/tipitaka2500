---
title: 36.7 Supuṭakapūjakattheraapadāna
path: /tipitaka/20Ap1/36/36.7
ref: 267491
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 36 Saddasaññakavagga
    link: /tipitaka/20Ap1/36
prevL: /tipitaka/20Ap1/36/36.6
upL: /tipitaka/20Ap1/36
nextL: /tipitaka/20Ap1/36/36.8
---

# 36.7 Supuṭakapūjakattheraapadāna

### Saddasaññakavagga

### Supuṭakapūjakattheraapadāna

(26.)

4007. _“Divāvihārā nikkhanto,_  
_vipassī lokanāyako;_  
_Bhikkhāya vicaranto so,_  
_mama santikupāgami._  


(27.)

4008. _Tato patīto sumano,_  
_buddhaseṭṭhassa tādino;_  
_Loṇasupuṭakaṃ datvā,_  
_kappaṃ saggamhi modahaṃ._  


(28.)

4009. _Ekanavutito kappe,_  
_yaṃ puṭakamadāsahaṃ;_  
_Duggatiṃ nābhijānāmi,_  
_puṭakassa idaṃ phalaṃ._  


(29.)

4010. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4011. Itthaṃ sudaṃ āyasmā supuṭakapūjako thero imā gāthāyo abhāsitthāti.

===

4012. Supuṭakapūjakattherassāpadānaṃ sattamaṃ.




