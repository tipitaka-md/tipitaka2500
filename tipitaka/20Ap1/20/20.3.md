
[Home](/) / [20Ap1 Therāpadānapāḷi](../../20Ap1.md) / [20 Tamālapupphiyavagga](../20.md)

# 20.3 Khaṇḍaphulliyattheraapadāna

* Tamālapupphiyavagga

* Khaṇḍaphulliyattheraapadāna

(12.)

2681\. _“Phussassa kho bhagavato,_  
_thūpo āsi mahāvane;_  
_Kuñjarehi tadā bhinno,_  
_parūḷho pādapo tahiṃ._  


(13.)

2682\. _Visamañca samaṃ katvā,_  
_sudhāpiṇḍaṃ adāsahaṃ;_  
_Tilokagaruno tassa,_  
_guṇehi paritosito._  


(14.)

2683\. _Dvenavute ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_sudhāpiṇḍassidaṃ phalaṃ._  


(15.)

2684\. _Sattasattatikappamhi,_  
_jitasenāsuṃ soḷasa;_  
_Sattaratanasampannā,_  
_cakkavattī mahabbalā._  


(16.)

2685\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2686\. Itthaṃ sudaṃ āyasmā khaṇḍaphulliyo thero imā gāthāyo abhāsitthāti.

---

2687\. Khaṇḍaphulliyattherassāpadānaṃ tatiyaṃ.



[Go to previous page (20.2 Tiṇasanthārakattheraapadāna)](20.2.md) / [Go to parent page (20 Tamālapupphiyavagga)](../20.md) / [Go to next page (20.4 Asokapūjakattheraapadāna)](20.4.md)


