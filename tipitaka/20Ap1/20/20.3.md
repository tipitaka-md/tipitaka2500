
[Home](/) / [20Ap1 Therāpadānapāḷi](/tipitaka/20Ap1.md) / [20 Tamālapupphiyavagga](/tipitaka/20Ap1/20.md)

# 20.3 Khaṇḍaphulliyattheraapadāna

### Tamālapupphiyavagga

### Khaṇḍaphulliyattheraapadāna

(12.)

2681. _“Phussassa kho bhagavato,_  
_thūpo āsi mahāvane;_  
_Kuñjarehi tadā bhinno,_  
_parūḷho pādapo tahiṃ._  


(13.)

2682. _Visamañca samaṃ katvā,_  
_sudhāpiṇḍaṃ adāsahaṃ;_  
_Tilokagaruno tassa,_  
_guṇehi paritosito._  


(14.)

2683. _Dvenavute ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_sudhāpiṇḍassidaṃ phalaṃ._  


(15.)

2684. _Sattasattatikappamhi,_  
_jitasenāsuṃ soḷasa;_  
_Sattaratanasampannā,_  
_cakkavattī mahabbalā._  


(16.)

2685. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2686. Itthaṃ sudaṃ āyasmā khaṇḍaphulliyo thero imā gāthāyo abhāsitthāti.

===

2687. Khaṇḍaphulliyattherassāpadānaṃ tatiyaṃ.



[Go to previous page](/tipitaka/20Ap1/20/20.2.md) / [Go to parent page](/tipitaka/20Ap1/20.md) / [Go to next page](/tipitaka/20Ap1/20/20.4.md)


