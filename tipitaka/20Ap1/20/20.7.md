
[Home](/) / [20Ap1 Therāpadānapāḷi](../../20Ap1.md) / [20 Tamālapupphiyavagga](../20.md)

# 𑁨𑁦𑁇𑁭 𑀢𑀺𑀦𑁆𑀤𑀼𑀓𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀢𑀫𑀸𑀮𑀧𑀼𑀧𑁆𑀨𑀺𑀬𑀯𑀕𑁆𑀕

### 𑀢𑀺𑀦𑁆𑀤𑀼𑀓𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(35.)

2712\. _“𑀕𑀺𑀭𑀺𑀤𑀼𑀕𑁆𑀕𑀘𑀭𑁄 𑀆𑀲𑀺𑀁,_  
_𑀫𑀓𑁆𑀓𑀝𑁄 𑀣𑀸𑀫𑀯𑁂𑀕𑀺𑀓𑁄;_  
_𑀨𑀮𑀺𑀦𑀁 𑀢𑀺𑀦𑁆𑀤𑀼𑀓𑀁 𑀤𑀺𑀲𑁆𑀯𑀸,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀅𑀦𑀼𑀲𑁆𑀲𑀭𑀺𑀁𑁇_  


(36.)

2713\. _𑀦𑀺𑀓𑁆𑀔𑀫𑀺𑀢𑁆𑀯𑀸 𑀓𑀢𑀺𑀧𑀸𑀳𑀁,_  
_𑀯𑀺𑀘𑀺𑀦𑀺𑀁 𑀮𑁄𑀓𑀦𑀸𑀬𑀓𑀁;_  
_𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀲𑀺𑀤𑁆𑀥𑀢𑁆𑀣𑀁 𑀢𑀺𑀪𑀯𑀦𑁆𑀢𑀕𑀼𑀁𑁇_  


(37.)

2714\. _𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀲𑀢𑁆𑀣𑀸 𑀮𑁄𑀓𑁂 𑀅𑀦𑀼𑀢𑁆𑀢𑀭𑁄;_  
_𑀔𑀻𑀡𑀸𑀲𑀯𑀲𑀳𑀲𑁆𑀲𑁂𑀳𑀺,_  
_𑀆𑀕𑀘𑁆𑀙𑀺 𑀫𑀫 𑀲𑀦𑁆𑀢𑀺𑀓𑀁𑁇_  


(38.)

2715\. _𑀧𑀸𑀫𑁄𑀚𑁆𑀚𑀁 𑀚𑀦𑀬𑀺𑀢𑁆𑀯𑀸𑀦,_  
_𑀨𑀮𑀳𑀢𑁆𑀣𑁄 𑀉𑀧𑀸𑀕𑀫𑀺𑀁;_  
_𑀧𑀝𑀺𑀕𑁆𑀕𑀳𑁂𑀲𑀺 𑀪𑀕𑀯𑀸,_  
_𑀲𑀩𑁆𑀩𑀜𑁆𑀜𑀽 𑀯𑀤𑀢𑀁 𑀯𑀭𑁄𑁇_  


(39.)

2716\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀨𑀮𑀁 𑀅𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀨𑀮𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(40.)

2717\. _𑀲𑀢𑁆𑀢𑀧𑀜𑁆𑀜𑀸𑀲𑀓𑀧𑁆𑀧𑀫𑁆𑀳𑀺,_  
_𑀉𑀧𑀦𑀦𑁆𑀤𑀲𑀦𑀸𑀫𑀓𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(41.)

2718\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2719\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀺𑀦𑁆𑀤𑀼𑀓𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2720\. 𑀢𑀺𑀦𑁆𑀤𑀼𑀓𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀲𑀢𑁆𑀢𑀫𑀁𑁇



[Go to previous page (20.6 Kisalayapūjakattheraapadāna)](20.6.md) / [Go to parent page (20 Tamālapupphiyavagga)](../20.md) / [Go to next page (20.8 Muṭṭhipūjakattheraapadāna)](20.8.md)


