
[Home](/) / [20Ap1 Therāpadānapāḷi](../../20Ap1.md) / [20 Tamālapupphiyavagga](../20.md)

# 20.8 Muṭṭhipūjakattheraapadāna

* Tamālapupphiyavagga

* Muṭṭhipūjakattheraapadāna

(42.)

2721\. _“Sumedho nāma bhagavā,_  
_lokajeṭṭho narāsabho;_  
_Pacchime anukampāya,_  
_padhānaṃ padahī jino._  


(43.)

2722\. _Tassa caṅkamamānassa,_  
_dvipadindassa tādino;_  
_Girinelassa pupphānaṃ,_  
_muṭṭhiṃ buddhassa ropayiṃ._  


(44.)

2723\. _Tena cittappasādena,_  
_sukkamūlena codito;_  
_Tiṃsakappasahassāni,_  
_duggatiṃ nupapajjahaṃ._  


(45.)

2724\. _Tevīsatikappasate,_  
_sunelo nāma khattiyo;_  
_Sattaratanasampanno,_  
_eko āsiṃ mahabbalo._  


(46.)

2725\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2726\. Itthaṃ sudaṃ āyasmā muṭṭhipūjako thero imā gāthāyo abhāsitthāti.

---

2727\. Muṭṭhipūjakattherassāpadānaṃ aṭṭhamaṃ.



[Go to previous page (20.7 Tindukadāyakattheraapadāna)](20.7.md) / [Go to parent page (20 Tamālapupphiyavagga)](../20.md) / [Go to next page (20.9 Kiṃkaṇikapupphiyattheraapadāna)](20.9.md)


