---
title: 20.8 Muṭṭhipūjakattheraapadāna
path: /tipitaka/20Ap1/20/20.8
ref: 267332
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 20 Tamālapupphiyavagga
    link: /tipitaka/20Ap1/20
prevL: /tipitaka/20Ap1/20/20.7
upL: /tipitaka/20Ap1/20
nextL: /tipitaka/20Ap1/20/20.9
---

# 20.8 Muṭṭhipūjakattheraapadāna

### Tamālapupphiyavagga

### Muṭṭhipūjakattheraapadāna

(42.)

2721. _“Sumedho nāma bhagavā,_  
_lokajeṭṭho narāsabho;_  
_Pacchime anukampāya,_  
_padhānaṃ padahī jino._  


(43.)

2722. _Tassa caṅkamamānassa,_  
_dvipadindassa tādino;_  
_Girinelassa pupphānaṃ,_  
_muṭṭhiṃ buddhassa ropayiṃ._  


(44.)

2723. _Tena cittappasādena,_  
_sukkamūlena codito;_  
_Tiṃsakappasahassāni,_  
_duggatiṃ nupapajjahaṃ._  


(45.)

2724. _Tevīsatikappasate,_  
_sunelo nāma khattiyo;_  
_Sattaratanasampanno,_  
_eko āsiṃ mahabbalo._  


(46.)

2725. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2726. Itthaṃ sudaṃ āyasmā muṭṭhipūjako thero imā gāthāyo abhāsitthāti.

===

2727. Muṭṭhipūjakattherassāpadānaṃ aṭṭhamaṃ.




