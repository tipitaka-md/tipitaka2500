
[Home](/) / [20Ap1 Therāpadānapāḷi](../../20Ap1.md) / [20 Tamālapupphiyavagga](../20.md)

# 20.10 Yūthikapupphiyattheraapadāna

* Tamālapupphiyavagga

* Yūthikapupphiyattheraapadāna

(53.)

2736\. _“Padumuttaro nāma jino,_  
_āhutīnaṃ paṭiggaho;_  
_Pavanā nikkhamitvāna,_  
_vihāraṃ yāti cakkhumā._  


(54.)

2737\. _Ubho hatthehi paggayha,_  
_yūthikaṃ pupphamuttamaṃ;_  
_Buddhassa abhiropayiṃ,_  
_mettacittassa tādino._  


(55.)

2738\. _Tena cittappasādena,_  
_anubhotvāna sampadā;_  
_Kappānaṃ satasahassaṃ,_  
_duggatiṃ nupapajjahaṃ._  


(56.)

2739\. _Ito paññāsakappesu,_  
_eko āsiṃ janādhipo;_  
_Samittanandano nāma,_  
_cakkavattī mahabbalo._  


(57.)

2740\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2265)_  


2741\. Itthaṃ sudaṃ āyasmā yūthikapupphiyo thero imā gāthāyo abhāsitthāti.

---

2742\. Yūthikapupphiyattherassāpadānaṃ dasamaṃ.

  
**Tamālapupphiyavaggo vīsatimo.**



---

2743\. Tassuddānaṃ



2744\. _Tamālatiṇasanthāro,_  
_khaṇḍaphulli asokiyo;_  
_Aṅkolakī kisalayo,_  
_tinduko nelapupphiyo;_  
_Kiṃkaṇiko yūthiko ca,_  
_gāthā paññāsa aṭṭha cāti._  


---

2745\. Atha vagguddānaṃ



2746\. _Bhikkhādāyī parivāro,_  
_sereyyo sobhito tathā;_  
_Chattañca bandhujīvī ca,_  
_supāricariyopi ca._  


2747\. _Kumudo kuṭajo ceva,_  
_tamāli dasamo kato;_  
_Chasatāni ca gāthāni,_  
_chasaṭṭhi ca tatuttari._  


---

2748\. Bhikkhāvaggadasakaṃ.



---

2749\. Dutiyasatakaṃ samattaṃ.



[Go to previous page (20.9 Kiṃkaṇikapupphiyattheraapadāna)](20.9.md) / [Go to parent page (20 Tamālapupphiyavagga)](../20.md) / [Go to next page (21 Kaṇikārapupphiyavagga)](../21.md)


