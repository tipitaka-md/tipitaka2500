
[Home](/) / [20Ap1 Therāpadānapāḷi](/tipitaka/20Ap1.md) / [20 Tamālapupphiyavagga](/tipitaka/20Ap1/20.md)

# 𑁨𑁦𑁇𑁨 𑀢𑀺𑀡𑀲𑀦𑁆𑀣𑀸𑀭𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀢𑀫𑀸𑀮𑀧𑀼𑀧𑁆𑀨𑀺𑀬𑀯𑀕𑁆𑀕

### 𑀢𑀺𑀡𑀲𑀦𑁆𑀣𑀸𑀭𑀓𑀢𑁆𑀣𑁂𑀭𑀅𑀧𑀤𑀸𑀦

(6.)

2673\. _“𑀬𑀁 𑀤𑀸𑀬𑀯𑀸𑀲𑀺𑀓𑁄 𑀇𑀲𑀺,_  
_𑀢𑀺𑀡𑀁 𑀮𑀸𑀬𑀢𑀺 𑀲𑀢𑁆𑀣𑀼𑀦𑁄;_  
_𑀲𑀩𑁆𑀩𑁂 𑀧𑀤𑀓𑁆𑀔𑀺𑀡𑀸𑀯𑀝𑁆𑀝𑀸,_  
_𑀧𑀣𑀩𑁆𑀬𑀸 𑀦𑀺𑀧𑀢𑀺𑀁𑀲𑀼 𑀢𑁂𑁇_  


(7.)

2674\. _𑀢𑀫𑀳𑀁 𑀢𑀺𑀡𑀫𑀸𑀤𑀸𑀬,_  
_𑀲𑀦𑁆𑀣𑀭𑀺𑀁 𑀥𑀭𑀡𑀼𑀢𑁆𑀢𑀫𑁂;_  
_𑀢𑀻𑀡𑁂𑀯 𑀢𑀸𑀮𑀧𑀢𑁆𑀢𑀸𑀦𑀺,_  
_𑀆𑀳𑀭𑀺𑀢𑁆𑀯𑀸𑀦𑀳𑀁 𑀢𑀤𑀸𑁇_  


(8.)

2675\. _𑀢𑀺𑀡𑁂𑀦 𑀙𑀤𑀦𑀁 𑀓𑀢𑁆𑀯𑀸,_  
_𑀲𑀺𑀤𑁆𑀥𑀢𑁆𑀣𑀲𑁆𑀲 𑀅𑀤𑀸𑀲𑀳𑀁;_  
_𑀲𑀢𑁆𑀢𑀸𑀳𑀁 𑀥𑀸𑀭𑀬𑀼𑀁 𑀢𑀲𑁆𑀲,_  
_𑀤𑁂𑀯𑀫𑀸𑀦𑀼𑀲𑀲𑀢𑁆𑀣𑀼𑀦𑁄𑁇_  


(9.)

2676\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀢𑀺𑀡𑀁 𑀅𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀢𑀺𑀡𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(10.)

2677\. _𑀧𑀜𑁆𑀘𑀲𑀝𑁆𑀞𑀺𑀫𑁆𑀳𑀺𑀢𑁄 𑀓𑀧𑁆𑀧𑁂,_  
_𑀘𑀢𑁆𑀢𑀸𑀭𑁄𑀲𑀼𑀁 𑀫𑀳𑀤𑁆𑀥𑀦𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(11.)

2678\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2679\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀺𑀡𑀲𑀦𑁆𑀣𑀸𑀭𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2680\. 𑀢𑀺𑀡𑀲𑀦𑁆𑀣𑀸𑀭𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (20.1 Tamālapupphiyattheraapadāna)](/tipitaka/20Ap1/20/20.1.md) / [Go to parent page (20 Tamālapupphiyavagga)](/tipitaka/20Ap1/20.md) / [Go to next page (20.3 Khaṇḍaphulliyattheraapadāna)](/tipitaka/20Ap1/20/20.3.md)


