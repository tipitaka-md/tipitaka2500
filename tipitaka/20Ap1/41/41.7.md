
[Home](/) / [20Ap1 Therāpadānapāḷi](/tipitaka/20Ap1.md) / [41 Metteyyavagga](/tipitaka/20Ap1/41.md)

# 𑁪𑁧𑁇𑁭 𑀳𑁂𑀫𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

### 𑀳𑁂𑀫𑀓𑀢𑁆𑀣𑁂𑀭𑀅𑀧𑀤𑀸𑀦

(183.)

5041. _“𑀧𑀩𑁆𑀪𑀸𑀭𑀓𑀽𑀝𑀁 𑀦𑀺𑀲𑁆𑀲𑀸𑀬,_  
_𑀅𑀦𑁄𑀫𑁄 𑀦𑀸𑀫 𑀢𑀸𑀧𑀲𑁄;_  
_𑀅𑀲𑁆𑀲𑀫𑀁 𑀲𑀼𑀓𑀢𑀁 𑀓𑀢𑁆𑀯𑀸,_  
_𑀧𑀡𑁆𑀡𑀲𑀸𑀮𑁂 𑀯𑀲𑀻 𑀢𑀤𑀸𑁇_  


(184.)

5042. _𑀲𑀺𑀤𑁆𑀥𑀁 𑀢𑀲𑁆𑀲 𑀢𑀧𑁄 𑀓𑀫𑁆𑀫𑀁,_  
_𑀲𑀺𑀤𑁆𑀥𑀺𑀧𑀢𑁆𑀢𑁄 𑀲𑀓𑁂 𑀩𑀮𑁂;_  
_𑀲𑀓𑀲𑀸𑀫𑀜𑁆𑀜𑀯𑀺𑀓𑁆𑀓𑀦𑁆𑀢𑁄,_  
_𑀆𑀢𑀸𑀧𑀻 𑀦𑀺𑀧𑀓𑁄 𑀫𑀼𑀦𑀺𑁇_  


(185.)

5043. _𑀯𑀺𑀲𑀸𑀭𑀤𑁄 𑀲𑀲𑀫𑀬𑁂,_  
_𑀧𑀭𑀯𑀸𑀤𑁂 𑀘 𑀓𑁄𑀯𑀺𑀤𑁄;_  
_𑀧𑀝𑁆𑀞𑁄 𑀪𑀽𑀫𑀦𑁆𑀢𑀮𑀺𑀓𑁆𑀔𑀫𑁆𑀳𑀺,_  
_𑀉𑀧𑁆𑀧𑀸𑀢𑀫𑁆𑀳𑀺 𑀘 𑀓𑁄𑀯𑀺𑀤𑁄𑁇_  


(186.)

5044. _𑀯𑀻𑀢𑀲𑁄𑀓𑁄 𑀦𑀺𑀭𑀸𑀭𑀫𑁆𑀪𑁄,_  
_𑀅𑀧𑁆𑀧𑀸𑀳𑀸𑀭𑁄 𑀅𑀮𑁄𑀮𑀼𑀧𑁄;_  
_𑀮𑀸𑀪𑀸𑀮𑀸𑀪𑁂𑀦 𑀲𑀦𑁆𑀢𑀼𑀝𑁆𑀞𑁄,_  
_𑀛𑀸𑀬𑀻 𑀛𑀸𑀦𑀭𑀢𑁄 𑀫𑀼𑀦𑀺𑁇_  


(187.)

5045. _𑀧𑀺𑀬𑀤𑀲𑁆𑀲𑀻 𑀦𑀸𑀫 𑀲𑀫𑁆𑀩𑀼𑀤𑁆𑀥𑁄,_  
_𑀅𑀕𑁆𑀕𑁄 𑀓𑀸𑀭𑀼𑀡𑀺𑀓𑁄 𑀫𑀼𑀦𑀺;_  
_𑀲𑀢𑁆𑀢𑁂 𑀢𑀸𑀭𑁂𑀢𑀼𑀓𑀸𑀫𑁄 𑀲𑁄,_  
_𑀓𑀭𑀼𑀡𑀸𑀬 𑀨𑀭𑀻 𑀢𑀤𑀸𑁇_  


(188.)

5046. _𑀩𑁄𑀥𑀦𑁂𑀬𑁆𑀬𑀁 𑀚𑀦𑀁 𑀤𑀺𑀲𑁆𑀯𑀸,_  
_𑀧𑀺𑀬𑀤𑀲𑁆𑀲𑀻 𑀫𑀳𑀸𑀫𑀼𑀦𑀺;_  
_𑀘𑀓𑁆𑀓𑀯𑀸𑀍𑀅𑀲𑀳𑀲𑁆𑀲𑀫𑁆𑀧𑀺,_  
_𑀕𑀦𑁆𑀢𑁆𑀯𑀸 𑀑𑀯𑀤𑀢𑁂 𑀫𑀼𑀦𑀺𑁇_  


(189.)

5047. _𑀫𑀫𑀼𑀤𑁆𑀥𑀭𑀺𑀢𑀼𑀓𑀸𑀫𑁄 𑀲𑁄,_  
_𑀫𑀫𑀲𑁆𑀲𑀫𑀫𑀼𑀧𑀸𑀕𑀫𑀺;_  
_𑀦 𑀤𑀺𑀝𑁆𑀞𑁄 𑀫𑁂 𑀚𑀺𑀦𑁄 𑀧𑀼𑀩𑁆𑀩𑁂,_  
_𑀦 𑀲𑀼𑀢𑁄𑀧𑀺 𑀘 𑀓𑀲𑁆𑀲𑀘𑀺𑁇_  


(190.)

5048. _𑀉𑀧𑁆𑀧𑀸𑀢𑀸 𑀲𑀼𑀧𑀺𑀦𑀸 𑀫𑀬𑁆𑀳𑀁,_  
_𑀮𑀓𑁆𑀔𑀡𑀸 𑀲𑀼𑀧𑁆𑀧𑀓𑀸𑀲𑀺𑀢𑀸;_  
_𑀧𑀝𑁆𑀞𑁄 𑀪𑀽𑀫𑀦𑁆𑀢𑀮𑀺𑀓𑁆𑀔𑀫𑁆𑀳𑀺,_  
_𑀦𑀓𑁆𑀔𑀢𑁆𑀢𑀧𑀤𑀓𑁄𑀯𑀺𑀤𑁄𑁇_  


(191.)

5049. _𑀲𑁄𑀳𑀁 𑀩𑀼𑀤𑁆𑀥𑀲𑁆𑀲 𑀲𑀼𑀢𑁆𑀯𑀸𑀦,_  
_𑀢𑀢𑁆𑀣 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁;_  
_𑀢𑀺𑀝𑁆𑀞𑀦𑁆𑀢𑁄 𑀯𑀸 𑀦𑀺𑀲𑀺𑀦𑁆𑀦𑁄 𑀯𑀸,_  
_𑀲𑀭𑀸𑀫𑀺 𑀦𑀺𑀘𑁆𑀘𑀓𑀸𑀮𑀺𑀓𑀁𑁇_  


(192.)

5050. _𑀫𑀬𑀺 𑀏𑀯𑀁 𑀲𑀭𑀦𑁆𑀢𑀫𑁆𑀳𑀺,_  
_𑀪𑀕𑀯𑀸𑀧𑀺 𑀅𑀦𑀼𑀲𑁆𑀲𑀭𑀺;_  
_𑀩𑀼𑀤𑁆𑀥𑀁 𑀅𑀦𑀼𑀲𑁆𑀲𑀭𑀦𑁆𑀢𑀲𑁆𑀲,_  
_𑀧𑀻𑀢𑀺 𑀫𑁂 𑀳𑁄𑀢𑀺 𑀢𑀸𑀯𑀤𑁂𑁇_  


(193.)

5051. _𑀓𑀸𑀮𑀜𑁆𑀘 𑀧𑀼𑀦𑀭𑀸𑀕𑀫𑁆𑀫,_  
_𑀉𑀧𑁂𑀲𑀺 𑀫𑀁 𑀫𑀳𑀸𑀫𑀼𑀦𑀺;_  
_𑀲𑀫𑁆𑀧𑀢𑁆𑀢𑁂𑀧𑀺 𑀦 𑀚𑀸𑀦𑀸𑀫𑀺,_  
_𑀅𑀬𑀁 𑀩𑀼𑀤𑁆𑀥𑁄 𑀫𑀳𑀸𑀫𑀼𑀦𑀺𑁇_  


(194.)

5052. _𑀅𑀦𑀼𑀓𑀫𑁆𑀧𑀓𑁄 𑀓𑀸𑀭𑀼𑀡𑀺𑀓𑁄,_  
_𑀧𑀺𑀬𑀤𑀲𑁆𑀲𑀻 𑀫𑀳𑀸𑀫𑀼𑀦𑀺;_  
_𑀲𑀜𑁆𑀚𑀸𑀦𑀸𑀧𑁂𑀲𑀺 𑀅𑀢𑁆𑀢𑀸𑀦𑀁,_  
_‘𑀅𑀳𑀁 𑀩𑀼𑀤𑁆𑀥𑁄 𑀲𑀤𑁂𑀯𑀓𑁂’𑁇_  


(195.)

5053. _𑀲𑀜𑁆𑀚𑀸𑀦𑀺𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑀁,_  
_𑀧𑀺𑀬𑀤𑀲𑁆𑀲𑀺𑀁 𑀫𑀳𑀸𑀫𑀼𑀦𑀺𑀁;_  
_𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


(196.)

5054. _‘𑀅𑀜𑁆𑀜𑁂 𑀧𑀻𑀞𑁂 𑀘 𑀧𑀮𑁆𑀮𑀗𑁆𑀓𑁂,_  
_𑀆𑀲𑀦𑁆𑀤𑀻𑀲𑀼 𑀦𑀺𑀲𑀻𑀤𑀭𑁂;_  
_𑀢𑀼𑀯𑀫𑁆𑀧𑀺 𑀲𑀩𑁆𑀩𑀤𑀲𑁆𑀲𑀸𑀯𑀻,_  
_𑀦𑀺𑀲𑀻𑀤 𑀭𑀢𑀦𑀸𑀲𑀦𑁂’𑁇_  


(197.)

5055. _𑀲𑀩𑁆𑀩𑀭𑀢𑀦𑀫𑀬𑀁 𑀧𑀻𑀞𑀁,_  
_𑀦𑀺𑀫𑁆𑀫𑀺𑀦𑀺𑀢𑁆𑀯𑀸𑀦 𑀢𑀸𑀯𑀤𑁂;_  
_𑀧𑀺𑀬𑀤𑀲𑁆𑀲𑀺𑀲𑁆𑀲 𑀫𑀼𑀦𑀺𑀦𑁄,_  
_𑀅𑀤𑀸𑀲𑀺𑀁 𑀇𑀤𑁆𑀥𑀺𑀦𑀺𑀫𑁆𑀫𑀺𑀢𑀁𑁇_  


(198.)

5056. _𑀭𑀢𑀦𑁂 𑀘 𑀦𑀺𑀲𑀺𑀦𑁆𑀦𑀲𑁆𑀲,_  
_𑀧𑀻𑀞𑀓𑁂 𑀇𑀤𑁆𑀥𑀺𑀦𑀺𑀫𑁆𑀫𑀺𑀢𑁂;_  
_𑀓𑀼𑀫𑁆𑀪𑀫𑀢𑁆𑀢𑀁 𑀚𑀫𑁆𑀩𑀼𑀨𑀮𑀁,_  
_𑀅𑀤𑀸𑀲𑀺𑀁 𑀢𑀸𑀯𑀤𑁂 𑀅𑀳𑀁𑁇_  


(199.)

5057. _𑀫𑀫 𑀳𑀸𑀲𑀁 𑀚𑀦𑁂𑀢𑁆𑀯𑀸𑀦,_  
_𑀧𑀭𑀺𑀪𑀼𑀜𑁆𑀚𑀺 𑀫𑀳𑀸𑀫𑀼𑀦𑀺;_  
_𑀢𑀤𑀸 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀲𑀢𑁆𑀣𑀸𑀭𑀁 𑀅𑀪𑀺𑀯𑀸𑀤𑀬𑀺𑀁𑁇_  


(200.)

5058. _𑀧𑀺𑀬𑀤𑀲𑁆𑀲𑀻 𑀢𑀼 𑀪𑀕𑀯𑀸,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀭𑀢𑀦𑀸𑀲𑀦𑀫𑀸𑀲𑀻𑀦𑁄,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


(201.)

5059. _‘𑀬𑁄 𑀫𑁂 𑀭𑀢𑀦𑀫𑀬𑀁 𑀧𑀻𑀞𑀁,_  
_𑀅𑀫𑀢𑀜𑁆𑀘 𑀨𑀮𑀁 𑀅𑀤𑀸;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


(202.)

5060. _𑀲𑀢𑁆𑀢𑀲𑀢𑁆𑀢𑀢𑀺 𑀓𑀧𑁆𑀧𑀸𑀦𑀺,_  
_𑀤𑁂𑀯𑀮𑁄𑀓𑁂 𑀭𑀫𑀺𑀲𑁆𑀲𑀢𑀺;_  
_𑀧𑀜𑁆𑀘𑀲𑀢𑁆𑀢𑀢𑀺𑀓𑁆𑀔𑀢𑁆𑀢𑀼𑀜𑁆𑀘,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺𑁇_  


(203.)

5061. _𑀤𑁆𑀯𑀢𑁆𑀢𑀺𑀁𑀲𑀓𑁆𑀔𑀢𑁆𑀢𑀼𑀁 𑀤𑁂𑀯𑀺𑀦𑁆𑀤𑁄,_  
_𑀤𑁂𑀯𑀭𑀚𑁆𑀚𑀁 𑀓𑀭𑀺𑀲𑁆𑀲𑀢𑀺;_  
_𑀧𑀤𑁂𑀲𑀭𑀚𑁆𑀚𑀁 𑀯𑀺𑀧𑀼𑀮𑀁,_  
_𑀕𑀡𑀦𑀸𑀢𑁄 𑀅𑀲𑀗𑁆𑀔𑀺𑀬𑀁𑁇_  


(204.)

5062. _𑀲𑁄𑀡𑁆𑀡𑀫𑀬𑀁 𑀭𑀽𑀧𑀺𑀫𑀬𑀁,_  
_𑀧𑀮𑁆𑀮𑀗𑁆𑀓𑀁 𑀲𑀼𑀓𑀢𑀁 𑀩𑀳𑀼𑀁;_  
_𑀮𑁄𑀳𑀺𑀢𑀗𑁆𑀕𑀫𑀬𑀜𑁆𑀘𑁂𑀯,_  
_𑀮𑀘𑁆𑀙𑀢𑀺 𑀭𑀢𑀦𑀸𑀫𑀬𑀁𑁇_  


(205.)

5063. _𑀘𑀗𑁆𑀓𑀫𑀦𑁆𑀢𑀫𑁆𑀧𑀺 𑀫𑀦𑀼𑀚𑀁,_  
_𑀧𑀼𑀜𑁆𑀜𑀓𑀫𑁆𑀫𑀲𑀫𑀗𑁆𑀕𑀺𑀦𑀁;_  
_𑀧𑀮𑁆𑀮𑀗𑁆𑀓𑀸𑀦𑀺 𑀅𑀦𑁂𑀓𑀸𑀦𑀺,_  
_𑀧𑀭𑀺𑀯𑀸𑀭𑁂𑀲𑁆𑀲𑀭𑁂 𑀢𑀤𑀸𑁇_  


(206.)

5064. _𑀓𑀽𑀝𑀸𑀕𑀸𑀭𑀸 𑀘 𑀧𑀸𑀲𑀸𑀤𑀸,_  
_𑀲𑀬𑀦𑀜𑁆𑀘 𑀫𑀳𑀸𑀭𑀳𑀁;_  
_𑀇𑀫𑀲𑁆𑀲 𑀘𑀺𑀢𑁆𑀢𑀫𑀜𑁆𑀜𑀸𑀬,_  
_𑀦𑀺𑀩𑁆𑀩𑀢𑁆𑀢𑀺𑀲𑁆𑀲𑀦𑁆𑀢𑀺 𑀢𑀸𑀯𑀤𑁂𑁇_  


(207.)

5065. _𑀲𑀝𑁆𑀞𑀺 𑀦𑀸𑀕𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀲𑀼𑀯𑀡𑁆𑀡𑀓𑀘𑁆𑀙𑀸 𑀫𑀸𑀢𑀗𑁆𑀕𑀸,_  
_𑀳𑁂𑀫𑀓𑀧𑁆𑀧𑀦𑀯𑀸𑀲𑀲𑀸𑁇_  


(208.)

5066. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀢𑁄𑀫𑀭𑀗𑁆𑀓𑀼𑀲𑀧𑀸𑀡𑀺𑀪𑀺;_  
_𑀇𑀫𑀁 𑀧𑀭𑀺𑀘𑀭𑀺𑀲𑁆𑀲𑀦𑁆𑀢𑀺,_  
_𑀭𑀢𑁆𑀦𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(209.)

5067. _𑀲𑀝𑁆𑀞𑀺 𑀅𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀆𑀚𑀸𑀦𑀻𑀬𑀸𑀯 𑀚𑀸𑀢𑀺𑀬𑀸,_  
_𑀲𑀺𑀦𑁆𑀥𑀯𑀸 𑀲𑀻𑀖𑀯𑀸𑀳𑀺𑀦𑁄𑁇_  


(210.)

5068. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀇𑀮𑁆𑀮𑀺𑀬𑀸𑀘𑀸𑀧𑀥𑀸𑀭𑀺𑀪𑀺;_  
_𑀢𑁂𑀧𑀺𑀫𑀁 𑀧𑀭𑀺𑀘𑀭𑀺𑀲𑁆𑀲𑀦𑁆𑀢𑀺,_  
_𑀭𑀢𑁆𑀦𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(211.)

5069. _𑀲𑀝𑁆𑀞𑀺 𑀭𑀣𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀤𑀻𑀧𑀸 𑀅𑀣𑁄𑀧𑀺 𑀯𑁂𑀬𑀕𑁆𑀖𑀸,_  
_𑀲𑀦𑁆𑀦𑀤𑁆𑀥𑀸 𑀉𑀲𑁆𑀲𑀺𑀢𑀤𑁆𑀥𑀚𑀸𑁇_  


(212.)

5070. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀘𑀸𑀧𑀳𑀢𑁆𑀣𑁂𑀳𑀺 𑀯𑀫𑁆𑀫𑀺𑀪𑀺;_  
_𑀧𑀭𑀺𑀯𑀸𑀭𑁂𑀲𑁆𑀲𑀦𑁆𑀢𑀺𑀫𑀁 𑀦𑀺𑀘𑁆𑀘𑀁,_  
_𑀭𑀢𑁆𑀦𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(213.)

5071. _𑀲𑀝𑁆𑀞𑀺 𑀥𑁂𑀦𑀼𑀲𑀳𑀲𑁆𑀲𑀸𑀦𑀺,_  
_𑀤𑁄𑀳𑀜𑁆𑀜𑀸 𑀧𑀼𑀗𑁆𑀕𑀯𑀽𑀲𑀪𑁂;_  
_𑀯𑀘𑁆𑀙𑀓𑁂 𑀚𑀦𑀬𑀺𑀲𑁆𑀲𑀦𑁆𑀢𑀺,_  
_𑀭𑀢𑁆𑀦𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(214.)

5072. _𑀲𑁄𑀍𑀅𑀲𑀺𑀢𑁆𑀣𑀺𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀯𑀺𑀘𑀺𑀢𑁆𑀢𑀯𑀢𑁆𑀣𑀸𑀪𑀭𑀡𑀸,_  
_𑀆𑀫𑀼𑀓𑁆𑀓𑀫𑀡𑀺𑀓𑀼𑀡𑁆𑀟𑀮𑀸𑁇_  


(215.)

5073. _𑀅𑀍𑀆𑀭𑀧𑀫𑁆𑀳𑀸 𑀳𑀲𑀼𑀮𑀸,_  
_𑀲𑀼𑀲𑀜𑁆𑀜𑀸 𑀢𑀦𑀼𑀫𑀚𑁆𑀛𑀺𑀫𑀸;_  
_𑀧𑀭𑀺𑀯𑀸𑀭𑁂𑀲𑁆𑀲𑀦𑁆𑀢𑀺𑀫𑀁 𑀦𑀺𑀘𑁆𑀘𑀁,_  
_𑀭𑀢𑁆𑀦𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(216.)

5074. _𑀅𑀝𑁆𑀞𑀸𑀭𑀲𑁂 𑀓𑀧𑁆𑀧𑀲𑀢𑁂,_  
_𑀕𑁄𑀢𑀫𑁄 𑀦𑀸𑀫 𑀘𑀓𑁆𑀔𑀼𑀫𑀸;_  
_𑀢𑀫𑀦𑁆𑀥𑀓𑀸𑀭𑀁 𑀯𑀺𑀥𑀫𑀺𑀢𑁆𑀯𑀸,_  
_𑀩𑀼𑀤𑁆𑀥𑁄 𑀮𑁄𑀓𑁂 𑀪𑀯𑀺𑀲𑁆𑀲𑀢𑀺𑁇_  


(217.)

5075. _𑀢𑀲𑁆𑀲 𑀤𑀲𑁆𑀲𑀦𑀫𑀸𑀕𑀫𑁆𑀫,_  
_𑀧𑀩𑁆𑀩𑀚𑀺𑀲𑁆𑀲𑀢𑀺𑀓𑀺𑀜𑁆𑀘𑀦𑁄;_  
_𑀢𑁄𑀲𑀬𑀺𑀢𑁆𑀯𑀸𑀦 𑀲𑀢𑁆𑀣𑀸𑀭𑀁,_  
_𑀲𑀸𑀲𑀦𑁂𑀪𑀺𑀭𑀫𑀺𑀲𑁆𑀲𑀢𑀺𑁇_  


(218.)

5076. _𑀢𑀲𑁆𑀲 𑀥𑀫𑁆𑀫𑀁 𑀲𑀼𑀡𑀺𑀢𑁆𑀯𑀸𑀦,_  
_𑀓𑀺𑀮𑁂𑀲𑁂 𑀖𑀸𑀢𑀬𑀺𑀲𑁆𑀲𑀢𑀺;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀦𑀺𑀩𑁆𑀩𑀸𑀬𑀺𑀲𑁆𑀲𑀢𑀺𑀦𑀸𑀲𑀯𑁄’𑁇_  


(219.)

5077. _𑀯𑀻𑀭𑀺𑀬𑀁 𑀫𑁂 𑀥𑀼𑀭𑀥𑁄𑀭𑀬𑁆𑀳𑀁,_  
_𑀬𑁄𑀕𑀓𑁆𑀔𑁂𑀫𑀸𑀥𑀺𑀯𑀸𑀳𑀦𑀁;_  
_𑀉𑀢𑁆𑀢𑀫𑀢𑁆𑀣𑀁 𑀧𑀢𑁆𑀣𑀬𑀦𑁆𑀢𑁄,_  
_𑀲𑀸𑀲𑀦𑁂 𑀯𑀺𑀳𑀭𑀸𑀫𑀳𑀁𑁇_  


(220.)

5078. _𑀇𑀤𑀁 𑀧𑀘𑁆𑀙𑀺𑀫𑀓𑀁 𑀫𑀬𑁆𑀳𑀁,_  
_𑀘𑀭𑀺𑀫𑁄 𑀯𑀢𑁆𑀢𑀢𑁂 𑀪𑀯𑁄;_  
_𑀲𑀩𑁆𑀩𑀸𑀲𑀯𑀸 𑀧𑀭𑀺𑀓𑁆𑀔𑀻𑀡𑀸,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄𑁇_  


(221.)

5079. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(222.)

5080. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(223.)

5081. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5082. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀳𑁂𑀫𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

5083. 𑀳𑁂𑀫𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀲𑀢𑁆𑀢𑀫𑀁𑁇

  
𑀲𑀢𑁆𑀢𑀭𑀲𑀫𑀁 𑀪𑀸𑀡𑀯𑀸𑀭𑀁𑁇



[Go to previous page (41.6 Nandakattheraapadāna)](/tipitaka/20Ap1/41/41.6.md) / [Go to parent page (41 Metteyyavagga)](/tipitaka/20Ap1/41.md) / [Go to next page (41.8 Todeyyattheraapadāna)](/tipitaka/20Ap1/41/41.8.md)


