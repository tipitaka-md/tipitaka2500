
[Home](/) / [20Ap1 Therāpadānapāḷi](/tipitaka/20Ap1.md) / [41 Metteyyavagga](/tipitaka/20Ap1/41.md)

# 𑁪𑁧𑁇𑁨 𑀧𑀼𑀡𑁆𑀡𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

### 𑀧𑀼𑀡𑁆𑀡𑀓𑀢𑁆𑀣𑁂𑀭𑀅𑀧𑀤𑀸𑀦

(29.)

4877\. _“𑀧𑀩𑁆𑀪𑀸𑀭𑀓𑀽𑀝𑀁 𑀦𑀺𑀲𑁆𑀲𑀸𑀬,_  
_𑀲𑀬𑀫𑁆𑀪𑀽 𑀅𑀧𑀭𑀸𑀚𑀺𑀢𑁄;_  
_𑀆𑀩𑀸𑀥𑀺𑀓𑁄 𑀘 𑀲𑁄 𑀩𑀼𑀤𑁆𑀥𑁄,_  
_𑀯𑀲𑀢𑀺 𑀧𑀩𑁆𑀩𑀢𑀦𑁆𑀢𑀭𑁂𑁇_  


(30.)

4878\. _𑀫𑀫 𑀅𑀲𑁆𑀲𑀫𑀲𑀸𑀫𑀦𑁆𑀢𑀸,_  
_𑀧𑀦𑀸𑀤𑁄 𑀆𑀲𑀺 𑀢𑀸𑀯𑀤𑁂;_  
_𑀩𑀼𑀤𑁆𑀥𑁂 𑀦𑀺𑀩𑁆𑀩𑀸𑀬𑀫𑀸𑀦𑀫𑁆𑀳𑀺,_  
_𑀆𑀮𑁄𑀓𑁄 𑀉𑀤𑀧𑀚𑁆𑀚𑀣𑁇_  


(31.)

4879\. _𑀬𑀸𑀯𑀢𑀸 𑀯𑀦𑀲𑀡𑁆𑀟𑀲𑁆𑀫𑀺𑀁,_  
_𑀅𑀘𑁆𑀙𑀓𑁄𑀓𑀢𑀭𑀘𑁆𑀙𑀓𑀸;_  
_𑀯𑀸𑀍𑀆 𑀘 𑀓𑁂𑀲𑀭𑀻 𑀲𑀩𑁆𑀩𑁂,_  
_𑀅𑀪𑀺𑀕𑀚𑁆𑀚𑀺𑀁𑀲𑀼 𑀢𑀸𑀯𑀤𑁂𑁇_  


(32.)

4880\. _𑀉𑀧𑁆𑀧𑀸𑀢𑀁 𑀢𑀫𑀳𑀁 𑀤𑀺𑀲𑁆𑀯𑀸,_  
_𑀧𑀩𑁆𑀪𑀸𑀭𑀁 𑀅𑀕𑀫𑀸𑀲𑀳𑀁;_  
_𑀢𑀢𑁆𑀣𑀤𑁆𑀤𑀲𑁆𑀲𑀸𑀲𑀺𑀁 𑀲𑀫𑁆𑀩𑀼𑀤𑁆𑀥𑀁,_  
_𑀦𑀺𑀩𑁆𑀩𑀼𑀢𑀁 𑀅𑀧𑀭𑀸𑀚𑀺𑀢𑀁𑁇_  


(33.)

4881\. _𑀲𑀼𑀨𑀼𑀮𑁆𑀮𑀁 𑀲𑀸𑀮𑀭𑀸𑀚𑀁𑀯,_  
_𑀲𑀢𑀭𑀁𑀲𑀺𑀁𑀯 𑀉𑀕𑁆𑀕𑀢𑀁;_  
_𑀯𑀻𑀢𑀘𑁆𑀘𑀺𑀓𑀁𑀯 𑀅𑀗𑁆𑀕𑀸𑀭𑀁,_  
_𑀦𑀺𑀩𑁆𑀩𑀼𑀢𑀁 𑀅𑀧𑀭𑀸𑀚𑀺𑀢𑀁𑁇_  


(34.)

4882\. _𑀢𑀺𑀡𑀁 𑀓𑀝𑁆𑀞𑀜𑁆𑀘 𑀧𑀽𑀭𑁂𑀢𑁆𑀯𑀸,_  
_𑀘𑀺𑀢𑀓𑀁 𑀢𑀢𑁆𑀣𑀓𑀸𑀲𑀳𑀁;_  
_𑀘𑀺𑀢𑀓𑀁 𑀲𑀼𑀓𑀢𑀁 𑀓𑀢𑁆𑀯𑀸,_  
_𑀲𑀭𑀻𑀭𑀁 𑀛𑀸𑀧𑀬𑀺𑀁 𑀅𑀳𑀁𑁇_  


(35.)

4883\. _𑀲𑀭𑀻𑀭𑀁 𑀛𑀸𑀧𑀬𑀺𑀢𑁆𑀯𑀸𑀦,_  
_𑀕𑀦𑁆𑀥𑀢𑁄𑀬𑀁 𑀲𑀫𑁄𑀓𑀺𑀭𑀺𑀁;_  
_𑀅𑀦𑁆𑀢𑀮𑀺𑀓𑁆𑀔𑁂 𑀞𑀺𑀢𑁄 𑀬𑀓𑁆𑀔𑁄,_  
_𑀦𑀸𑀫𑀫𑀕𑁆𑀕𑀳𑀺 𑀢𑀸𑀯𑀤𑁂𑁇_  


(36.)

4884\. _‘𑀬𑀁 𑀧𑀽𑀭𑀺𑀢𑀁 𑀢𑀬𑀸 𑀓𑀺𑀘𑁆𑀘𑀁,_  
_𑀲𑀬𑀫𑁆𑀪𑀼𑀲𑁆𑀲 𑀫𑀳𑁂𑀲𑀺𑀦𑁄;_  
_𑀧𑀼𑀡𑁆𑀡𑀓𑁄 𑀦𑀸𑀫 𑀦𑀸𑀫𑁂𑀦,_  
_𑀲𑀤𑀸 𑀳𑁄𑀳𑀺 𑀢𑀼𑀯𑀁 𑀫𑀼𑀦𑁂’𑁇_  


(37.)

4885\. _𑀢𑀫𑁆𑀳𑀸 𑀓𑀸𑀬𑀸 𑀘𑀯𑀺𑀢𑁆𑀯𑀸𑀦,_  
_𑀤𑁂𑀯𑀮𑁄𑀓𑀁 𑀅𑀕𑀘𑁆𑀙𑀳𑀁;_  
_𑀢𑀢𑁆𑀣 𑀤𑀺𑀩𑁆𑀩𑀫𑀬𑁄 𑀕𑀦𑁆𑀥𑁄,_  
_𑀅𑀦𑁆𑀢𑀮𑀺𑀓𑁆𑀔𑀸 𑀧𑀯𑀲𑁆𑀲𑀢𑀺𑁇_  


(38.)

4886\. _𑀢𑀢𑁆𑀭𑀸𑀧𑀺 𑀦𑀸𑀫𑀥𑁂𑀬𑁆𑀬𑀁 𑀫𑁂,_  
_𑀧𑀼𑀡𑁆𑀡𑀓𑁄𑀢𑀺 𑀅𑀳𑀽 𑀢𑀤𑀸;_  
_𑀤𑁂𑀯𑀪𑀽𑀢𑁄 𑀫𑀦𑀼𑀲𑁆𑀲𑁄 𑀯𑀸,_  
_𑀲𑀗𑁆𑀓𑀧𑁆𑀧𑀁 𑀧𑀽𑀭𑀬𑀸𑀫𑀳𑀁𑁇_  


(39.)

4887\. _𑀇𑀤𑀁 𑀧𑀘𑁆𑀙𑀺𑀫𑀓𑀁 𑀫𑀬𑁆𑀳𑀁,_  
_𑀘𑀭𑀺𑀫𑁄 𑀯𑀢𑁆𑀢𑀢𑁂 𑀪𑀯𑁄;_  
_𑀇𑀥𑀸𑀧𑀺 𑀧𑀼𑀡𑁆𑀡𑀓𑁄 𑀦𑀸𑀫,_  
_𑀦𑀸𑀫𑀥𑁂𑀬𑁆𑀬𑀁 𑀧𑀓𑀸𑀲𑀢𑀺𑁇_  


(40.)

4888\. _𑀢𑁄𑀲𑀬𑀺𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑀁,_  
_𑀕𑁄𑀢𑀫𑀁 𑀲𑀓𑁆𑀬𑀧𑀼𑀗𑁆𑀕𑀯𑀁;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(41.)

4889\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀓𑀫𑁆𑀫𑀫𑀓𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀢𑀦𑀼𑀓𑀺𑀘𑁆𑀘𑀲𑁆𑀲𑀺𑀤𑀁 𑀨𑀮𑀁𑁇_  


(42.)

4890\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(43.)

4891\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(44.)

4892\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


4893\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀡𑁆𑀡𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

4894\. 𑀧𑀼𑀡𑁆𑀡𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (41.1 Tissametteyyattheraapadāna)](/tipitaka/20Ap1/41/41.1.md) / [Go to parent page (41 Metteyyavagga)](/tipitaka/20Ap1/41.md) / [Go to next page (41.3 Mettaguttheraapadāna)](/tipitaka/20Ap1/41/41.3.md)


