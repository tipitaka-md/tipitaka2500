
[Home](/) / [20Ap1 Therāpadānapāḷi](../../20Ap1.md) / [41 Metteyyavagga](../41.md)

# 𑁪𑁧𑁇𑁪 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(72.)

4924\. _“𑀕𑀗𑁆𑀕𑀸 𑀪𑀸𑀕𑀻𑀭𑀣𑀻 𑀦𑀸𑀫,_  
_𑀳𑀺𑀫𑀯𑀦𑁆𑀢𑀸 𑀧𑀪𑀸𑀯𑀺𑀢𑀸;_  
_𑀳𑀁𑀲𑀯𑀢𑀺𑀬𑀸 𑀤𑁆𑀯𑀸𑀭𑁂𑀦,_  
_𑀅𑀦𑀼𑀲𑀦𑁆𑀤𑀢𑀺 𑀢𑀸𑀯𑀤𑁂𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(73.)

4925\. _𑀲𑁄𑀪𑀺𑀢𑁄 𑀦𑀸𑀫 𑀆𑀭𑀸𑀫𑁄,_  
_𑀕𑀗𑁆𑀕𑀸𑀓𑀽𑀮𑁂 𑀲𑀼𑀫𑀸𑀧𑀺𑀢𑁄;_  
_𑀢𑀢𑁆𑀣 𑀧𑀤𑀼𑀫𑀼𑀢𑁆𑀢𑀭𑁄 𑀩𑀼𑀤𑁆𑀥𑁄,_  
_𑀯𑀲𑀢𑁂 𑀮𑁄𑀓𑀦𑀸𑀬𑀓𑁄𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(74.)

4926\. _𑀢𑀺𑀤𑀲𑁂𑀳𑀺 𑀬𑀣𑀸 𑀇𑀦𑁆𑀤𑁄,_  
_𑀫𑀦𑀼𑀚𑁂𑀳𑀺 𑀧𑀼𑀭𑀓𑁆𑀔𑀢𑁄;_  
_𑀦𑀺𑀲𑀻𑀤𑀺 𑀢𑀢𑁆𑀣 𑀪𑀕𑀯𑀸,_  
_𑀅𑀲𑀫𑁆𑀪𑀻𑀢𑁄𑀯 𑀓𑁂𑀲𑀭𑀻𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(75.)

4927\. _𑀦𑀕𑀭𑁂 𑀳𑀁𑀲𑀯𑀢𑀺𑀬𑀸,_  
_𑀯𑀲𑀸𑀫𑀺 𑀩𑁆𑀭𑀸𑀳𑁆𑀫𑀡𑁄 𑀅𑀳𑀁;_  
_𑀙𑀍𑀅𑀗𑁆𑀕𑁄 𑀦𑀸𑀫 𑀦𑀸𑀫𑁂𑀦,_  
_𑀏𑀯𑀁𑀦𑀸𑀫𑁄 𑀫𑀳𑀸𑀫𑀼𑀦𑀺𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(76.)

4928\. _𑀅𑀝𑁆𑀞𑀸𑀭𑀲 𑀲𑀺𑀲𑁆𑀲𑀲𑀢𑀸,_  
_𑀧𑀭𑀺𑀯𑀸𑀭𑁂𑀦𑁆𑀢𑀺 𑀫𑀁 𑀢𑀤𑀸;_  
_𑀢𑁂𑀳𑀺 𑀲𑀺𑀲𑁆𑀲𑁂𑀳𑀺 𑀲𑀫𑀺𑀢𑁄,_  
_𑀕𑀗𑁆𑀕𑀸𑀢𑀻𑀭𑀁 𑀉𑀧𑀸𑀕𑀫𑀺𑀁𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(77.)

4929\. _𑀢𑀢𑁆𑀣𑀤𑁆𑀤𑀲𑀸𑀲𑀺𑀁 𑀲𑀫𑀡𑁂,_  
_𑀦𑀺𑀓𑁆𑀓𑀼𑀳𑁂 𑀥𑁄𑀢𑀧𑀸𑀧𑀓𑁂;_  
_𑀪𑀸𑀕𑀻𑀭𑀣𑀺𑀁 𑀢𑀭𑀦𑁆𑀢𑁂𑀳𑀁,_  
_𑀏𑀯𑀁 𑀘𑀺𑀦𑁆𑀢𑁂𑀲𑀺 𑀢𑀸𑀯𑀤𑁂𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(78.)

4930\. _‘𑀲𑀸𑀬𑀁 𑀧𑀸𑀢𑀁 𑀢𑀭𑀦𑁆𑀢𑀸𑀫𑁂,_  
_𑀩𑀼𑀤𑁆𑀥𑀧𑀼𑀢𑁆𑀢𑀸 𑀫𑀳𑀸𑀬𑀲𑀸;_  
_𑀯𑀺𑀳𑁂𑀲𑀬𑀦𑁆𑀢𑀺 𑀅𑀢𑁆𑀢𑀸𑀦𑀁,_  
_𑀢𑁂𑀲𑀁 𑀅𑀢𑁆𑀢𑀸 𑀯𑀺𑀳𑀜𑁆𑀜𑀢𑀺𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(79.)

4931\. _𑀲𑀤𑁂𑀯𑀓𑀲𑁆𑀲 𑀮𑁄𑀓𑀲𑁆𑀲,_  
_𑀩𑀼𑀤𑁆𑀥𑁄 𑀅𑀕𑁆𑀕𑁄 𑀧𑀯𑀼𑀘𑁆𑀘𑀢𑀺;_  
_𑀦𑀢𑁆𑀣𑀺 𑀫𑁂 𑀤𑀓𑁆𑀔𑀺𑀡𑁂 𑀓𑀸𑀭𑀁,_  
_𑀕𑀢𑀺𑀫𑀕𑁆𑀕𑀯𑀺𑀲𑁄𑀥𑀦𑀁𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(80.)

4932\. _𑀬𑀦𑁆𑀦𑀽𑀦 𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲,_  
_𑀲𑁂𑀢𑀼𑀁 𑀕𑀗𑁆𑀕𑀸𑀬 𑀓𑀸𑀭𑀬𑁂;_  
_𑀓𑀸𑀭𑀸𑀧𑁂𑀢𑁆𑀯𑀸 𑀇𑀫𑀁 𑀓𑀫𑁆𑀫𑀁,_  
_𑀲𑀦𑁆𑀢𑀭𑀸𑀫𑀺 𑀇𑀫𑀁 𑀪𑀯𑀁’𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(81.)

4933\. _𑀲𑀢𑀲𑀳𑀲𑁆𑀲𑀁 𑀤𑀢𑁆𑀯𑀸𑀦,_  
_𑀲𑁂𑀢𑀼𑀁 𑀓𑀸𑀭𑀸𑀧𑀬𑀺𑀁 𑀅𑀳𑀁;_  
_𑀲𑀤𑁆𑀤𑀳𑀦𑁆𑀢𑁄 𑀓𑀢𑀁 𑀓𑀸𑀭𑀁,_  
_𑀯𑀺𑀧𑀼𑀮𑀁 𑀫𑁂 𑀪𑀯𑀺𑀲𑁆𑀲𑀢𑀺𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(82.)

4934\. _𑀓𑀸𑀭𑀸𑀧𑁂𑀢𑁆𑀯𑀸𑀦 𑀢𑀁 𑀲𑁂𑀢𑀼𑀁,_  
_𑀉𑀧𑁂𑀲𑀺𑀁 𑀮𑁄𑀓𑀦𑀸𑀬𑀓𑀁;_  
_𑀲𑀺𑀭𑀲𑀺 𑀅𑀜𑁆𑀚𑀮𑀺𑀁 𑀓𑀢𑁆𑀯𑀸,_  
_𑀇𑀫𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(83.)

4935\. _‘𑀲𑀢𑀲𑀳𑀲𑁆𑀲𑀲𑁆𑀲 𑀯𑀬𑀁,_  
_𑀤𑀢𑁆𑀯𑀸 𑀓𑀸𑀭𑀸𑀧𑀺𑀢𑁄 𑀫𑀬𑀸;_  
_𑀢𑀯𑀢𑁆𑀣𑀸𑀬 𑀫𑀳𑀸𑀲𑁂𑀢𑀼,_  
_𑀧𑀝𑀺𑀕𑁆𑀕𑀡𑁆𑀳 𑀫𑀳𑀸𑀫𑀼𑀦𑁂’𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(84.)

4936\. _𑀧𑀤𑀼𑀫𑀼𑀢𑁆𑀢𑀭𑁄 𑀮𑁄𑀓𑀯𑀺𑀤𑀽,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀥𑁄𑀢𑀓𑀢𑁆𑀣𑁂𑀭𑀅𑀧𑀤𑀸𑀦

(85.)

4937\. _‘𑀬𑁄 𑀫𑁂 𑀲𑁂𑀢𑀼𑀁 𑀅𑀓𑀸𑀭𑁂𑀲𑀺,_  
_𑀧𑀲𑀦𑁆𑀦𑁄 𑀲𑁂𑀳𑀺 𑀧𑀸𑀡𑀺𑀪𑀺;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


* [41.4.1 Setudānaānisaṃsa](41.4/41.4.1.md)

[Go to previous page (41.3 Mettaguttheraapadāna)](41.3.md) / [Go to parent page (41 Metteyyavagga)](../41.md) / [Go to next page (41.4.1 Setudānaānisaṃsa)](41.4/41.4.1.md)


