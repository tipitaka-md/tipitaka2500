
[Home](/) / [20Ap1 Therāpadānapāḷi](../../20Ap1.md) / [41 Metteyyavagga](../41.md)

# 𑁪𑁧𑁇𑁮 𑀢𑁄𑀤𑁂𑀬𑁆𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀫𑁂𑀢𑁆𑀢𑁂𑀬𑁆𑀬𑀯𑀕𑁆𑀕

* 𑀢𑁄𑀤𑁂𑀬𑁆𑀬𑀢𑁆𑀣𑁂𑀭𑀅𑀧𑀤𑀸𑀦

(224.)

5084\. _“𑀭𑀸𑀚𑀸𑀲𑀺 𑀯𑀺𑀚𑀬𑁄 𑀦𑀸𑀫,_  
_𑀓𑁂𑀢𑀼𑀫𑀢𑀻𑀧𑀼𑀭𑀼𑀢𑁆𑀢𑀫𑁂;_  
_𑀲𑀽𑀭𑁄 𑀯𑀺𑀓𑁆𑀓𑀫𑀲𑀫𑁆𑀧𑀦𑁆𑀦𑁄,_  
_𑀧𑀼𑀭𑀫𑀚𑁆𑀛𑀸𑀯𑀲𑀻 𑀢𑀤𑀸𑁇_  


(225.)

5085\. _𑀢𑀲𑁆𑀲 𑀭𑀜𑁆𑀜𑁄 𑀧𑀫𑀢𑁆𑀢𑀲𑁆𑀲,_  
_𑀅𑀝𑀯𑀺𑀬𑁄 𑀲𑀫𑀼𑀝𑁆𑀞𑀳𑀼𑀁;_  
_𑀑𑀢𑀸𑀭𑀸 𑀢𑀼𑀡𑁆𑀟𑀺𑀓𑀸 𑀘𑁂𑀯,_  
_𑀭𑀝𑁆𑀞𑀁 𑀯𑀺𑀤𑁆𑀥𑀁𑀲𑀬𑀼𑀁 𑀢𑀤𑀸𑁇_  


(226.)

5086\. _𑀧𑀘𑁆𑀘𑀦𑁆𑀢𑁂 𑀓𑀼𑀧𑀺𑀢𑁂 𑀔𑀺𑀧𑁆𑀧𑀁,_  
_𑀲𑀦𑁆𑀦𑀺𑀧𑀸𑀢𑁂𑀲𑀺𑀭𑀺𑀦𑁆𑀤𑀫𑁄;_  
_𑀪𑀝𑁂 𑀘𑁂𑀯 𑀩𑀮𑀢𑁆𑀣𑁂 𑀘,_  
_𑀅𑀭𑀺𑀁 𑀦𑀺𑀕𑁆𑀕𑀸𑀳𑀬𑀺 𑀢𑀤𑀸𑁇_  


(227.)

5087\. _𑀳𑀢𑁆𑀣𑀸𑀭𑁄𑀳𑀸 𑀅𑀦𑀻𑀓𑀝𑁆𑀞𑀸,_  
_𑀲𑀽𑀭𑀸 𑀘 𑀘𑀫𑁆𑀫𑀬𑁄𑀥𑀺𑀦𑁄;_  
_𑀥𑀦𑀼𑀕𑁆𑀕𑀳𑀸 𑀘 𑀉𑀕𑁆𑀕𑀸 𑀘,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(228.)

5088\. _𑀆𑀍𑀆𑀭𑀺𑀓𑀸 𑀘 𑀓𑀧𑁆𑀧𑀓𑀸,_  
_𑀦𑁆𑀳𑀸𑀧𑀓𑀸 𑀫𑀸𑀮𑀓𑀸𑀭𑀓𑀸;_  
_𑀲𑀽𑀭𑀸 𑀯𑀺𑀚𑀺𑀢𑀲𑀗𑁆𑀕𑀸𑀫𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(229.)

5089\. _𑀔𑀕𑁆𑀕𑀳𑀢𑁆𑀣𑀸 𑀘 𑀧𑀼𑀭𑀺𑀲𑀸,_  
_𑀘𑀸𑀧𑀳𑀢𑁆𑀣𑀸 𑀘 𑀯𑀫𑁆𑀫𑀺𑀦𑁄;_  
_𑀮𑀼𑀤𑁆𑀤𑀸 𑀯𑀺𑀚𑀺𑀢𑀲𑀗𑁆𑀕𑀸𑀫𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(230.)

5090\. _𑀢𑀺𑀥𑀸𑀧𑀪𑀺𑀦𑁆𑀦𑀸 𑀫𑀸𑀢𑀗𑁆𑀕𑀸,_  
_𑀓𑀼𑀜𑁆𑀚𑀭𑀸 𑀲𑀝𑁆𑀞𑀺𑀳𑀸𑀬𑀦𑀸;_  
_𑀲𑀼𑀯𑀡𑁆𑀡𑀓𑀘𑁆𑀙𑀸𑀮𑀗𑁆𑀓𑀸𑀭𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(231.)

5091\. _𑀔𑀫𑀸 𑀲𑀻𑀢𑀲𑁆𑀲 𑀉𑀡𑁆𑀳𑀲𑁆𑀲,_  
_𑀉𑀓𑁆𑀓𑀸𑀭𑀼𑀳𑀭𑀡𑀲𑁆𑀲 𑀘;_  
_𑀬𑁄𑀥𑀸𑀚𑀻𑀯𑀸 𑀓𑀢𑀓𑀫𑁆𑀫𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(232.)

5092\. _𑀲𑀗𑁆𑀔𑀲𑀤𑁆𑀤𑀁 𑀪𑁂𑀭𑀺𑀲𑀤𑁆𑀤𑀁,_  
_𑀅𑀣𑁄 𑀉𑀢𑀼𑀚𑀲𑀤𑁆𑀤𑀓𑀁;_  
_𑀏𑀢𑁂𑀳𑀺 𑀢𑁂 𑀳𑀸𑀲𑀬𑀦𑁆𑀢𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(233.)

5093\. _𑀢𑀺𑀲𑀽𑀮𑀓𑁄𑀦𑁆𑀢𑀺𑀫𑀦𑁆𑀢𑁂𑀳𑀺 𑀘,_  
_𑀓𑀯𑀘𑀢𑁄𑀫𑀭𑁂𑀳𑀺 𑀘;_  
_𑀓𑁄𑀝𑁆𑀝𑁂𑀦𑁆𑀢𑀸𑀦𑀁 𑀦𑀺𑀧𑀸𑀢𑁂𑀦𑁆𑀢𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸𑁇_  


(234.)

5094\. _𑀓𑀺𑀫𑁂𑀯𑀸𑀢𑀺𑀦𑀺𑀲𑀸𑀫𑁂𑀢𑁆𑀯𑀸,_  
_𑀲𑀭𑀸𑀚𑀸 𑀅𑀚𑀺𑀢𑀁 𑀚𑀺𑀦𑁄;_  
_𑀲𑀝𑁆𑀞𑀺 𑀧𑀸𑀡𑀲𑀳𑀲𑁆𑀲𑀸𑀦𑀺,_  
_𑀲𑀽𑀮𑁂 𑀉𑀢𑁆𑀢𑀸𑀲𑀬𑀺𑀁 𑀢𑀤𑀸𑁇_  


(235.)

5095\. _𑀲𑀤𑁆𑀤𑀁 𑀫𑀸𑀦𑀼𑀲𑀓𑀸𑀓𑀁𑀲𑀼,_  
_‘𑀅𑀳𑁄 𑀭𑀸𑀚𑀸 𑀅𑀥𑀫𑁆𑀫𑀺𑀓𑁄;_  
_𑀦𑀺𑀭𑀬𑁂 𑀧𑀘𑁆𑀘𑀫𑀸𑀦𑀲𑁆𑀲,_  
_𑀓𑀤𑀸 𑀅𑀦𑁆𑀢𑁄 𑀪𑀯𑀺𑀲𑁆𑀲𑀢𑀺’𑁇_  


(236.)

5096\. _𑀲𑀬𑀦𑁂𑀳𑀁 𑀢𑀼𑀯𑀝𑁆𑀝𑁂𑀦𑁆𑀢𑁄,_  
_𑀧𑀲𑁆𑀲𑀸𑀫𑀺 𑀦𑀺𑀭𑀬𑁂 𑀢𑀤𑀸;_  
_𑀦 𑀲𑀼𑀧𑀸𑀫𑀺 𑀤𑀺𑀯𑀸𑀭𑀢𑁆𑀢𑀺𑀁,_  
_𑀲𑀽𑀮𑁂𑀦 𑀢𑀚𑁆𑀚𑀬𑀦𑁆𑀢𑀺 𑀫𑀁𑁇_  


(237.)

5097\. _𑀓𑀺𑀁 𑀧𑀫𑀸𑀤𑁂𑀦 𑀭𑀚𑁆𑀚𑁂𑀦,_  
_𑀯𑀸𑀳𑀦𑁂𑀦 𑀩𑀮𑁂𑀦 𑀘;_  
_𑀦 𑀢𑁂 𑀧𑀳𑁄𑀦𑁆𑀢𑀺 𑀥𑀸𑀭𑁂𑀢𑀼𑀁,_  
_𑀢𑀸𑀧𑀬𑀦𑁆𑀢𑀺 𑀫𑀫𑀁 𑀲𑀤𑀸𑁇_  


(238.)

5098\. _𑀓𑀺𑀁 𑀫𑁂 𑀧𑀼𑀢𑁆𑀢𑁂𑀳𑀺 𑀤𑀸𑀭𑁂𑀳𑀺,_  
_𑀭𑀚𑁆𑀚𑁂𑀦 𑀲𑀓𑀮𑁂𑀦 𑀘;_  
_𑀬𑀦𑁆𑀦𑀽𑀦 𑀧𑀩𑁆𑀩𑀚𑁂𑀬𑁆𑀬𑀸𑀳𑀁,_  
_𑀕𑀢𑀺𑀫𑀕𑁆𑀕𑀁 𑀯𑀺𑀲𑁄𑀥𑀬𑁂𑁇_  


(239.)

5099\. _𑀲𑀝𑁆𑀞𑀺 𑀦𑀸𑀕𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑁂;_  
_𑀲𑀼𑀯𑀡𑁆𑀡𑀓𑀘𑁆𑀙𑁂 𑀫𑀸𑀢𑀗𑁆𑀕𑁂,_  
_𑀳𑁂𑀫𑀓𑀧𑁆𑀧𑀦𑀯𑀸𑀲𑀲𑁂𑁇_  


(240.)

5100\. _𑀆𑀭𑀽𑀍𑀳𑁂 𑀕𑀸𑀫𑀡𑀻𑀬𑁂𑀳𑀺,_  
_𑀢𑁄𑀫𑀭𑀗𑁆𑀓𑀼𑀲𑀧𑀸𑀡𑀺𑀪𑀺;_  
_𑀲𑀗𑁆𑀕𑀸𑀫𑀸𑀯𑀘𑀭𑁂 𑀞𑀸𑀦𑁂,_  
_𑀅𑀦𑀧𑁂𑀓𑁆𑀔𑁄 𑀯𑀺𑀳𑀸𑀬𑀳𑀁;_  
_𑀲𑀓𑀓𑀫𑁆𑀫𑁂𑀦 𑀲𑀦𑁆𑀢𑀢𑁆𑀢𑁄,_  
_𑀦𑀺𑀓𑁆𑀔𑀫𑀺𑀁 𑀅𑀦𑀕𑀸𑀭𑀺𑀬𑀁𑁇_  


(241.)

5101\. _𑀲𑀝𑁆𑀞𑀺 𑀅𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑁂;_  
_𑀆𑀚𑀸𑀦𑀻𑀬𑁂𑀯 𑀚𑀸𑀢𑀺𑀬𑀸,_  
_𑀲𑀺𑀦𑁆𑀥𑀯𑁂 𑀲𑀻𑀖𑀯𑀸𑀳𑀦𑁂𑁇_  


(242.)

5102\. _𑀆𑀭𑀽𑀍𑀳𑁂 𑀕𑀸𑀫𑀡𑀻𑀬𑁂𑀳𑀺,_  
_𑀘𑀸𑀧𑀳𑀢𑁆𑀣𑁂𑀳𑀺 𑀯𑀫𑁆𑀫𑀺𑀪𑀺;_  
_𑀧𑀳𑀸𑀭𑁂𑀢𑁆𑀯𑀸𑀦 𑀢𑁂 𑀲𑀩𑁆𑀩𑁂,_  
_𑀦𑀺𑀓𑁆𑀔𑀫𑀺𑀁 𑀅𑀦𑀕𑀸𑀭𑀺𑀬𑀁𑁇_  


(243.)

5103\. _𑀲𑀝𑁆𑀞𑀺 𑀭𑀣𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑁂;_  
_𑀤𑀻𑀧𑁂 𑀅𑀣𑁄𑀧𑀺 𑀯𑁂𑀬𑀕𑁆𑀖𑁂,_  
_𑀲𑀦𑁆𑀦𑀤𑁆𑀥𑁂 𑀉𑀲𑁆𑀲𑀺𑀢𑀤𑁆𑀥𑀚𑁂;_  
_𑀢𑁂 𑀲𑀩𑁆𑀩𑁂 𑀧𑀭𑀺𑀳𑀸𑀭𑁂𑀢𑁆𑀯𑀸,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(244.)

5104\. _𑀲𑀝𑁆𑀞𑀺 𑀥𑁂𑀦𑀼𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸 𑀓𑀁𑀲𑀽𑀧𑀥𑀸𑀭𑀡𑀸;_  
_𑀢𑀸𑀬𑁄𑀧𑀺 𑀙𑀟𑁆𑀟𑀬𑀺𑀢𑁆𑀯𑀸𑀦,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(245.)

5105\. _𑀲𑀝𑁆𑀞𑀺 𑀇𑀢𑁆𑀣𑀺𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀯𑀺𑀘𑀺𑀢𑁆𑀢𑀯𑀢𑁆𑀣𑀸𑀪𑀭𑀡𑀸,_  
_𑀆𑀫𑀼𑀓𑁆𑀓𑀫𑀡𑀺𑀓𑀼𑀡𑁆𑀟𑀮𑀸𑁇_  


(246.)

5106\. _𑀅𑀍𑀆𑀭𑀧𑀫𑁆𑀳𑀸 𑀳𑀲𑀼𑀮𑀸,_  
_𑀲𑀼𑀲𑀜𑁆𑀜𑀸 𑀢𑀦𑀼𑀫𑀚𑁆𑀛𑀺𑀫𑀸;_  
_𑀢𑀸 𑀳𑀺𑀢𑁆𑀯𑀸 𑀓𑀦𑁆𑀤𑀫𑀸𑀦𑀸𑀬𑁄,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(247.)

5107\. _𑀲𑀝𑁆𑀞𑀺 𑀕𑀸𑀫𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄;_  
_𑀙𑀟𑁆𑀟𑀬𑀺𑀢𑁆𑀯𑀸𑀦 𑀢𑀁 𑀭𑀚𑁆𑀚𑀁,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(248.)

5108\. _𑀦𑀕𑀭𑀸 𑀦𑀺𑀓𑁆𑀔𑀫𑀺𑀢𑁆𑀯𑀸𑀦,_  
_𑀳𑀺𑀫𑀯𑀦𑁆𑀢𑀫𑀼𑀧𑀸𑀕𑀫𑀺𑀁;_  
_𑀪𑀸𑀕𑀻𑀭𑀣𑀻𑀦𑀤𑀻𑀢𑀻𑀭𑁂,_  
_𑀅𑀲𑁆𑀲𑀫𑀁 𑀫𑀸𑀧𑀬𑀺𑀁 𑀅𑀳𑀁𑁇_  


(249.)

5109\. _𑀧𑀡𑁆𑀡𑀲𑀸𑀮𑀁 𑀓𑀭𑀺𑀢𑁆𑀯𑀸𑀦,_  
_𑀅𑀕𑁆𑀬𑀸𑀕𑀸𑀭𑀁 𑀅𑀓𑀸𑀲𑀳𑀁;_  
_𑀆𑀭𑀤𑁆𑀥𑀯𑀻𑀭𑀺𑀬𑁄 𑀧𑀳𑀺𑀢𑀢𑁆𑀢𑁄,_  
_𑀯𑀲𑀸𑀫𑀺 𑀅𑀲𑁆𑀲𑀫𑁂 𑀅𑀳𑀁𑁇_  


(250.)

5110\. _𑀫𑀡𑁆𑀟𑀧𑁂 𑀭𑀼𑀓𑁆𑀔𑀫𑀽𑀮𑁂 𑀯𑀸,_  
_𑀲𑀼𑀜𑁆𑀜𑀸𑀕𑀸𑀭𑁂 𑀘 𑀛𑀸𑀬𑀢𑁄;_  
_𑀦 𑀢𑀼 𑀯𑀺𑀚𑁆𑀚𑀢𑀺 𑀢𑀸𑀲𑁄 𑀫𑁂,_  
_𑀦 𑀧𑀲𑁆𑀲𑁂 𑀪𑀬𑀪𑁂𑀭𑀯𑀁𑁇_  


(251.)

5111\. _𑀲𑀼𑀫𑁂𑀥𑁄 𑀦𑀸𑀫 𑀲𑀫𑁆𑀩𑀼𑀤𑁆𑀥𑁄,_  
_𑀅𑀕𑁆𑀕𑁄 𑀓𑀸𑀭𑀼𑀡𑀺𑀓𑁄 𑀫𑀼𑀦𑀺;_  
_𑀜𑀸𑀡𑀸𑀮𑁄𑀓𑁂𑀦 𑀚𑁄𑀢𑀦𑁆𑀢𑁄,_  
_𑀮𑁄𑀓𑁂 𑀉𑀧𑁆𑀧𑀚𑁆𑀚𑀺 𑀢𑀸𑀯𑀤𑁂𑁇_  


(252.)

5112\. _𑀫𑀫 𑀅𑀲𑁆𑀲𑀫𑀲𑀸𑀫𑀦𑁆𑀢𑀸,_  
_𑀬𑀓𑁆𑀔𑁄 𑀆𑀲𑀺 𑀫𑀳𑀺𑀤𑁆𑀥𑀺𑀓𑁄;_  
_𑀩𑀼𑀤𑁆𑀥𑀲𑁂𑀝𑁆𑀞𑀫𑁆𑀳𑀺 𑀉𑀧𑁆𑀧𑀦𑁆𑀦𑁂,_  
_𑀆𑀭𑁄𑀘𑁂𑀲𑀺 𑀫𑀫𑀁 𑀢𑀤𑀸𑁇_  


(253.)

5113\. _‘𑀩𑀼𑀤𑁆𑀥𑁄 𑀮𑁄𑀓𑁂 𑀲𑀫𑀼𑀧𑁆𑀧𑀦𑁆𑀦𑁄,_  
_𑀲𑀼𑀫𑁂𑀥𑁄 𑀦𑀸𑀫 𑀘𑀓𑁆𑀔𑀼𑀫𑀸;_  
_𑀢𑀸𑀭𑁂𑀢𑀺 𑀚𑀦𑀢𑀁 𑀲𑀩𑁆𑀩𑀁,_  
_𑀢𑀫𑁆𑀧𑀺 𑀲𑁄 𑀢𑀸𑀭𑀬𑀺𑀲𑁆𑀲𑀢𑀺’𑁇_  


(254.)

5114\. _𑀬𑀓𑁆𑀔𑀲𑁆𑀲 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀲𑀁𑀯𑀺𑀕𑁆𑀕𑁄 𑀆𑀲𑀺 𑀢𑀸𑀯𑀤𑁂;_  
_𑀩𑀼𑀤𑁆𑀥𑁄 𑀩𑀼𑀤𑁆𑀥𑁄𑀢𑀺 𑀘𑀺𑀦𑁆𑀢𑁂𑀦𑁆𑀢𑁄,_  
_𑀅𑀲𑁆𑀲𑀫𑀁 𑀧𑀝𑀺𑀲𑀸𑀫𑀬𑀺𑀁𑁇_  


(255.)

5115\. _𑀅𑀕𑁆𑀕𑀺𑀤𑀸𑀭𑀼𑀜𑁆𑀘 𑀙𑀟𑁆𑀟𑁂𑀢𑁆𑀯𑀸,_  
_𑀲𑀁𑀲𑀸𑀫𑁂𑀢𑁆𑀯𑀸𑀦 𑀲𑀦𑁆𑀣𑀢𑀁;_  
_𑀅𑀲𑁆𑀲𑀫𑀁 𑀅𑀪𑀺𑀯𑀦𑁆𑀤𑀺𑀢𑁆𑀯𑀸,_  
_𑀦𑀺𑀓𑁆𑀔𑀫𑀺𑀁 𑀯𑀺𑀧𑀺𑀦𑀸 𑀅𑀳𑀁𑁇_  


(256.)

5116\. _𑀢𑀢𑁄 𑀘𑀦𑁆𑀤𑀦𑀫𑀸𑀤𑀸𑀬,_  
_𑀕𑀸𑀫𑀸 𑀕𑀸𑀫𑀁 𑀧𑀼𑀭𑀸 𑀧𑀼𑀭𑀁;_  
_𑀤𑁂𑀯𑀤𑁂𑀯𑀁 𑀕𑀯𑁂𑀲𑀦𑁆𑀢𑁄,_  
_𑀉𑀧𑀕𑀘𑁆𑀙𑀺𑀁 𑀯𑀺𑀦𑀸𑀬𑀓𑀁𑁇_  


(257.)

5117\. _𑀪𑀕𑀯𑀸 𑀢𑀫𑁆𑀳𑀺 𑀲𑀫𑀬𑁂,_  
_𑀲𑀼𑀫𑁂𑀥𑁄 𑀮𑁄𑀓𑀦𑀸𑀬𑀓𑁄;_  
_𑀘𑀢𑀼𑀲𑀘𑁆𑀘𑀁 𑀧𑀓𑀸𑀲𑁂𑀦𑁆𑀢𑁄,_  
_𑀩𑁄𑀥𑁂𑀢𑀺 𑀚𑀦𑀢𑀁 𑀩𑀳𑀼𑀁𑁇_  


(258.)

5118\. _𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀲𑀻𑀲𑁂 𑀓𑀢𑁆𑀯𑀸𑀦 𑀘𑀦𑁆𑀤𑀦𑀁;_  
_𑀲𑀫𑁆𑀩𑀼𑀤𑁆𑀥𑀁 𑀅𑀪𑀺𑀯𑀸𑀤𑁂𑀢𑁆𑀯𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀳𑀁𑁇_  


(259.)

5119\. _‘𑀯𑀲𑁆𑀲𑀺𑀓𑁂 𑀧𑀼𑀧𑁆𑀨𑀫𑀸𑀦𑀫𑁆𑀳𑀺,_  
_𑀲𑀦𑁆𑀢𑀺𑀓𑁂 𑀉𑀧𑀯𑀸𑀬𑀢𑀺;_  
_𑀢𑁆𑀯𑀁 𑀯𑀻𑀭 𑀕𑀼𑀡𑀕𑀦𑁆𑀥𑁂𑀦,_  
_𑀤𑀺𑀲𑀸 𑀲𑀩𑁆𑀩𑀸 𑀧𑀯𑀸𑀬𑀲𑀺𑁇_  


(260.)

5120\. _𑀘𑀫𑁆𑀧𑀓𑁂 𑀦𑀸𑀕𑀯𑀦𑀺𑀓𑁂,_  
_𑀅𑀢𑀺𑀫𑀼𑀢𑁆𑀢𑀓𑀓𑁂𑀢𑀓𑁂;_  
_𑀲𑀸𑀮𑁂𑀲𑀼 𑀧𑀼𑀧𑁆𑀨𑀫𑀸𑀦𑁂𑀲𑀼,_  
_𑀅𑀦𑀼𑀯𑀸𑀢𑀁 𑀧𑀯𑀸𑀬𑀢𑀺𑁇_  


(261.)

5121\. _𑀢𑀯 𑀕𑀦𑁆𑀥𑀁 𑀲𑀼𑀡𑀺𑀢𑁆𑀯𑀸𑀦,_  
_𑀳𑀺𑀫𑀯𑀦𑁆𑀢𑀸 𑀇𑀥𑀸𑀕𑀫𑀺𑀁;_  
_𑀧𑀽𑀚𑁂𑀫𑀺 𑀢𑀁 𑀫𑀳𑀸𑀯𑀻𑀭,_  
_𑀮𑁄𑀓𑀚𑁂𑀝𑁆𑀞 𑀫𑀳𑀸𑀬𑀲’𑁇_  


(262.)

5122\. _𑀯𑀭𑀘𑀦𑁆𑀤𑀦𑁂𑀦𑀸𑀦𑀼𑀮𑀺𑀫𑁆𑀧𑀺𑀁,_  
_𑀲𑀼𑀫𑁂𑀥𑀁 𑀮𑁄𑀓𑀦𑀸𑀬𑀓𑀁;_  
_𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀢𑀼𑀡𑁆𑀳𑀻 𑀅𑀝𑁆𑀞𑀸𑀲𑀺 𑀢𑀸𑀯𑀤𑁂𑁇_  


(263.)

5123\. _𑀲𑀼𑀫𑁂𑀥𑁄 𑀦𑀸𑀫 𑀪𑀕𑀯𑀸,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


(264.)

5124\. _‘𑀬𑁄 𑀫𑁂 𑀕𑀼𑀡𑁂 𑀧𑀓𑀺𑀢𑁆𑀢𑁂𑀲𑀺,_  
_𑀘𑀦𑁆𑀤𑀦𑀜𑁆𑀘 𑀅𑀧𑀽𑀚𑀬𑀺;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


(265.)

5125\. _𑀆𑀤𑁂𑀬𑁆𑀬𑀯𑀸𑀓𑁆𑀬𑀯𑀘𑀦𑁄,_  
_𑀩𑁆𑀭𑀳𑁆𑀫𑀸 𑀉𑀚𑀼 𑀧𑀢𑀸𑀧𑀯𑀸;_  
_𑀧𑀜𑁆𑀘𑀯𑀻𑀲𑀢𑀺𑀓𑀧𑁆𑀧𑀸𑀦𑀺,_  
_𑀲𑀧𑁆𑀧𑀪𑀸𑀲𑁄 𑀪𑀯𑀺𑀲𑁆𑀲𑀢𑀺𑁇_  


(266.)

5126\. _𑀙𑀩𑁆𑀩𑀻𑀲𑀢𑀺𑀓𑀧𑁆𑀧𑀲𑀢𑁂,_  
_𑀤𑁂𑀯𑀮𑁄𑀓𑁂 𑀭𑀫𑀺𑀲𑁆𑀲𑀢𑀺;_  
_𑀲𑀳𑀲𑁆𑀲𑀓𑁆𑀔𑀢𑁆𑀢𑀼𑀁 𑀭𑀸𑀚𑀸 𑀘,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺𑁇_  


(267.)

5127\. _𑀢𑁂𑀢𑁆𑀢𑀺𑀁𑀲𑀓𑁆𑀔𑀢𑁆𑀢𑀼𑀁 𑀤𑁂𑀯𑀺𑀦𑁆𑀤𑁄,_  
_𑀤𑁂𑀯𑀭𑀚𑁆𑀚𑀁 𑀓𑀭𑀺𑀲𑁆𑀲𑀢𑀺;_  
_𑀧𑀤𑁂𑀲𑀭𑀚𑁆𑀚𑀁 𑀯𑀺𑀧𑀼𑀮𑀁,_  
_𑀕𑀡𑀦𑀸𑀢𑁄 𑀅𑀲𑀗𑁆𑀔𑀺𑀬𑀁𑁇_  


(268.)

5128\. _𑀢𑀢𑁄 𑀘𑀼𑀢𑁄𑀬𑀁 𑀫𑀦𑀼𑀚𑁄,_  
_𑀫𑀦𑀼𑀲𑁆𑀲𑀢𑁆𑀢𑀁 𑀕𑀫𑀺𑀲𑁆𑀲𑀢𑀺;_  
_𑀧𑀼𑀜𑁆𑀜𑀓𑀫𑁆𑀫𑁂𑀦 𑀲𑀁𑀬𑀼𑀢𑁆𑀢𑁄,_  
_𑀩𑁆𑀭𑀳𑁆𑀫𑀩𑀦𑁆𑀥𑀼 𑀪𑀯𑀺𑀲𑁆𑀲𑀢𑀺𑁇_  


(269.)

5129\. _𑀅𑀚𑁆𑀛𑀸𑀬𑀓𑁄 𑀫𑀦𑁆𑀢𑀥𑀭𑁄,_  
_𑀢𑀺𑀡𑁆𑀡𑀁 𑀯𑁂𑀤𑀸𑀦 𑀧𑀸𑀭𑀕𑀽;_  
_𑀢𑀺𑀮𑀓𑁆𑀔𑀡𑁂𑀦 𑀲𑀫𑁆𑀧𑀦𑁆𑀦𑁄,_  
_𑀩𑀸𑀯𑀭𑀻 𑀦𑀸𑀫 𑀩𑁆𑀭𑀸𑀳𑁆𑀫𑀡𑁄𑁇_  


(270.)

5130\. _𑀢𑀲𑁆𑀲 𑀲𑀺𑀲𑁆𑀲𑁄 𑀪𑀯𑀺𑀢𑁆𑀯𑀸𑀦,_  
_𑀳𑁂𑀲𑁆𑀲𑀢𑀺 𑀫𑀦𑁆𑀢𑀧𑀸𑀭𑀕𑀽;_  
_𑀉𑀧𑀕𑀦𑁆𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑀁,_  
_𑀕𑁄𑀢𑀫𑀁 𑀲𑀓𑁆𑀬𑀧𑀼𑀗𑁆𑀕𑀯𑀁𑁇_  


(271.)

5131\. _𑀧𑀼𑀘𑁆𑀙𑀺𑀢𑁆𑀯𑀸 𑀦𑀺𑀧𑀼𑀡𑁂 𑀧𑀜𑁆𑀳𑁂,_  
_𑀪𑀸𑀯𑀬𑀺𑀢𑁆𑀯𑀸𑀦 𑀅𑀜𑁆𑀚𑀲𑀁;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀯𑀺𑀳𑀭𑀺𑀲𑁆𑀲𑀢𑀺𑀦𑀸𑀲𑀯𑁄’𑁇_  


(272.)

5132\. _𑀢𑀺𑀯𑀺𑀥𑀕𑁆𑀕𑀺 𑀦𑀺𑀩𑁆𑀩𑀼𑀢𑀸 𑀫𑀬𑁆𑀳𑀁,_  
_𑀪𑀯𑀸 𑀲𑀩𑁆𑀩𑁂 𑀲𑀫𑀽𑀳𑀢𑀸;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(273.)

5133\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(274.)

5134\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(275.)

5135\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5136\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑁄𑀤𑁂𑀬𑁆𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

5137\. 𑀢𑁄𑀤𑁂𑀬𑁆𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (41.7 Hemakattheraapadāna)](41.7.md) / [Go to parent page (41 Metteyyavagga)](../41.md) / [Go to next page (41.9 Jatukaṇṇittheraapadāna)](41.9.md)


