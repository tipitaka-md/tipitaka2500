
[Home](/) / [20Ap1 Therāpadānapāḷi](/tipitaka/20Ap1.md) / [52 Phaladāyakavagga](/tipitaka/20Ap1/52.md)

# 𑁫𑁨𑁇𑁮 𑀖𑁄𑀲𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀨𑀮𑀤𑀸𑀬𑀓𑀯𑀕𑁆𑀕

### 𑀖𑁄𑀲𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

(44.)

6748\. _“𑀫𑀺𑀕𑀮𑀼𑀤𑁆𑀤𑁄 𑀧𑀼𑀭𑁂 𑀆𑀲𑀺𑀁,_  
_𑀅𑀭𑀜𑁆𑀜𑁂 𑀯𑀺𑀧𑀺𑀦𑁂 𑀅𑀳𑀁;_  
_𑀅𑀤𑁆𑀤𑀲𑀁 𑀯𑀺𑀭𑀚𑀁 𑀩𑀼𑀤𑁆𑀥𑀁,_  
_𑀤𑁂𑀯𑀲𑀗𑁆𑀖𑀧𑀼𑀭𑀓𑁆𑀔𑀢𑀁𑁇_  


(45.)

6749\. _𑀘𑀢𑀼𑀲𑀘𑁆𑀘𑀁 𑀧𑀓𑀸𑀲𑁂𑀦𑁆𑀢𑀁,_  
_𑀤𑁂𑀲𑁂𑀦𑁆𑀢𑀁 𑀅𑀫𑀢𑀁 𑀧𑀤𑀁;_  
_𑀅𑀲𑁆𑀲𑁄𑀲𑀺𑀁 𑀫𑀥𑀼𑀭𑀁 𑀥𑀫𑁆𑀫𑀁,_  
_𑀲𑀺𑀔𑀺𑀦𑁄 𑀮𑁄𑀓𑀩𑀦𑁆𑀥𑀼𑀦𑁄𑁇_  


(46.)

6750\. _𑀖𑁄𑀲𑁂 𑀘𑀺𑀢𑁆𑀢𑀁 𑀧𑀲𑀸𑀤𑁂𑀲𑀺𑀁,_  
_𑀅𑀲𑀫𑀧𑁆𑀧𑀝𑀺𑀧𑀼𑀕𑁆𑀕𑀮𑁂;_  
_𑀢𑀢𑁆𑀣 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀉𑀢𑁆𑀢𑀭𑀺𑀁 𑀤𑀼𑀢𑁆𑀢𑀭𑀁 𑀪𑀯𑀁𑁇_  


(47.)

6751\. _𑀏𑀓𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀲𑀜𑁆𑀜𑀫𑀮𑀪𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀖𑁄𑀲𑀲𑀜𑁆𑀜𑀸𑀬𑀺𑀤𑀁 𑀨𑀮𑀁𑁇_  


(48.)

6752\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(49.)

6753\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(50.)

6754\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


6755\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀖𑁄𑀲𑀲𑀜𑁆𑀜𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

6756\. 𑀖𑁄𑀲𑀲𑀜𑁆𑀜𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (52.7 Kuṭajapupphiyattheraapadāna)](/tipitaka/20Ap1/52/52.7.md) / [Go to parent page (52 Phaladāyakavagga)](/tipitaka/20Ap1/52.md) / [Go to next page (52.9 Sabbaphaladāyakattheraapadāna)](/tipitaka/20Ap1/52/52.9.md)


