
[Home](/) / [20Ap1 Therāpadānapāḷi](../../20Ap1.md) / [52 Phaladāyakavagga](../52.md)

# 52.2 Kapitthaphaladāyakattheraapadāna

* Phaladāyakavagga

* Kapitthaphaladāyakattheraapadāna

(7.)

6699\. _“Suvaṇṇavaṇṇaṃ sambuddhaṃ,_  
_Āhutīnaṃ paṭiggahaṃ;_  
_Rathiyaṃ paṭipajjantaṃ,_  
_Kapitthaṃ adadiṃ phalaṃ._  


(8.)

6700\. _Ekanavutito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(9.)

6701\. _Kilesā jhāpitā mayhaṃ,_  
_…pe…_  
_viharāmi anāsavo._  


(10.)

6702\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(11.)

6703\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6704\. Itthaṃ sudaṃ āyasmā kapitthaphaladāyako thero imā gāthāyo abhāsitthāti.

---

6705\. Kapitthaphaladāyakattherassāpadānaṃ dutiyaṃ.



[Go to previous page (52.1 Kurañciyaphaladāyakattheraapadāna)](52.1.md) / [Go to parent page (52 Phaladāyakavagga)](../52.md) / [Go to next page (52.3 Kosambaphaliyattheraapadāna)](52.3.md)


