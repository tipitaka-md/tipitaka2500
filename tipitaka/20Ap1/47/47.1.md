
[Home](/) / [20Ap1 Therāpadānapāḷi](../../20Ap1.md) / [47 Sālakusumiyavagga](../47.md)

# 47.1 Sālakusumiyattheraapadāna

* Sālakusumiyavagga

* Sālakusumiyattheraapadāna

(1.)

5970\. _“Parinibbute bhagavati,_  
_jalajuttamanāmake;_  
_Āropitamhi citake,_  
_sālapupphamapūjayiṃ._  


(2.)

5971\. _Satasahassito kappe,_  
_Yaṃ pupphamabhiropayiṃ;_  
_Duggatiṃ nābhijānāmi,_  
_Citapūjāyidaṃ phalaṃ._  


(3.)

5972\. _Kilesā jhāpitā mayhaṃ,_  
_bhavā sabbe samūhatā;_  
_Nāgova bandhanaṃ chetvā,_  
_viharāmi anāsavo._  


(4.)

5973\. _Svāgataṃ vata me āsi,_  
_mama buddhassa santike;_  
_Tisso vijjā anuppattā,_  
_kataṃ buddhassa sāsanaṃ._  


(5.)

5974\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


5975\. Itthaṃ sudaṃ āyasmā sālakusumiyo thero imā gāthāyo abhāsitthāti.

---

5976\. Sālakusumiyattherassāpadānaṃ paṭhamaṃ.



[Go to previous page (47 Sālakusumiyavagga)](../47.md) / [Go to parent page (47 Sālakusumiyavagga)](../47.md) / [Go to next page (47.2 Citakapūjakattheraapadāna)](47.2.md)


