
[Home](/) / [20Ap1 Therāpadānapāḷi](../../20Ap1.md) / [47 Sālakusumiyavagga](../47.md)

# 47.6 Avaṭaphaliyattheraapadāna

* Sālakusumiyavagga

* Avaṭaphaliyattheraapadāna

(26.)

6005\. _“Sataraṃsī nāma bhagavā,_  
_sayambhū aparājito;_  
_Vivekakāmo sambuddho,_  
_gocarāyābhinikkhami._  


(27.)

6006\. _Phalahattho ahaṃ disvā,_  
_upagacchiṃ narāsabhaṃ;_  
_Pasannacitto sumano,_  
_adāsiṃ avaṭaṃ phalaṃ._  


(28.)

6007\. _Catunnavutito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(29.)

6008\. _Kilesā jhāpitā mayhaṃ,_  
_…pe…_  
_viharāmi anāsavo._  


(30.)

6009\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(31.)

6010\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6011\. Itthaṃ sudaṃ āyasmā avaṭaphaliyo thero imā gāthāyo abhāsitthāti.

---

6012\. Avaṭaphaliyattherassāpadānaṃ chaṭṭhaṃ.



[Go to previous page (47.5 Sumanatālavaṇṭiyattheraapadāna)](47.5.md) / [Go to parent page (47 Sālakusumiyavagga)](../47.md) / [Go to next page (47.7 Labujaphaladāyakattheraapadāna)](47.7.md)


