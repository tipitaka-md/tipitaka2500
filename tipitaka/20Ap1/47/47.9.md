
[Home](/) / [20Ap1 Therāpadānapāḷi](../../20Ap1.md) / [47 Sālakusumiyavagga](../47.md)

# 𑁪𑁭𑁇𑁯 𑀲𑀬𑀫𑁆𑀧𑀝𑀺𑀪𑀸𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀸𑀮𑀓𑀼𑀲𑀼𑀫𑀺𑀬𑀯𑀕𑁆𑀕

### 𑀲𑀬𑀫𑁆𑀧𑀝𑀺𑀪𑀸𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(45.)

6030\. _“𑀓𑀓𑀼𑀥𑀁 𑀯𑀺𑀮𑀲𑀦𑁆𑀢𑀁𑀯,_  
_𑀤𑁂𑀯𑀤𑁂𑀯𑀁 𑀦𑀭𑀸𑀲𑀪𑀁;_  
_𑀭𑀣𑀺𑀬𑀁 𑀧𑀝𑀺𑀧𑀚𑁆𑀚𑀦𑁆𑀢𑀁,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(46.)

6031\. _𑀢𑀫𑀦𑁆𑀥𑀓𑀸𑀭𑀁 𑀦𑀸𑀲𑁂𑀢𑁆𑀯𑀸,_  
_𑀲𑀦𑁆𑀢𑀸𑀭𑁂𑀢𑁆𑀯𑀸 𑀩𑀳𑀼𑀁 𑀚𑀦𑀁;_  
_𑀜𑀸𑀡𑀸𑀮𑁄𑀓𑁂𑀦 𑀚𑁄𑀢𑀦𑁆𑀢𑀁,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(47.)

6032\. _𑀯𑀲𑀻𑀲𑀢𑀲𑀳𑀲𑁆𑀲𑁂𑀳𑀺,_  
_𑀦𑀻𑀬𑀦𑁆𑀢𑀁 𑀮𑁄𑀓𑀦𑀸𑀬𑀓𑀁;_  
_𑀉𑀤𑁆𑀥𑀭𑀦𑁆𑀢𑀁 𑀩𑀳𑀽 𑀲𑀢𑁆𑀢𑁂,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(48.)

6033\. _𑀆𑀳𑀦𑀦𑁆𑀢𑀁 𑀥𑀫𑁆𑀫𑀪𑁂𑀭𑀺𑀁,_  
_𑀫𑀤𑁆𑀤𑀦𑁆𑀢𑀁 𑀢𑀺𑀢𑁆𑀣𑀺𑀬𑁂 𑀕𑀡𑁂;_  
_𑀲𑀻𑀳𑀦𑀸𑀤𑀁 𑀯𑀺𑀦𑀤𑀦𑁆𑀢𑀁,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(49.)

6034\. _𑀬𑀸𑀯𑀢𑀸 𑀩𑁆𑀭𑀳𑁆𑀫𑀮𑁄𑀓𑀢𑁄,_  
_𑀆𑀕𑀦𑁆𑀢𑁆𑀯𑀸𑀦 𑀲𑀩𑁆𑀭𑀳𑁆𑀫𑀓𑀸;_  
_𑀧𑀼𑀘𑁆𑀙𑀦𑁆𑀢𑀺 𑀦𑀺𑀧𑀼𑀡𑁂 𑀧𑀜𑁆𑀳𑁂,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(50.)

6035\. _𑀬𑀲𑁆𑀲𑀜𑁆𑀚𑀮𑀺𑀁 𑀓𑀭𑀺𑀢𑁆𑀯𑀸𑀦,_  
_𑀆𑀬𑀸𑀘𑀦𑁆𑀢𑀺 𑀲𑀤𑁂𑀯𑀓𑀸;_  
_𑀢𑁂𑀦 𑀧𑀼𑀜𑁆𑀜𑀁 𑀅𑀦𑀼𑀪𑁄𑀦𑁆𑀢𑀺,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(51.)

6036\. _𑀲𑀩𑁆𑀩𑁂 𑀚𑀦𑀸 𑀲𑀫𑀸𑀕𑀦𑁆𑀢𑁆𑀯𑀸,_  
_𑀲𑀫𑁆𑀧𑀯𑀸𑀭𑁂𑀦𑁆𑀢𑀺 𑀘𑀓𑁆𑀔𑀼𑀫𑀁;_  
_𑀦 𑀯𑀺𑀓𑀫𑁆𑀧𑀢𑀺 𑀅𑀚𑁆𑀛𑀺𑀝𑁆𑀞𑁄,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(52.)

6037\. _𑀦𑀕𑀭𑀁 𑀧𑀯𑀺𑀲𑀢𑁄 𑀬𑀲𑁆𑀲,_  
_𑀭𑀯𑀦𑁆𑀢𑀺 𑀪𑁂𑀭𑀺𑀬𑁄 𑀩𑀳𑀽;_  
_𑀯𑀺𑀦𑀤𑀦𑁆𑀢𑀺 𑀕𑀚𑀸 𑀫𑀢𑁆𑀢𑀸,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(53.)

6038\. _𑀯𑀻𑀣𑀺𑀬𑀸 𑀕𑀘𑁆𑀙𑀢𑁄 𑀬𑀲𑁆𑀲,_  
_𑀲𑀩𑁆𑀩𑀸𑀪𑀸 𑀚𑁄𑀢𑀢𑁂 𑀲𑀤𑀸;_  
_𑀅𑀩𑁆𑀪𑀼𑀦𑁆𑀦𑀢𑀸 𑀲𑀫𑀸 𑀳𑁄𑀦𑁆𑀢𑀺,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(54.)

6039\. _𑀩𑁆𑀬𑀸𑀳𑀭𑀦𑁆𑀢𑀲𑁆𑀲 𑀩𑀼𑀤𑁆𑀥𑀲𑁆𑀲,_  
_𑀘𑀓𑁆𑀓𑀯𑀸𑀍𑀅𑀫𑁆𑀧𑀺 𑀲𑀼𑀬𑁆𑀬𑀢𑀺;_  
_𑀲𑀩𑁆𑀩𑁂 𑀲𑀢𑁆𑀢𑁂 𑀯𑀺𑀜𑁆𑀜𑀸𑀧𑁂𑀢𑀺,_  
_𑀓𑁄 𑀤𑀺𑀲𑁆𑀯𑀸 𑀦 𑀧𑀲𑀻𑀤𑀢𑀺𑁇_  


(55.)

6040\. _𑀲𑀢𑀲𑀳𑀲𑁆𑀲𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀩𑀼𑀤𑁆𑀥𑀫𑀪𑀺𑀓𑀺𑀢𑁆𑀢𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀓𑀺𑀢𑁆𑀢𑀦𑀸𑀬 𑀇𑀤𑀁 𑀨𑀮𑀁𑁇_  


(56.)

6041\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(57.)

6042\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(58.)

6043\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


6044\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀬𑀫𑁆𑀧𑀝𑀺𑀪𑀸𑀦𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

6045\. 𑀲𑀬𑀫𑁆𑀧𑀝𑀺𑀪𑀸𑀦𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀦𑀯𑀫𑀁𑁇



[Go to previous page (47.8 Pilakkhaphaladāyakattheraapadāna)](47.8.md) / [Go to parent page (47 Sālakusumiyavagga)](../47.md) / [Go to next page (47.10 Nimittabyākaraṇiyattheraapadāna)](47.10.md)


