
[Home](/) / [20Ap1 Therāpadānapāḷi](../../20Ap1.md) / [48 Naḷamālivagga](../48.md)

# 48.5 Kummāsadāyakattheraapadāna

* Naḷamālivagga

* Kummāsadāyakattheraapadāna

(51.)

6124\. _“Esanāya carantassa,_  
_vipassissa mahesino;_  
_Rittakaṃ pattaṃ disvāna,_  
_kummāsaṃ pūrayiṃ ahaṃ._  


(52.)

6125\. _Ekanavutito kappe,_  
_yaṃ bhikkhaṃ adadiṃ tadā;_  
_Duggatiṃ nābhijānāmi,_  
_kummāsassa idaṃ phalaṃ._  


(53.)

6126\. _Kilesā jhāpitā mayhaṃ,_  
_…pe…_  
_viharāmi anāsavo._  


(54.)

6127\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(55.)

6128\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6129\. Itthaṃ sudaṃ āyasmā kummāsadāyako thero imā gāthāyo abhāsitthāti.

---

6130\. Kummāsadāyakattherassāpadānaṃ pañcamaṃ.



[Go to previous page (48.4 Sumanabījaniyattheraapadāna)](48.4.md) / [Go to parent page (48 Naḷamālivagga)](../48.md) / [Go to next page (48.6 Kusaṭṭhakadāyakattheraapadāna)](48.6.md)


