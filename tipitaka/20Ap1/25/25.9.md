
[Home](/) / [20Ap1 Therāpadānapāḷi](/tipitaka/20Ap1.md) / [25 Tuvaradāyakavagga](/tipitaka/20Ap1/25.md)

# 25.9 Bimbijāliyattheraapadāna

### Tuvaradāyakavagga

### Bimbijāliyattheraapadāna

(30.)

3079\. _“Padumuttaro nāma jino,_  
_sayambhū aggapuggalo;_  
_Catusaccaṃ pakāseti,_  
_dīpeti amataṃ padaṃ._  


(31.)

3080\. _Bimbijālakapupphāni,_  
_puthu katvānahaṃ tadā;_  
_Buddhassa abhiropesiṃ,_  
_dvipadindassa tādino._  


(32.)

3081\. _Aṭṭhasaṭṭhimhito kappe,_  
_caturo kiñjakesarā;_  
_Sattaratanasampannā,_  
_cakkavattī mahabbalā._  


(33.)

3082\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3083\. Itthaṃ sudaṃ āyasmā bimbijāliyo thero imā gāthāyo abhāsitthāti.

---

3084\. Bimbijāliyattherassāpadānaṃ navamaṃ.



[Go to previous page (25.8 Sattalipupphapūjakattheraapadāna)](/tipitaka/20Ap1/25/25.8.md) / [Go to parent page (25 Tuvaradāyakavagga)](/tipitaka/20Ap1/25.md) / [Go to next page (25.10 Uddālakadāyakattheraapadāna)](/tipitaka/20Ap1/25/25.10.md)


