
[Home](/) / [20Ap1 Therāpadānapāḷi](../../20Ap1.md) / [25 Tuvaradāyakavagga](../25.md)

# 25.3 Naḷinakesariyattheraapadāna

* Tuvaradāyakavagga

* Naḷinakesariyattheraapadāna

(9.)

3046\. _“Jātassarassa vemajjhe,_  
_vasāmi jalakukkuṭo;_  
_Addasāhaṃ devadevaṃ,_  
_gacchantaṃ anilañjase._  


(10.)

3047\. _Tuṇḍena kesariṃ gayha,_  
_vippasannena cetasā;_  
_Buddhassa abhiropesiṃ,_  
_tissassa lokabandhuno._  


(11.)

3048\. _Dvenavute ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(12.)

3049\. _Tesattatimhi kappamhi,_  
_satta kesaranāmakā;_  
_Sattaratanasampannā,_  
_cakkavattī mahabbalā._  


(13.)

3050\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3051\. Itthaṃ sudaṃ āyasmā naḷinakesariyo thero imā gāthāyo abhāsitthāti.

---

3052\. Naḷinakesariyattherassāpadānaṃ tatiyaṃ.



[Go to previous page (25.2 Nāgakesariyattheraapadāna)](25.2.md) / [Go to parent page (25 Tuvaradāyakavagga)](../25.md) / [Go to next page (25.4 Viravapupphiyattheraapadāna)](25.4.md)


