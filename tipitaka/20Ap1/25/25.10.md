
[Home](/) / [20Ap1 Therāpadānapāḷi](/tipitaka/20Ap1.md) / [25 Tuvaradāyakavagga](/tipitaka/20Ap1/25.md)

# 25.10 Uddālakadāyakattheraapadāna

### Tuvaradāyakavagga

### Uddālakadāyakattheraapadāna

(34.)

3085. _“Kakudho nāma nāmena,_  
_sayambhū aparājito;_  
_Pavanā nikkhamitvāna,_  
_anuppatto mahānadiṃ._  


(35.)

3086. _Uddālakaṃ gahetvāna,_  
_sayambhussa adāsahaṃ;_  
_Saṃyatassujubhūtassa,_  
_pasannamānaso ahaṃ._  


(36.)

3087. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_pupphadānassidaṃ phalaṃ._  


(37.)

3088. _Paṭisambhidā catasso,_  
_…pe…_  
_kataṃ buddhassa sāsanaṃ”. (2494)_  


3089. Itthaṃ sudaṃ āyasmā uddālakadāyako thero imā gāthāyo abhāsitthāti.

===

3090. Uddālakadāyakattherassāpadānaṃ dasamaṃ.



===

3091. Tuvaradāyakavaggo pañcavīsatimo.



===

3092. Tassuddānaṃ



3093. _Tuvaranāganaḷinā,_  
_viravī kuṭidhūpako;_  
_Patto dhātusattaliyo,_  
_bimbi uddālakena ca;_  
_Sattatiṃsati gāthāyo,_  
_gaṇitāyo vibhāvibhi._  


[Go to previous page](/tipitaka/20Ap1/25/25.9.md) / [Go to parent page](/tipitaka/20Ap1/25.md) / [Go to next page](/tipitaka/20Ap1/26.md)


