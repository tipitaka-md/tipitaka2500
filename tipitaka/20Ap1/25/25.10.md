---
title: 25.10 Uddālakadāyakattheraapadāna
path: /tipitaka/20Ap1/25/25.10
ref: 267384
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 25 Tuvaradāyakavagga
    link: /tipitaka/20Ap1/25
prevL: /tipitaka/20Ap1/25/25.9
upL: /tipitaka/20Ap1/25
nextL: /tipitaka/20Ap1/26
---

# 25.10 Uddālakadāyakattheraapadāna

### Tuvaradāyakavagga

### Uddālakadāyakattheraapadāna

(34.)

3085. _“Kakudho nāma nāmena,_  
_sayambhū aparājito;_  
_Pavanā nikkhamitvāna,_  
_anuppatto mahānadiṃ._  


(35.)

3086. _Uddālakaṃ gahetvāna,_  
_sayambhussa adāsahaṃ;_  
_Saṃyatassujubhūtassa,_  
_pasannamānaso ahaṃ._  


(36.)

3087. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_pupphadānassidaṃ phalaṃ._  


(37.)

3088. _Paṭisambhidā catasso,_  
_…pe…_  
_kataṃ buddhassa sāsanaṃ”. (2494)_  


3089. Itthaṃ sudaṃ āyasmā uddālakadāyako thero imā gāthāyo abhāsitthāti.

===

3090. Uddālakadāyakattherassāpadānaṃ dasamaṃ.



===

3091. Tuvaradāyakavaggo pañcavīsatimo.



===

3092. Tassuddānaṃ



3093. _Tuvaranāganaḷinā,_  
_viravī kuṭidhūpako;_  
_Patto dhātusattaliyo,_  
_bimbi uddālakena ca;_  
_Sattatiṃsati gāthāyo,_  
_gaṇitāyo vibhāvibhi._  



