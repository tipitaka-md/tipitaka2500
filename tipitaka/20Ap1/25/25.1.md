
[Home](/) / [20Ap1 Therāpadānapāḷi](../../20Ap1.md) / [25 Tuvaradāyakavagga](../25.md)

# 25.1 Tuvaradāyakattheraapadāna

* Tuvaradāyakavagga

* Tuvaradāyakattheraapadāna

(1.)

3034\. _“Migaluddo pure āsiṃ,_  
_araññe kānane ahaṃ;_  
_Bharitvā tuvaramādāya,_  
_saṃghassa adadiṃ ahaṃ._  


(2.)

3035\. _Ekanavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_tuvarassa idaṃ phalaṃ._  


(3.)

3036\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


3037\. Itthaṃ sudaṃ āyasmā tuvaradāyako thero imā gāthāyo abhāsitthāti.

---

3038\. Tuvaradāyakattherassāpadānaṃ paṭhamaṃ.



[Go to previous page (25 Tuvaradāyakavagga)](../25.md) / [Go to parent page (25 Tuvaradāyakavagga)](../25.md) / [Go to next page (25.2 Nāgakesariyattheraapadāna)](25.2.md)


