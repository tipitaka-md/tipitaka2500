
[Home](/) / [20Ap1 Therāpadānapāḷi](/tipitaka/20Ap1.md) / [29 Paṇṇadāyakavagga](/tipitaka/20Ap1/29.md)

# 29.3 Paccuggamaniyattheraapadāna

### Paṇṇadāyakavagga

### Paccuggamaniyattheraapadāna

(11.)

3301. _“Sīhaṃ yathā vanacaraṃ,_  
_nisabhājāniyaṃ yathā;_  
_Kakudhaṃ vilasantaṃva,_  
_āgacchantaṃ narāsabhaṃ._  


(12.)

3302. _Siddhatthaṃ lokapajjotaṃ,_  
_sabbalokatikicchakaṃ;_  
_Akāsiṃ paccuggamanaṃ,_  
_vippasannena cetasā._  


(13.)

3303. _Catunnavutito kappe,_  
_paccuggacchiṃ narāsabhaṃ;_  
_Duggatiṃ nābhijānāmi,_  
_paccuggamane idaṃ phalaṃ._  


(14.)

3304. _Sattatiṃse ito kappe,_  
_eko āsiṃ janādhipo;_  
_Saparivāroti nāmena,_  
_cakkavattī mahabbalo._  


(15.)

3305. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3306. Itthaṃ sudaṃ āyasmā paccuggamaniyo thero imā gāthāyo abhāsitthāti.

---

3307. Paccuggamaniyattherassāpadānaṃ tatiyaṃ.



[Go to previous page (29.2 Phaladāyakattheraapadāna)](/tipitaka/20Ap1/29/29.2.md) / [Go to parent page (29 Paṇṇadāyakavagga)](/tipitaka/20Ap1/29.md) / [Go to next page (29.4 Ekapupphiyattheraapadāna)](/tipitaka/20Ap1/29/29.4.md)


