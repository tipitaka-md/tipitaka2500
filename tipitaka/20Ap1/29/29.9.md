---
title: 29.9 Buddhupaṭṭhāyikattheraapadāna
path: /tipitaka/20Ap1/29/29.9
ref: 267423
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 29 Paṇṇadāyakavagga
    link: /tipitaka/20Ap1/29
prevL: /tipitaka/20Ap1/29/29.8
upL: /tipitaka/20Ap1/29
nextL: /tipitaka/20Ap1/29/29.10
---

# 29.9 Buddhupaṭṭhāyikattheraapadāna

### Paṇṇadāyakavagga

### Buddhupaṭṭhāyikattheraapadāna

(38.)

3340. _“Veṭambhinīti me nāmaṃ,_  
_pitusantaṃ mamaṃ tadā;_  
_Mama hatthaṃ gahetvāna,_  
_upānayi mahāmuniṃ._  


(39.)

3341. _Imemaṃ uddisissanti,_  
_buddhā lokagganāyakā;_  
_Tehaṃ upaṭṭhiṃ sakkaccaṃ,_  
_pasanno sehi pāṇibhi._  


(40.)

3342. _Ekattiṃse ito kappe,_  
_buddhe upaṭṭhahiṃ tadā;_  
_Duggatiṃ nābhijānāmi,_  
_upaṭṭhānassidaṃ phalaṃ._  


(41.)

3343. _Tevīsamhi ito kappe,_  
_caturo āsu khattiyā;_  
_Samaṇupaṭṭhākā nāma,_  
_cakkavattī mahabbalā._  


(42.)

3344. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3345. Itthaṃ sudaṃ āyasmā buddhupaṭṭhāyiko thero imā gāthāyo abhāsitthāti.

===

3346. Buddhupaṭṭhāyikattherassāpadānaṃ navamaṃ.




