
[Home](/) / [20Ap1 Therāpadānapāḷi](../../20Ap1.md) / [29 Paṇṇadāyakavagga](../29.md)

# 29.9 Buddhupaṭṭhāyikattheraapadāna

* Paṇṇadāyakavagga

* Buddhupaṭṭhāyikattheraapadāna

(38.)

3340\. _“Veṭambhinīti me nāmaṃ,_  
_pitusantaṃ mamaṃ tadā;_  
_Mama hatthaṃ gahetvāna,_  
_upānayi mahāmuniṃ._  


(39.)

3341\. _Imemaṃ uddisissanti,_  
_buddhā lokagganāyakā;_  
_Tehaṃ upaṭṭhiṃ sakkaccaṃ,_  
_pasanno sehi pāṇibhi._  


(40.)

3342\. _Ekattiṃse ito kappe,_  
_buddhe upaṭṭhahiṃ tadā;_  
_Duggatiṃ nābhijānāmi,_  
_upaṭṭhānassidaṃ phalaṃ._  


(41.)

3343\. _Tevīsamhi ito kappe,_  
_caturo āsu khattiyā;_  
_Samaṇupaṭṭhākā nāma,_  
_cakkavattī mahabbalā._  


(42.)

3344\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3345\. Itthaṃ sudaṃ āyasmā buddhupaṭṭhāyiko thero imā gāthāyo abhāsitthāti.

---

3346\. Buddhupaṭṭhāyikattherassāpadānaṃ navamaṃ.



[Go to previous page (29.8 Sattāhapabbajitattheraapadāna)](29.8.md) / [Go to parent page (29 Paṇṇadāyakavagga)](../29.md) / [Go to next page (29.10 Pubbaṅgamiyattheraapadāna)](29.10.md)


