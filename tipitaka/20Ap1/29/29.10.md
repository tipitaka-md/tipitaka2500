
[Home](/) / [20Ap1 Therāpadānapāḷi](...md) / [29 Paṇṇadāyakavagga](../20Ap1/29.md)

# 𑁨𑁯𑁇𑁧𑁦 𑀧𑀼𑀩𑁆𑀩𑀗𑁆𑀕𑀫𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀧𑀡𑁆𑀡𑀤𑀸𑀬𑀓𑀯𑀕𑁆𑀕

* 𑀧𑀼𑀩𑁆𑀩𑀗𑁆𑀕𑀫𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(43.)

3347\. _“𑀘𑀼𑀮𑁆𑀮𑀸𑀲𑀻𑀢𑀺𑀲𑀳𑀲𑁆𑀲𑀸𑀦𑀺,_  
_𑀧𑀩𑁆𑀩𑀚𑀺𑀫𑁆𑀳 𑀅𑀓𑀺𑀜𑁆𑀘𑀦𑀸;_  
_𑀢𑁂𑀲𑀁 𑀧𑀼𑀩𑁆𑀩𑀗𑁆𑀕𑀫𑁄 𑀆𑀲𑀺𑀁,_  
_𑀉𑀢𑁆𑀢𑀫𑀢𑁆𑀣𑀲𑁆𑀲 𑀧𑀢𑁆𑀢𑀺𑀬𑀸𑁇_  


(44.)

3348\. _𑀲𑀭𑀸𑀕𑀸 𑀲𑀪𑀯𑀸 𑀘𑁂𑀢𑁂,_  
_𑀯𑀺𑀧𑁆𑀧𑀲𑀦𑁆𑀦𑀫𑀦𑀸𑀯𑀺𑀮𑀸;_  
_𑀉𑀧𑀝𑁆𑀞𑀳𑀺𑀁𑀲𑀼 𑀲𑀓𑁆𑀓𑀘𑁆𑀘𑀁,_  
_𑀧𑀲𑀦𑁆𑀦𑀸 𑀲𑁂𑀳𑀺 𑀧𑀸𑀡𑀺𑀪𑀺𑁇_  


(45.)

3349\. _𑀔𑀻𑀡𑀸𑀲𑀯𑀸 𑀯𑀦𑁆𑀢𑀤𑁄𑀲𑀸,_  
_𑀓𑀢𑀓𑀺𑀘𑁆𑀘𑀸 𑀅𑀦𑀸𑀲𑀯𑀸;_  
_𑀨𑀭𑀺𑀁𑀲𑀼 𑀫𑁂𑀢𑁆𑀢𑀘𑀺𑀢𑁆𑀢𑁂𑀦,_  
_𑀲𑀬𑀫𑁆𑀪𑀽 𑀅𑀧𑀭𑀸𑀚𑀺𑀢𑀸𑁇_  


(46.)

3350\. _𑀢𑁂𑀲𑀁 𑀉𑀧𑀝𑁆𑀞𑀳𑀺𑀢𑁆𑀯𑀸𑀦,_  
_𑀲𑀫𑁆𑀩𑀼𑀤𑁆𑀥𑀸𑀦𑀁 𑀧𑀢𑀺𑀲𑁆𑀲𑀢𑁄;_  
_𑀫𑀭𑀡𑀜𑁆𑀘 𑀅𑀦𑀼𑀧𑁆𑀧𑀢𑁆𑀢𑁄,_  
_𑀤𑁂𑀯𑀢𑁆𑀢𑀜𑁆𑀘 𑀅𑀕𑀫𑁆𑀳𑀲𑁂𑁇_  


(47.)

3351\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀲𑀻𑀮𑀫𑀦𑀼𑀧𑀸𑀮𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀲𑀜𑁆𑀜𑀫𑀲𑁆𑀲 𑀇𑀤𑀁 𑀨𑀮𑀁𑁇_  


(48.)

3352\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁨𑁬𑁬𑁬)_  


3353\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀩𑁆𑀩𑀗𑁆𑀕𑀫𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3354\. 𑀧𑀼𑀩𑁆𑀩𑀗𑁆𑀕𑀫𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

3355\. 𑀧𑀡𑁆𑀡𑀤𑀸𑀬𑀓𑀯𑀕𑁆𑀕𑁄 𑀏𑀓𑀽𑀦𑀢𑀺𑀁𑀲𑀢𑀺𑀫𑁄𑁇



---

3356\. 𑀢𑀲𑁆𑀲𑀼𑀤𑁆𑀤𑀸𑀦𑀁



3357\. _𑀧𑀡𑁆𑀡𑀁 𑀨𑀮𑀁 𑀧𑀘𑁆𑀘𑀼𑀕𑁆𑀕𑀫𑀁,_  
_𑀏𑀓𑀧𑀼𑀧𑁆𑀨𑀺 𑀘 𑀫𑀖𑀯𑀸;_  
_𑀉𑀧𑀝𑁆𑀞𑀸𑀓𑀸𑀧𑀤𑀸𑀦𑀜𑁆𑀘,_  
_𑀧𑀩𑁆𑀩𑀚𑁆𑀚𑀸 𑀩𑀼𑀤𑁆𑀥𑀼𑀧𑀝𑁆𑀞𑀸𑀓𑁄;_  
_𑀧𑀼𑀩𑁆𑀩𑀗𑁆𑀕𑀫𑁄 𑀘 𑀕𑀸𑀣𑀸𑀬𑁄,_  
_𑀅𑀝𑁆𑀞𑀢𑀸𑀮𑀻𑀲 𑀓𑀺𑀢𑁆𑀢𑀺𑀢𑀸𑁇_  


[Go to previous page (29.9 Buddhupaṭṭhāyikattheraapadāna)](29.9.md) / [Go to parent page (29 Paṇṇadāyakavagga)](../20Ap1/29.md) / [Go to next page (30 Citakapūjakavagga)](../30.md)


