
[Home](/) / [20Ap1 Therāpadānapāḷi](...md) / [44 Ekavihārivagga](../20Ap1/44.md)

# 𑁪𑁪𑁇𑁪 𑀜𑀸𑀡𑀢𑁆𑀣𑀯𑀺𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀏𑀓𑀯𑀺𑀳𑀸𑀭𑀺𑀯𑀕𑁆𑀕

* 𑀜𑀸𑀡𑀢𑁆𑀣𑀯𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(35.)

5704\. _“𑀓𑀡𑀺𑀓𑀸𑀭𑀁𑀯 𑀚𑀮𑀺𑀢𑀁,_  
_𑀤𑀻𑀧𑀭𑀼𑀓𑁆𑀔𑀁𑀯 𑀚𑁄𑀢𑀺𑀢𑀁;_  
_𑀓𑀜𑁆𑀘𑀦𑀁𑀯 𑀯𑀺𑀭𑁄𑀘𑀦𑁆𑀢𑀁,_  
_𑀅𑀤𑁆𑀤𑀲𑀁 𑀤𑁆𑀯𑀺𑀧𑀤𑀼𑀢𑁆𑀢𑀫𑀁𑁇_  


(36.)

5705\. _𑀓𑀫𑀡𑁆𑀟𑀮𑀼𑀁 𑀞𑀧𑁂𑀢𑁆𑀯𑀸𑀦,_  
_𑀯𑀸𑀓𑀘𑀻𑀭𑀜𑁆𑀘 𑀓𑀼𑀡𑁆𑀟𑀺𑀓𑀁;_  
_𑀏𑀓𑀁𑀲𑀁 𑀅𑀚𑀺𑀦𑀁 𑀓𑀢𑁆𑀯𑀸,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀣𑀯𑀺𑀁 𑀅𑀳𑀁𑁇_  


(37.)

5706\. _‘𑀢𑀫𑀦𑁆𑀥𑀓𑀸𑀭𑀁 𑀯𑀺𑀥𑀫𑀁,_  
_𑀫𑁄𑀳𑀚𑀸𑀮𑀲𑀫𑀸𑀓𑀼𑀮𑀁;_  
_𑀜𑀸𑀡𑀸𑀮𑁄𑀓𑀁 𑀤𑀲𑁆𑀲𑁂𑀢𑁆𑀯𑀸𑀦,_  
_𑀦𑀺𑀢𑁆𑀢𑀺𑀡𑁆𑀡𑁄𑀲𑀺 𑀫𑀳𑀸𑀫𑀼𑀦𑀺𑁇_  


(38.)

5707\. _𑀲𑀫𑀼𑀤𑁆𑀥𑀭𑀲𑀺𑀫𑀁 𑀮𑁄𑀓𑀁,_  
_𑀲𑀩𑁆𑀩𑀸𑀯𑀦𑁆𑀢𑀫𑀦𑀼𑀢𑁆𑀢𑀭𑀁;_  
_𑀜𑀸𑀡𑁂 𑀢𑁂 𑀉𑀧𑀫𑀸 𑀦𑀢𑁆𑀣𑀺,_  
_𑀬𑀸𑀯𑀢𑀸𑀚𑀕𑀢𑁄𑀕𑀢𑀺𑁇_  


(39.)

5708\. _𑀢𑁂𑀦 𑀜𑀸𑀡𑁂𑀦 𑀲𑀩𑁆𑀩𑀜𑁆𑀜𑀽,_  
_𑀇𑀢𑀺 𑀩𑀼𑀤𑁆𑀥𑁄 𑀧𑀯𑀼𑀘𑁆𑀘𑀢𑀺;_  
_𑀯𑀦𑁆𑀤𑀸𑀫𑀺 𑀢𑀁 𑀫𑀳𑀸𑀯𑀻𑀭𑀁,_  
_𑀲𑀩𑁆𑀩𑀜𑁆𑀜𑀼𑀢𑀫𑀦𑀸𑀯𑀭𑀁’𑁇_  


(40.)

5709\. _𑀲𑀢𑀲𑀳𑀲𑁆𑀲𑀺𑀢𑁄 𑀓𑀧𑁆𑀧𑁂,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀣𑀯𑀺𑀁 𑀅𑀳𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀜𑀸𑀡𑀢𑁆𑀣𑀯𑀸𑀬𑀺𑀤𑀁 𑀨𑀮𑀁𑁇_  


(41.)

5710\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(42.)

5711\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(43.)

5712\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5713\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀜𑀸𑀡𑀢𑁆𑀣𑀯𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

5714\. 𑀜𑀸𑀡𑀢𑁆𑀣𑀯𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (44.3 Pāṭihīrasaññakattheraapadāna)](44.3.md) / [Go to parent page (44 Ekavihārivagga)](../20Ap1/44.md) / [Go to next page (44.5 Ucchukhaṇḍikattheraapadāna)](44.5.md)


