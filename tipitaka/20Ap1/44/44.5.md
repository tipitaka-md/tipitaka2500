
[Home](/) / [20Ap1 Therāpadānapāḷi](../../20Ap1.md) / [44 Ekavihārivagga](../44.md)

# 44.5 Ucchukhaṇḍikattheraapadāna

### Ekavihārivagga

### Ucchukhaṇḍikattheraapadāna

(44.)

5715\. _“Nagare bandhumatiyā,_  
_dvārapālo ahosahaṃ;_  
_Addasaṃ virajaṃ buddhaṃ,_  
_sabbadhammāna pāraguṃ._  


(45.)

5716\. _Ucchukhaṇḍikamādāya,_  
_buddhaseṭṭhassadāsahaṃ;_  
_Pasannacitto sumano,_  
_vipassissa mahesino._  


(46.)

5717\. _Ekanavutito kappe,_  
_yaṃ ucchumadadiṃ tadā;_  
_Duggatiṃ nābhijānāmi,_  
_ucchukhaṇḍassidaṃ phalaṃ._  


(47.)

5718\. _Kilesā jhāpitā mayhaṃ,_  
_…pe…_  
_viharāmi anāsavo._  


(48.)

5719\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(49.)

5720\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


5721\. Itthaṃ sudaṃ āyasmā ucchukhaṇḍiko thero imā gāthāyo abhāsitthāti.

---

5722\. Ucchukhaṇḍikattherassāpadānaṃ pañcamaṃ.



[Go to previous page (44.4 Ñāṇatthavikattheraapadāna)](44.4.md) / [Go to parent page (44 Ekavihārivagga)](../44.md) / [Go to next page (44.6 Kaḷambadāyakattheraapadāna)](44.6.md)


