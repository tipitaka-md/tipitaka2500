
[Home](/) / [20Ap1 Therāpadānapāḷi](/tipitaka/20Ap1.md) / [44 Ekavihārivagga](/tipitaka/20Ap1/44.md)

# 𑁪𑁪𑁇𑁩 𑀧𑀸𑀝𑀺𑀳𑀻𑀭𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀏𑀓𑀯𑀺𑀳𑀸𑀭𑀺𑀯𑀕𑁆𑀕

### 𑀧𑀸𑀝𑀺𑀳𑀻𑀭𑀲𑀜𑁆𑀜𑀓𑀢𑁆𑀣𑁂𑀭𑀅𑀧𑀤𑀸𑀦

(26.)

5693\. _“𑀧𑀤𑀼𑀫𑀼𑀢𑁆𑀢𑀭𑁄 𑀦𑀸𑀫 𑀚𑀺𑀦𑁄,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄;_  
_𑀯𑀲𑀻𑀲𑀢𑀲𑀳𑀲𑁆𑀲𑁂𑀳𑀺,_  
_𑀦𑀕𑀭𑀁 𑀧𑀸𑀯𑀺𑀲𑀻 𑀢𑀤𑀸𑁇_  


(27.)

5694\. _𑀦𑀕𑀭𑀁 𑀧𑀯𑀺𑀲𑀦𑁆𑀢𑀲𑁆𑀲,_  
_𑀉𑀧𑀲𑀦𑁆𑀢𑀲𑁆𑀲 𑀢𑀸𑀤𑀺𑀦𑁄;_  
_𑀭𑀢𑀦𑀸𑀦𑀺 𑀧𑀚𑁆𑀚𑁄𑀢𑀺𑀁𑀲𑀼,_  
_𑀦𑀺𑀕𑁆𑀖𑁄𑀲𑁄 𑀆𑀲𑀺 𑀢𑀸𑀯𑀤𑁂𑁇_  


(28.)

5695\. _𑀩𑀼𑀤𑁆𑀥𑀲𑁆𑀲 𑀆𑀦𑀼𑀪𑀸𑀯𑁂𑀦,_  
_𑀪𑁂𑀭𑀻 𑀯𑀚𑁆𑀚𑀼𑀫𑀖𑀝𑁆𑀝𑀺𑀢𑀸;_  
_𑀲𑀬𑀁 𑀯𑀻𑀡𑀸 𑀧𑀯𑀚𑁆𑀚𑀦𑁆𑀢𑀺,_  
_𑀩𑀼𑀤𑁆𑀥𑀲𑁆𑀲 𑀧𑀯𑀺𑀲𑀢𑁄 𑀧𑀼𑀭𑀁𑁇_  


(29.)

5696\. _𑀩𑀼𑀤𑁆𑀥𑀲𑁂𑀝𑁆𑀞𑀁 𑀦𑀫𑀲𑁆𑀲𑀸𑀫𑀺,_  
_𑀧𑀤𑀼𑀫𑀼𑀢𑁆𑀢𑀭𑀫𑀳𑀸𑀫𑀼𑀦𑀺𑀁;_  
_𑀧𑀸𑀝𑀺𑀳𑀻𑀭𑀜𑁆𑀘 𑀧𑀲𑁆𑀲𑀺𑀢𑁆𑀯𑀸,_  
_𑀢𑀢𑁆𑀣 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁𑁇_  


(30.)

5697\. _𑀅𑀳𑁄 𑀩𑀼𑀤𑁆𑀥𑀸 𑀅𑀳𑁄 𑀥𑀫𑁆𑀫𑀸,_  
_𑀅𑀳𑁄 𑀦𑁄 𑀲𑀢𑁆𑀣𑀼𑀲𑀫𑁆𑀧𑀤𑀸;_  
_𑀅𑀘𑁂𑀢𑀦𑀸𑀧𑀺 𑀢𑀼𑀭𑀺𑀬𑀸,_  
_𑀲𑀬𑀫𑁂𑀯 𑀧𑀯𑀚𑁆𑀚𑀭𑁂𑁇_  


(31.)

5698\. _𑀲𑀢𑀲𑀳𑀲𑁆𑀲𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀲𑀜𑁆𑀜𑀫𑀮𑀪𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀲𑀜𑁆𑀜𑀸𑀬𑀺𑀤𑀁 𑀨𑀮𑀁𑁇_  


(32.)

5699\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(33.)

5700\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(34.)

5701\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5702\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀸𑀝𑀺𑀳𑀻𑀭𑀲𑀜𑁆𑀜𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

5703\. 𑀧𑀸𑀝𑀺𑀳𑀻𑀭𑀲𑀜𑁆𑀜𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (44.2 Ekasaṅkhiyattheraapadāna)](/tipitaka/20Ap1/44/44.2.md) / [Go to parent page (44 Ekavihārivagga)](/tipitaka/20Ap1/44.md) / [Go to next page (44.4 Ñāṇatthavikattheraapadāna)](/tipitaka/20Ap1/44/44.4.md)


