
[Home](/) / [20Ap1 Therāpadānapāḷi](../../20Ap1.md) / [5 Upālivagga](../5.md)

# 5.8 Caṅkamanadāyakattheraapadāna

* Upālivagga

* Caṅkamanadāyakattheraapadāna

(93.)

1315\. _“Atthadassissa munino,_  
_lokajeṭṭhassa tādino;_  
_Iṭṭhakāhi cinitvāna,_  
_caṅkamaṃ kārayiṃ ahaṃ._  


(94.)

1316\. _Uccato pañcaratanaṃ,_  
_caṅkamaṃ sādhumāpitaṃ;_  
_Āyāmato hatthasataṃ,_  
_bhāvanīyyaṃ manoramaṃ._  


(95.)

1317\. _Paṭiggahesi bhagavā,_  
_atthadassī naruttamo;_  
_Hatthena pulinaṃ gayha,_  
_imā gāthā abhāsatha._  


(96.)

1318\. _‘Iminā pulinadānena,_  
_caṅkamaṃ sukatena ca;_  
_Sattaratanasampannaṃ,_  
_pulinaṃ anubhossati._  


(97.)

1319\. _Tīṇi kappāni devesu,_  
_devarajjaṃ karissati;_  
_Anubhossati sampattiṃ,_  
_accharāhi purakkhato._  


(98.)

1320\. _Manussalokamāgantvā,_  
_rājā raṭṭhe bhavissati;_  
_Tikkhattuṃ cakkavattī ca,_  
_mahiyā so bhavissati’._  


(99.)

1321\. _Aṭṭhārase kappasate,_  
_yaṃ kammamakariṃ tadā;_  
_Duggatiṃ nābhijānāmi,_  
_caṅkamassa idaṃ phalaṃ._  


(100.)

1322\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1323\. Itthaṃ sudaṃ āyasmā caṅkamanadāyako thero imā gāthāyo abhāsitthāti.

---

1324\. Caṅkamanadāyakattherassāpadānaṃ aṭṭhamaṃ.



[Go to previous page (5.7 Sayanadāyakattheraapadāna)](5.7.md) / [Go to parent page (5 Upālivagga)](../5.md) / [Go to next page (5.9 Subhaddattheraapadāna)](5.9.md)


