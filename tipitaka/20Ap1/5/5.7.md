
[Home](/) / [20Ap1 Therāpadānapāḷi](...md) / [5 Upālivagga](../20Ap1/5.md)

# 5.7 Sayanadāyakattheraapadāna

* Upālivagga

* Sayanadāyakattheraapadāna

(88.)

1308\. _“Siddhatthassa bhagavato,_  
_mettacittassa tādino;_  
_Sayanaggaṃ mayā dinnaṃ,_  
_dussabhaṇḍehi atthataṃ._  


(89.)

1309\. _Paṭiggahesi bhagavā,_  
_kappiyaṃ sayanāsanaṃ;_  
_Uṭṭhāya sayanā tamhā,_  
_vehāsaṃ uggamī jino._  


(90.)

1310\. _Catunnavutito kappe,_  
_yaṃ sayanamadāsahaṃ;_  
_Duggatiṃ nābhijānāmi,_  
_sayanassa idaṃ phalaṃ._  


(91.)

1311\. _Ekapaññāsito kappe,_  
_varako devasavhayo;_  
_Sattaratanasampanno,_  
_cakkavattī mahabbalo._  


(92.)

1312\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1313\. Itthaṃ sudaṃ āyasmā sayanadāyako thero imā gāthāyo abhāsitthāti.

---

1314\. Sayanadāyakattherassāpadānaṃ sattamaṃ.



[Go to previous page (5.6 Padumacchadaniyattheraapadāna)](5.6.md) / [Go to parent page (5 Upālivagga)](../20Ap1/5.md) / [Go to next page (5.8 Caṅkamanadāyakattheraapadāna)](5.8.md)


