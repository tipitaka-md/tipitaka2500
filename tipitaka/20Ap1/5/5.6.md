
[Home](/) / [20Ap1 Therāpadānapāḷi](/tipitaka/20Ap1.md) / [5 Upālivagga](/tipitaka/20Ap1/5.md)

# 5.6 Padumacchadaniyattheraapadāna

### Upālivagga

### Padumacchadaniyattheraapadāna

(83.)

1301. _“Nibbute lokanāthamhi,_  
_vipassimhaggapuggale;_  
_Suphullapadumaṃ gayha,_  
_citamāropayiṃ ahaṃ._  


(84.)

1302. _Āropite ca citake,_  
_vehāsaṃ nabhamuggami;_  
_Ākāse chadanaṃ katvā,_  
_citakamhi adhārayi._  


(85.)

1303. _Ekanavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(86.)

1304. _Sattatālīsito kappe,_  
_padumissaranāmako;_  
_Cāturanto vijitāvī,_  
_cakkavattī mahabbalo._  


(87.)

1305. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1306. Itthaṃ sudaṃ āyasmā padumacchadaniyo thero imā gāthāyo abhāsitthāti.

---

1307. Padumacchadaniyattherassāpadānaṃ chaṭṭhaṃ.



[Go to previous page (5.5 Pañcahatthiyattheraapadāna)](/tipitaka/20Ap1/5/5.5.md) / [Go to parent page (5 Upālivagga)](/tipitaka/20Ap1/5.md) / [Go to next page (5.7 Sayanadāyakattheraapadāna)](/tipitaka/20Ap1/5/5.7.md)


