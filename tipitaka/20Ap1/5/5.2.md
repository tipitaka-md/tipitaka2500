
[Home](/) / [20Ap1 Therāpadānapāḷi](/tipitaka/20Ap1.md) / [5 Upālivagga](/tipitaka/20Ap1/5.md)

# 𑁫𑁇𑁨 𑀲𑁄𑀡𑀓𑁄𑀍𑀇𑀯𑀺𑀲𑀢𑁆𑀣𑁂𑀭𑀅𑀧𑀤𑀸𑀦

### 𑀉𑀧𑀸𑀮𑀺𑀯𑀕𑁆𑀕

### 𑀲𑁄𑀡𑀓𑁄𑀍𑀇𑀯𑀺𑀲𑀢𑁆𑀣𑁂𑀭𑀅𑀧𑀤𑀸𑀦

(25.)

1235\. _“𑀅𑀦𑁄𑀫𑀤𑀲𑁆𑀲𑀺𑀲𑁆𑀲 𑀫𑀼𑀦𑀺𑀦𑁄,_  
_𑀮𑁄𑀓𑀚𑁂𑀝𑁆𑀞𑀲𑁆𑀲 𑀢𑀸𑀤𑀺𑀦𑁄;_  
_𑀲𑀼𑀥𑀸𑀬 𑀮𑁂𑀧𑀦𑀁 𑀓𑀢𑁆𑀯𑀸,_  
_𑀘𑀗𑁆𑀓𑀫𑀁 𑀓𑀸𑀭𑀬𑀺𑀁 𑀅𑀳𑀁𑁇_  


(26.)

1236\. _𑀦𑀸𑀦𑀸𑀯𑀡𑁆𑀡𑁂𑀳𑀺 𑀧𑀼𑀧𑁆𑀨𑁂𑀳𑀺,_  
_𑀘𑀗𑁆𑀓𑀫𑀁 𑀲𑀦𑁆𑀣𑀭𑀺𑀁 𑀅𑀳𑀁;_  
_𑀆𑀓𑀸𑀲𑁂 𑀯𑀺𑀢𑀸𑀦𑀁 𑀓𑀢𑁆𑀯𑀸,_  
_𑀪𑁄𑀚𑀬𑀺𑀁 𑀩𑀼𑀤𑁆𑀥𑀫𑀼𑀢𑁆𑀢𑀫𑀁𑁇_  


(27.)

1237\. _𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀅𑀪𑀺𑀯𑀸𑀤𑁂𑀢𑁆𑀯𑀸𑀦 𑀲𑀼𑀩𑁆𑀩𑀢𑀁;_  
_𑀤𑀻𑀖𑀲𑀸𑀮𑀁 𑀪𑀕𑀯𑀢𑁄,_  
_𑀦𑀺𑀬𑁆𑀬𑀸𑀤𑁂𑀲𑀺𑀫𑀳𑀁 𑀢𑀤𑀸𑁇_  


(28.)

1238\. _𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀲𑀢𑁆𑀣𑀸 𑀮𑁄𑀓𑁂 𑀅𑀦𑀼𑀢𑁆𑀢𑀭𑁄;_  
_𑀧𑀝𑀺𑀕𑁆𑀕𑀳𑁂𑀲𑀺 𑀪𑀕𑀯𑀸,_  
_𑀅𑀦𑀼𑀓𑀫𑁆𑀧𑀸𑀬 𑀘𑀓𑁆𑀔𑀼𑀫𑀸𑁇_  


(29.)

1239\. _𑀧𑀝𑀺𑀕𑁆𑀕𑀳𑁂𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑁄,_  
_𑀤𑀓𑁆𑀔𑀺𑀡𑁂𑀬𑁆𑀬𑁄 𑀲𑀤𑁂𑀯𑀓𑁂;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


(30.)

1240\. _‘𑀬𑁄 𑀲𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀤𑀻𑀖𑀲𑀸𑀮𑀁 𑀅𑀤𑀸𑀲𑀺 𑀫𑁂;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


(31.)

1241\. _𑀇𑀫𑀲𑁆𑀲 𑀫𑀘𑁆𑀘𑀼𑀓𑀸𑀮𑀫𑁆𑀳𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑀫𑀗𑁆𑀕𑀺𑀦𑁄;_  
_𑀲𑀳𑀲𑁆𑀲𑀬𑀼𑀢𑁆𑀢𑀲𑁆𑀲𑀭𑀣𑁄,_  
_𑀉𑀧𑀝𑁆𑀞𑀺𑀲𑁆𑀲𑀢𑀺 𑀢𑀸𑀯𑀤𑁂𑁇_  


(32.)

1242\. _𑀢𑁂𑀦 𑀬𑀸𑀦𑁂𑀦𑀬𑀁 𑀧𑁄𑀲𑁄,_  
_𑀤𑁂𑀯𑀮𑁄𑀓𑀁 𑀕𑀫𑀺𑀲𑁆𑀲𑀢𑀺;_  
_𑀅𑀦𑀼𑀫𑁄𑀤𑀺𑀲𑁆𑀲𑀭𑁂 𑀤𑁂𑀯𑀸,_  
_𑀲𑀫𑁆𑀧𑀢𑁆𑀢𑁂 𑀓𑀼𑀲𑀮𑀩𑁆𑀪𑀯𑁂𑁇_  


(33.)

1243\. _𑀫𑀳𑀸𑀭𑀳𑀁 𑀩𑁆𑀬𑀫𑁆𑀳𑀁 𑀲𑁂𑀝𑁆𑀞𑀁,_  
_𑀭𑀢𑀦𑀫𑀢𑁆𑀢𑀺𑀓𑀮𑁂𑀧𑀦𑀁;_  
_𑀓𑀽𑀝𑀸𑀕𑀸𑀭𑀯𑀭𑀽𑀧𑁂𑀢𑀁,_  
_𑀩𑁆𑀬𑀫𑁆𑀳𑀁 𑀅𑀚𑁆𑀛𑀸𑀯𑀲𑀺𑀲𑁆𑀲𑀢𑀺𑁇_  


(34.)

1244\. _𑀢𑀺𑀁𑀲𑀓𑀧𑁆𑀧𑀲𑀳𑀲𑁆𑀲𑀸𑀦𑀺,_  
_𑀤𑁂𑀯𑀮𑁄𑀓𑁂 𑀭𑀫𑀺𑀲𑁆𑀲𑀢𑀺;_  
_𑀧𑀜𑁆𑀘𑀯𑀻𑀲𑀢𑀺 𑀓𑀧𑁆𑀧𑀸𑀦𑀺,_  
_𑀤𑁂𑀯𑀭𑀸𑀚𑀸 𑀪𑀯𑀺𑀲𑁆𑀲𑀢𑀺𑁇_  


(35.)

1245\. _𑀲𑀢𑁆𑀢𑀲𑀢𑁆𑀢𑀢𑀺𑀓𑁆𑀔𑀢𑁆𑀢𑀼𑀜𑁆𑀘,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺;_  
_𑀬𑀲𑁄𑀥𑀭𑀲𑀦𑀸𑀫𑀸 𑀢𑁂,_  
_𑀲𑀩𑁆𑀩𑁂𑀧𑀺 𑀏𑀓𑀦𑀸𑀫𑀓𑀸𑁇_  


(36.)

1246\. _𑀤𑁆𑀯𑁂 𑀲𑀫𑁆𑀧𑀢𑁆𑀢𑀻 𑀅𑀦𑀼𑀪𑁄𑀢𑁆𑀯𑀸,_  
_𑀯𑀟𑁆𑀠𑁂𑀢𑁆𑀯𑀸 𑀧𑀼𑀜𑁆𑀜𑀲𑀜𑁆𑀘𑀬𑀁;_  
_𑀅𑀝𑁆𑀞𑀯𑀻𑀲𑀢𑀺𑀓𑀧𑁆𑀧𑀫𑁆𑀳𑀺,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺𑁇_  


(37.)

1247\. _𑀢𑀢𑁆𑀭𑀸𑀧𑀺 𑀩𑁆𑀬𑀫𑁆𑀳𑀁 𑀧𑀯𑀭𑀁,_  
_𑀯𑀺𑀲𑁆𑀲𑀓𑀫𑁆𑀫𑁂𑀦 𑀫𑀸𑀧𑀺𑀢𑀁;_  
_𑀤𑀲𑀲𑀤𑁆𑀤𑀸𑀯𑀺𑀯𑀺𑀢𑁆𑀢𑀁 𑀢𑀁,_  
_𑀧𑀼𑀭𑀫𑀚𑁆𑀛𑀸𑀯𑀲𑀺𑀲𑁆𑀲𑀢𑀺𑁇_  


(38.)

1248\. _𑀅𑀧𑀭𑀺𑀫𑁂𑀬𑁆𑀬𑁂 𑀇𑀢𑁄 𑀓𑀧𑁆𑀧𑁂,_  
_𑀪𑀽𑀫𑀺𑀧𑀸𑀮𑁄 𑀫𑀳𑀺𑀤𑁆𑀥𑀺𑀓𑁄;_  
_𑀑𑀓𑁆𑀓𑀸𑀓𑁄 𑀦𑀸𑀫 𑀦𑀸𑀫𑁂𑀦,_  
_𑀭𑀸𑀚𑀸 𑀭𑀝𑁆𑀞𑁂 𑀪𑀯𑀺𑀲𑁆𑀲𑀢𑀺𑁇_  


(39.)

1249\. _𑀲𑁄𑀍𑀅𑀲𑀺𑀢𑁆𑀣𑀺𑀲𑀳𑀲𑁆𑀲𑀸𑀦𑀁,_  
_𑀲𑀩𑁆𑀩𑀸𑀲𑀁 𑀧𑀯𑀭𑀸 𑀘 𑀲𑀸;_  
_𑀅𑀪𑀺𑀚𑀸𑀢𑀸 𑀔𑀢𑁆𑀢𑀺𑀬𑀸𑀦𑀻,_  
_𑀦𑀯 𑀧𑀼𑀢𑁆𑀢𑁂 𑀚𑀦𑁂𑀲𑁆𑀲𑀢𑀺𑁇_  


(40.)

1250\. _𑀦𑀯 𑀧𑀼𑀢𑁆𑀢𑁂 𑀚𑀦𑁂𑀢𑁆𑀯𑀸𑀦,_  
_𑀔𑀢𑁆𑀢𑀺𑀬𑀸𑀦𑀻 𑀫𑀭𑀺𑀲𑁆𑀲𑀢𑀺;_  
_𑀢𑀭𑀼𑀡𑀻 𑀘 𑀧𑀺𑀬𑀸 𑀓𑀜𑁆𑀜𑀸,_  
_𑀫𑀳𑁂𑀲𑀺𑀢𑁆𑀢𑀁 𑀓𑀭𑀺𑀲𑁆𑀲𑀢𑀺𑁇_  


(41.)

1251\. _𑀑𑀓𑁆𑀓𑀸𑀓𑀁 𑀢𑁄𑀲𑀬𑀺𑀢𑁆𑀯𑀸𑀦,_  
_𑀯𑀭𑀁 𑀓𑀜𑁆𑀜𑀸 𑀮𑀪𑀺𑀲𑁆𑀲𑀢𑀺;_  
_𑀯𑀭𑀁 𑀮𑀤𑁆𑀥𑀸𑀦 𑀲𑀸 𑀓𑀜𑁆𑀜𑀸,_  
_𑀧𑀼𑀢𑁆𑀢𑁂 𑀧𑀩𑁆𑀩𑀸𑀚𑀬𑀺𑀲𑁆𑀲𑀢𑀺𑁇_  


(42.)

1252\. _𑀧𑀩𑁆𑀩𑀸𑀚𑀺𑀢𑀸 𑀘 𑀢𑁂 𑀲𑀩𑁆𑀩𑁂,_  
_𑀕𑀫𑀺𑀲𑁆𑀲𑀦𑁆𑀢𑀺 𑀦𑀕𑀼𑀢𑁆𑀢𑀫𑀁;_  
_𑀚𑀸𑀢𑀺𑀪𑁂𑀤𑀪𑀬𑀸 𑀲𑀩𑁆𑀩𑁂,_  
_𑀪𑀕𑀺𑀦𑀻𑀳𑀺 𑀯𑀲𑀺𑀲𑁆𑀲𑀭𑁂𑁇_  


(43.)

1253\. _𑀏𑀓𑀸 𑀘 𑀓𑀜𑁆𑀜𑀸 𑀩𑁆𑀬𑀸𑀥𑀻𑀳𑀺,_  
_𑀪𑀯𑀺𑀲𑁆𑀲𑀢𑀺 𑀧𑀭𑀺𑀓𑁆𑀔𑀢𑀸;_  
_𑀫𑀸 𑀦𑁄 𑀚𑀸𑀢𑀺 𑀧𑀪𑀺𑀚𑁆𑀚𑀻𑀢𑀺,_  
_𑀦𑀺𑀔𑀡𑀺𑀲𑁆𑀲𑀦𑁆𑀢𑀺 𑀔𑀢𑁆𑀢𑀺𑀬𑀸𑁇_  


(44.)

1254\. _𑀔𑀢𑁆𑀢𑀺𑀬𑁄 𑀦𑀻𑀳𑀭𑀺𑀢𑁆𑀯𑀸𑀦,_  
_𑀢𑀸𑀬 𑀲𑀤𑁆𑀥𑀺𑀁 𑀯𑀲𑀺𑀲𑁆𑀲𑀢𑀺;_  
_𑀪𑀯𑀺𑀲𑁆𑀲𑀢𑀺 𑀢𑀤𑀸 𑀪𑁂𑀤𑁄,_  
_𑀑𑀓𑁆𑀓𑀸𑀓𑀓𑀼𑀮𑀲𑀫𑁆𑀪𑀯𑁄𑁇_  


(45.)

1255\. _𑀢𑁂𑀲𑀁 𑀧𑀚𑀸 𑀪𑀯𑀺𑀲𑁆𑀲𑀦𑁆𑀢𑀺,_  
_𑀓𑁄𑀍𑀇𑀬𑀸 𑀦𑀸𑀫 𑀚𑀸𑀢𑀺𑀬𑀸;_  
_𑀢𑀢𑁆𑀣 𑀫𑀸𑀦𑀼𑀲𑀓𑀁 𑀪𑁄𑀕𑀁,_  
_𑀅𑀦𑀼𑀪𑁄𑀲𑁆𑀲𑀢𑀺𑀦𑀧𑁆𑀧𑀓𑀁𑁇_  


(46.)

1256\. _𑀢𑀫𑁆𑀳𑀸 𑀓𑀸𑀬𑀸 𑀘𑀯𑀺𑀢𑁆𑀯𑀸𑀦,_  
_𑀤𑁂𑀯𑀮𑁄𑀓𑀁 𑀕𑀫𑀺𑀲𑁆𑀲𑀢𑀺;_  
_𑀢𑀢𑁆𑀭𑀸𑀧𑀺 𑀧𑀯𑀭𑀁 𑀩𑁆𑀬𑀫𑁆𑀳𑀁,_  
_𑀮𑀪𑀺𑀲𑁆𑀲𑀢𑀺 𑀫𑀦𑁄𑀭𑀫𑀁𑁇_  


(47.)

1257\. _𑀤𑁂𑀯𑀮𑁄𑀓𑀸 𑀘𑀯𑀺𑀢𑁆𑀯𑀸𑀦,_  
_𑀲𑀼𑀓𑁆𑀓𑀫𑀽𑀮𑁂𑀦 𑀘𑁄𑀤𑀺𑀢𑁄;_  
_𑀆𑀕𑀦𑁆𑀢𑁆𑀯𑀸𑀦 𑀫𑀦𑀼𑀲𑁆𑀲𑀢𑁆𑀢𑀁,_  
_𑀲𑁄𑀡𑁄 𑀦𑀸𑀫 𑀪𑀯𑀺𑀲𑁆𑀲𑀢𑀺𑁇_  


(48.)

1258\. _𑀆𑀭𑀤𑁆𑀥𑀯𑀻𑀭𑀺𑀬𑁄 𑀧𑀳𑀺𑀢𑀢𑁆𑀢𑁄,_  
_𑀧𑀤𑀳𑀁 𑀲𑀢𑁆𑀣𑀼 𑀲𑀸𑀲𑀦𑁂;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀦𑀺𑀩𑁆𑀩𑀸𑀬𑀺𑀲𑁆𑀲𑀢𑀺𑀦𑀸𑀲𑀯𑁄𑁇_  


(49.)

1259\. _𑀅𑀦𑀦𑁆𑀢𑀤𑀲𑁆𑀲𑀻 𑀪𑀕𑀯𑀸,_  
_𑀕𑁄𑀢𑀫𑁄 𑀲𑀓𑁆𑀬𑀧𑀼𑀗𑁆𑀕𑀯𑁄;_  
_𑀯𑀺𑀲𑁂𑀲𑀜𑁆𑀜𑀽 𑀫𑀳𑀸𑀯𑀻𑀭𑁄,_  
_𑀅𑀕𑁆𑀕𑀝𑁆𑀞𑀸𑀦𑁂 𑀞𑀧𑁂𑀲𑁆𑀲𑀢𑀺’𑁇_  


(50.)

1260\. _𑀯𑀼𑀝𑁆𑀞𑀫𑁆𑀳𑀺 𑀤𑁂𑀯𑁂 𑀘𑀢𑀼𑀭𑀗𑁆𑀕𑀼𑀮𑀫𑁆𑀳𑀺,_  
_𑀢𑀺𑀡𑁂 𑀅𑀦𑀺𑀮𑁂𑀭𑀺𑀢𑀅𑀗𑁆𑀕𑀡𑀫𑁆𑀳𑀺;_  
_𑀞𑀢𑁆𑀯𑀸𑀦 𑀬𑁄𑀕𑀲𑁆𑀲 𑀧𑀬𑀼𑀢𑁆𑀢𑀢𑀸𑀤𑀺𑀦𑁄,_  
_𑀢𑀢𑁄𑀢𑁆𑀢𑀭𑀺𑀁 𑀧𑀸𑀭𑀫𑀢𑀸 𑀦 𑀯𑀺𑀚𑁆𑀚𑀢𑀺𑁇_  


(51.)

1261\. _𑀉𑀢𑁆𑀢𑀫𑁂 𑀤𑀫𑀣𑁂 𑀤𑀦𑁆𑀢𑁄,_  
_𑀘𑀺𑀢𑁆𑀢𑀁 𑀫𑁂 𑀲𑀼𑀧𑀡𑀻𑀳𑀺𑀢𑀁;_  
_𑀪𑀸𑀭𑁄 𑀫𑁂 𑀑𑀳𑀺𑀢𑁄 𑀲𑀩𑁆𑀩𑁄,_  
_𑀦𑀺𑀩𑁆𑀩𑀼𑀢𑁄𑀫𑁆𑀳𑀺 𑀅𑀦𑀸𑀲𑀯𑁄𑁇_  


(52.)

1262\. _𑀅𑀗𑁆𑀕𑀻𑀭𑀲𑁄 𑀫𑀳𑀸𑀦𑀸𑀕𑁄,_  
_𑀅𑀪𑀺𑀚𑀸𑀢𑁄𑀯 𑀓𑁂𑀲𑀭𑀻;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀏𑀢𑀤𑀕𑁆𑀕𑁂 𑀞𑀧𑁂𑀲𑀺 𑀫𑀁𑁇_  


(53.)

1263\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1264\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑁄𑀡𑁄 𑀓𑁄𑀍𑀇𑀯𑀺𑀲𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1265\. 𑀲𑁄𑀡𑀓𑁄𑀍𑀇𑀯𑀺𑀲𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (5.1 Bhāgineyyupālittheraapadāna)](/tipitaka/20Ap1/5/5.1.md) / [Go to parent page (5 Upālivagga)](/tipitaka/20Ap1/5.md) / [Go to next page (5.3 Kāḷigodhāputtabhaddiyattheraapadāna)](/tipitaka/20Ap1/5/5.3.md)


