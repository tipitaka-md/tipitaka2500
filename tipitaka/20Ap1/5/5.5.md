
[Home](/) / [20Ap1 Therāpadānapāḷi](...md) / [5 Upālivagga](../20Ap1/5.md)

# 𑁫𑁇𑁫 𑀧𑀜𑁆𑀘𑀳𑀢𑁆𑀣𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀉𑀧𑀸𑀮𑀺𑀯𑀕𑁆𑀕

* 𑀧𑀜𑁆𑀘𑀳𑀢𑁆𑀣𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(77.)

1293\. _“𑀲𑀼𑀫𑁂𑀥𑁄 𑀦𑀸𑀫 𑀲𑀫𑁆𑀩𑀼𑀤𑁆𑀥𑁄,_  
_𑀕𑀘𑁆𑀙𑀢𑁂 𑀅𑀦𑁆𑀢𑀭𑀸𑀧𑀡𑁂;_  
_𑀑𑀓𑁆𑀔𑀺𑀢𑁆𑀢𑀘𑀓𑁆𑀔𑀼 𑀫𑀺𑀢𑀪𑀸𑀡𑀻,_  
_𑀲𑀢𑀺𑀫𑀸 𑀲𑀁𑀯𑀼𑀢𑀺𑀦𑁆𑀤𑁆𑀭𑀺𑀬𑁄𑁇_  


(78.)

1294\. _𑀧𑀜𑁆𑀘 𑀉𑀧𑁆𑀧𑀮𑀳𑀢𑁆𑀣𑀸𑀦𑀺,_  
_𑀆𑀯𑁂𑀍𑀅𑀢𑁆𑀣𑀁 𑀅𑀳𑀁𑀲𑀼 𑀫𑁂;_  
_𑀢𑁂𑀦 𑀩𑀼𑀤𑁆𑀥𑀁 𑀅𑀧𑀽𑀚𑁂𑀲𑀺𑀁,_  
_𑀧𑀲𑀦𑁆𑀦𑁄 𑀲𑁂𑀳𑀺 𑀧𑀸𑀡𑀺𑀪𑀺𑁇_  


(79.)

1295\. _𑀆𑀭𑁄𑀧𑀺𑀢𑀸 𑀘 𑀢𑁂 𑀧𑀼𑀧𑁆𑀨𑀸,_  
_𑀙𑀤𑀦𑀁 𑀅𑀲𑁆𑀲𑀼 𑀲𑀢𑁆𑀣𑀼𑀦𑁄;_  
_𑀲𑀫𑀸𑀥𑀺𑀁𑀲𑀼 𑀫𑀳𑀸𑀦𑀸𑀕𑀁,_  
_𑀲𑀺𑀲𑁆𑀲𑀸 𑀆𑀘𑀭𑀺𑀬𑀁 𑀬𑀣𑀸𑁇_  


(80.)

1296\. _𑀢𑀺𑀁𑀲𑀓𑀧𑁆𑀧𑀲𑀳𑀲𑁆𑀲𑀫𑁆𑀳𑀺,_  
_𑀬𑀁 𑀧𑀼𑀧𑁆𑀨𑀫𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(81.)

1297\. _𑀇𑀢𑁄 𑀯𑀻𑀲𑀓𑀧𑁆𑀧𑀲𑀢𑁂,_  
_𑀅𑀳𑁂𑀲𑀼𑀁 𑀧𑀜𑁆𑀘 𑀔𑀢𑁆𑀢𑀺𑀬𑀸;_  
_𑀳𑀢𑁆𑀣𑀺𑀬𑀸 𑀦𑀸𑀫 𑀦𑀸𑀫𑁂𑀦,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(82.)

1298\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1299\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀜𑁆𑀘𑀳𑀢𑁆𑀣𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1300\. 𑀧𑀜𑁆𑀘𑀳𑀢𑁆𑀣𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀜𑁆𑀘𑀫𑀁𑁇



[Go to previous page (5.4 Sanniṭṭhāpakattheraapadāna)](5.4.md) / [Go to parent page (5 Upālivagga)](../20Ap1/5.md) / [Go to next page (5.6 Padumacchadaniyattheraapadāna)](5.6.md)


