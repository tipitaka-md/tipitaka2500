
[Home](/) / [20Ap1 Therāpadānapāḷi](../../20Ap1.md) / [5 Upālivagga](../5.md)

# 5.5 Pañcahatthiyattheraapadāna

* Upālivagga

* Pañcahatthiyattheraapadāna

(77.)

1293\. _“Sumedho nāma sambuddho,_  
_gacchate antarāpaṇe;_  
_Okkhittacakkhu mitabhāṇī,_  
_satimā saṃvutindriyo._  


(78.)

1294\. _Pañca uppalahatthāni,_  
_āveḷatthaṃ ahaṃsu me;_  
_Tena buddhaṃ apūjesiṃ,_  
_pasanno sehi pāṇibhi._  


(79.)

1295\. _Āropitā ca te pupphā,_  
_chadanaṃ assu satthuno;_  
_Samādhiṃsu mahānāgaṃ,_  
_sissā ācariyaṃ yathā._  


(80.)

1296\. _Tiṃsakappasahassamhi,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(81.)

1297\. _Ito vīsakappasate,_  
_ahesuṃ pañca khattiyā;_  
_Hatthiyā nāma nāmena,_  
_cakkavattī mahabbalā._  


(82.)

1298\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1299\. Itthaṃ sudaṃ āyasmā pañcahatthiyo thero imā gāthāyo abhāsitthāti.

---

1300\. Pañcahatthiyattherassāpadānaṃ pañcamaṃ.



[Go to previous page (5.4 Sanniṭṭhāpakattheraapadāna)](5.4.md) / [Go to parent page (5 Upālivagga)](../5.md) / [Go to next page (5.6 Padumacchadaniyattheraapadāna)](5.6.md)


