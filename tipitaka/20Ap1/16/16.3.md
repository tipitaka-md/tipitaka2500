
[Home](/) / [20Ap1 Therāpadānapāḷi](../../20Ap1.md) / [16 Bandhujīvakavagga](../16.md)

# 𑁧𑁬𑁇𑁩 𑀯𑀻𑀣𑀺𑀲𑀫𑁆𑀫𑀚𑁆𑀚𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀩𑀦𑁆𑀥𑀼𑀚𑀻𑀯𑀓𑀯𑀕𑁆𑀕

* 𑀯𑀻𑀣𑀺𑀲𑀫𑁆𑀫𑀚𑁆𑀚𑀓𑀢𑁆𑀣𑁂𑀭𑀅𑀧𑀤𑀸𑀦

(15.)

2371\. _“𑀉𑀤𑁂𑀦𑁆𑀢𑀁 𑀲𑀢𑀭𑀁𑀲𑀺𑀁𑀯,_  
_𑀧𑀻𑀢𑀭𑀁𑀲𑀺𑀁𑀯 𑀪𑀸𑀡𑀼𑀫𑀁;_  
_𑀧𑀦𑁆𑀦𑀭𑀲𑁂 𑀬𑀣𑀸 𑀘𑀦𑁆𑀤𑀁,_  
_𑀦𑀺𑀬𑁆𑀬𑀦𑁆𑀢𑀁 𑀮𑁄𑀓𑀦𑀸𑀬𑀓𑀁𑁇_  


(16.)

2372\. _𑀅𑀝𑁆𑀞𑀲𑀝𑁆𑀞𑀺𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑁂 𑀔𑀻𑀡𑀸𑀲𑀯𑀸 𑀅𑀳𑀼𑀁;_  
_𑀧𑀭𑀺𑀯𑀸𑀭𑀺𑀁𑀲𑀼 𑀲𑀫𑁆𑀩𑀼𑀤𑁆𑀥𑀁,_  
_𑀤𑁆𑀯𑀺𑀧𑀤𑀺𑀦𑁆𑀤𑀁 𑀦𑀭𑀸𑀲𑀪𑀁𑁇_  


(17.)

2373\. _𑀲𑀫𑁆𑀫𑀚𑁆𑀚𑀺𑀢𑁆𑀯𑀸𑀦 𑀢𑀁 𑀯𑀻𑀣𑀺𑀁,_  
_𑀦𑀺𑀬𑁆𑀬𑀦𑁆𑀢𑁂 𑀮𑁄𑀓𑀦𑀸𑀬𑀓𑁂;_  
_𑀉𑀲𑁆𑀲𑀸𑀧𑁂𑀲𑀺𑀁 𑀥𑀚𑀁 𑀢𑀢𑁆𑀣,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸𑁇_  


(18.)

2374\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀥𑀚𑀁 𑀅𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀥𑀚𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(19.)

2375\. _𑀇𑀢𑁄 𑀘𑀢𑀼𑀢𑁆𑀣𑀓𑁂 𑀓𑀧𑁆𑀧𑁂,_  
_𑀭𑀸𑀚𑀸𑀳𑁄𑀲𑀺𑀁 𑀫𑀳𑀩𑁆𑀩𑀮𑁄;_  
_𑀲𑀩𑁆𑀩𑀸𑀓𑀸𑀭𑁂𑀦 𑀲𑀫𑁆𑀧𑀦𑁆𑀦𑁄,_  
_𑀲𑀼𑀥𑀚𑁄 𑀇𑀢𑀺 𑀯𑀺𑀲𑁆𑀲𑀼𑀢𑁄𑁇_  


(20.)

2376\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2377\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀯𑀻𑀣𑀺𑀲𑀫𑁆𑀫𑀚𑁆𑀚𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2378\. 𑀯𑀻𑀣𑀺𑀲𑀫𑁆𑀫𑀚𑁆𑀚𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (16.2 Tambapupphiyattheraapadāna)](16.2.md) / [Go to parent page (16 Bandhujīvakavagga)](../16.md) / [Go to next page (16.4 Kakkārupupphapūjakattheraapadāna)](16.4.md)


