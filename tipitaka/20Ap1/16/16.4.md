
[Home](/) / [20Ap1 Therāpadānapāḷi](../../20Ap1.md) / [16 Bandhujīvakavagga](../16.md)

# 16.4 Kakkārupupphapūjakattheraapadāna

* Bandhujīvakavagga

* Kakkārupupphapūjakattheraapadāna

(21.)

2379\. _“Devaputto ahaṃ santo,_  
_pūjayiṃ sikhināyakaṃ;_  
_Kakkārupupphaṃ paggayha,_  
_buddhassa abhiropayiṃ._  


(22.)

2380\. _Ekattiṃse ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(23.)

2381\. _Ito ca navame kappe,_  
_rājā sattuttamo ahuṃ;_  
_Sattaratanasampanno,_  
_cakkavattī mahabbalo._  


(24.)

2382\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2383\. Itthaṃ sudaṃ āyasmā kakkārupupphapūjako thero imā gāthāyo abhāsitthāti.

---

2384\. Kakkārupupphapūjakattherassāpadānaṃ catutthaṃ.



[Go to previous page (16.3 Vīthisammajjakattheraapadāna)](16.3.md) / [Go to parent page (16 Bandhujīvakavagga)](../16.md) / [Go to next page (16.5 Mandāravapupphapūjakattheraapadāna)](16.5.md)


