
[Home](/) / [20Ap1 Therāpadānapāḷi](/tipitaka/20Ap1.md) / [16 Bandhujīvakavagga](/tipitaka/20Ap1/16.md)

# 16.6 Kadambapupphiyattheraapadāna

### Bandhujīvakavagga

### Kadambapupphiyattheraapadāna

(30.)

2392. _“Himavantassāvidūre,_  
_kukkuṭo nāma pabbato;_  
_Tamhi pabbatapādamhi,_  
_satta buddhā vasanti te._  


(31.)

2393. _Kadambaṃ pupphitaṃ disvā,_  
_dīparājaṃva uggataṃ;_  
_Ubho hatthehi paggayha,_  
_satta buddhe samokiriṃ._  


(32.)

2394. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(33.)

2395. _Dvenavute ito kappe,_  
_sattāsuṃ pupphanāmakā;_  
_Sattaratanasampannā,_  
_cakkavattī mahabbalā._  


(34.)

2396. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2397. Itthaṃ sudaṃ āyasmā kadambapupphiyo thero imā gāthāyo abhāsitthāti.

---

2398. Kadambapupphiyattherassāpadānaṃ chaṭṭhaṃ.



[Go to previous page (16.5 Mandāravapupphapūjakattheraapadāna)](/tipitaka/20Ap1/16/16.5.md) / [Go to parent page (16 Bandhujīvakavagga)](/tipitaka/20Ap1/16.md) / [Go to next page (16.7 Tiṇasūlakattheraapadāna)](/tipitaka/20Ap1/16/16.7.md)


