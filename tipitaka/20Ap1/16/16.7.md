
[Home](/) / [20Ap1 Therāpadānapāḷi](../../20Ap1.md) / [16 Bandhujīvakavagga](../16.md)

# 𑁧𑁬𑁇𑁭 𑀢𑀺𑀡𑀲𑀽𑀮𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀩𑀦𑁆𑀥𑀼𑀚𑀻𑀯𑀓𑀯𑀕𑁆𑀕

### 𑀢𑀺𑀡𑀲𑀽𑀮𑀓𑀢𑁆𑀣𑁂𑀭𑀅𑀧𑀤𑀸𑀦

(35.)

2399\. _“𑀳𑀺𑀫𑀯𑀦𑁆𑀢𑀲𑁆𑀲𑀸𑀯𑀺𑀤𑀽𑀭𑁂,_  
_𑀪𑀽𑀢𑀕𑀡𑁄 𑀦𑀸𑀫 𑀧𑀩𑁆𑀩𑀢𑁄;_  
_𑀯𑀲𑀢𑁂𑀓𑁄 𑀚𑀺𑀦𑁄 𑀢𑀢𑁆𑀣,_  
_𑀲𑀬𑀫𑁆𑀪𑀽 𑀮𑁄𑀓𑀦𑀺𑀲𑁆𑀲𑀝𑁄𑁇_  


(36.)

2400\. _𑀢𑀺𑀡𑀲𑀽𑀮𑀁 𑀕𑀳𑁂𑀢𑁆𑀯𑀸𑀦,_  
_𑀩𑀼𑀤𑁆𑀥𑀲𑁆𑀲 𑀅𑀪𑀺𑀭𑁄𑀧𑀬𑀺𑀁;_  
_𑀏𑀓𑀽𑀦𑀲𑀢𑀲𑀳𑀲𑁆𑀲𑀁,_  
_𑀓𑀧𑁆𑀧𑀁 𑀦 𑀯𑀺𑀦𑀺𑀧𑀸𑀢𑀺𑀓𑁄𑁇_  


(37.)

2401\. _𑀇𑀢𑁄 𑀏𑀓𑀸𑀤𑀲𑁂 𑀓𑀧𑁆𑀧𑁂,_  
_𑀏𑀓𑁄𑀲𑀺𑀁 𑀥𑀭𑀡𑀻𑀭𑀼𑀳𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(38.)

2402\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2403\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀺𑀡𑀲𑀽𑀮𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2404\. 𑀢𑀺𑀡𑀲𑀽𑀮𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀲𑀢𑁆𑀢𑀫𑀁𑁇



[Go to previous page (16.6 Kadambapupphiyattheraapadāna)](16.6.md) / [Go to parent page (16 Bandhujīvakavagga)](../16.md) / [Go to next page (16.8 Nāgapupphiyattheraapadāna)](16.8.md)


