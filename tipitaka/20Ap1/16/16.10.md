
[Home](/) / [20Ap1 Therāpadānapāḷi](../../20Ap1.md) / [16 Bandhujīvakavagga](../16.md)

# 𑁧𑁬𑁇𑁧𑁦 𑀓𑀼𑀫𑀼𑀤𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀩𑀦𑁆𑀥𑀼𑀚𑀻𑀯𑀓𑀯𑀕𑁆𑀕

* 𑀓𑀼𑀫𑀼𑀤𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(51.)

2421\. _“𑀳𑀺𑀫𑀯𑀦𑁆𑀢𑀲𑁆𑀲𑀸𑀯𑀺𑀤𑀽𑀭𑁂,_  
_𑀫𑀳𑀸𑀚𑀸𑀢𑀲𑁆𑀲𑀭𑁄 𑀅𑀳𑀼;_  
_𑀧𑀤𑀼𑀫𑀼𑀧𑁆𑀧𑀮𑀲𑀜𑁆𑀙𑀦𑁆𑀦𑁄,_  
_𑀧𑀼𑀡𑁆𑀟𑀭𑀻𑀓𑀲𑀫𑁄𑀢𑁆𑀣𑀝𑁄𑁇_  


(52.)

2422\. _𑀓𑀼𑀓𑀼𑀢𑁆𑀣𑁄 𑀦𑀸𑀫 𑀦𑀸𑀫𑁂𑀦,_  
_𑀢𑀢𑁆𑀣𑀸𑀲𑀺𑀁 𑀲𑀓𑀼𑀡𑁄 𑀢𑀤𑀸;_  
_𑀲𑀻𑀮𑀯𑀸 𑀩𑀼𑀤𑁆𑀥𑀺𑀲𑀫𑁆𑀧𑀦𑁆𑀦𑁄,_  
_𑀧𑀼𑀜𑁆𑀜𑀸𑀧𑀼𑀜𑁆𑀜𑁂𑀲𑀼 𑀓𑁄𑀯𑀺𑀤𑁄𑁇_  


(53.)

2423\. _𑀧𑀤𑀼𑀫𑀼𑀢𑁆𑀢𑀭𑁄 𑀮𑁄𑀓𑀯𑀺𑀤𑀽,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄;_  
_𑀚𑀸𑀢𑀲𑁆𑀲𑀭𑀲𑁆𑀲𑀸𑀯𑀺𑀤𑀽𑀭𑁂,_  
_𑀲𑀜𑁆𑀘𑀭𑀺𑀢𑁆𑀣 𑀫𑀳𑀸𑀫𑀼𑀦𑀺𑁇_  


(54.)

2424\. _𑀚𑀮𑀚𑀁 𑀓𑀼𑀫𑀼𑀤𑀁 𑀙𑁂𑀢𑁆𑀯𑀸,_  
_𑀉𑀧𑀦𑁂𑀲𑀺𑀁 𑀫𑀳𑁂𑀲𑀺𑀦𑁄;_  
_𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀧𑀝𑀺𑀕𑁆𑀕𑀳𑀺 𑀫𑀳𑀸𑀫𑀼𑀦𑀺𑁇_  


(55.)

2425\. _𑀢𑀜𑁆𑀘 𑀤𑀸𑀦𑀁 𑀤𑀤𑀺𑀢𑁆𑀯𑀸𑀦,_  
_𑀲𑀼𑀓𑁆𑀓𑀫𑀽𑀮𑁂𑀦 𑀘𑁄𑀤𑀺𑀢𑁄;_  
_𑀓𑀧𑁆𑀧𑀸𑀦𑀁 𑀲𑀢𑀲𑀳𑀲𑁆𑀲𑀁,_  
_𑀤𑀼𑀕𑁆𑀕𑀢𑀺𑀁 𑀦𑀼𑀧𑀧𑀚𑁆𑀚𑀳𑀁𑁇_  


(56.)

2426\. _𑀲𑁄𑀍𑀅𑀲𑁂𑀢𑁄 𑀓𑀧𑁆𑀧𑀲𑀢𑁂,_  
_𑀆𑀲𑀼𑀁 𑀯𑀭𑀼𑀡𑀦𑀸𑀫𑀓𑀸;_  
_𑀅𑀝𑁆𑀞 𑀏𑀢𑁂 𑀚𑀦𑀸𑀥𑀺𑀧𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(57.)

2427\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁨𑁦𑁪𑁪)_  


2428\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀓𑀼𑀫𑀼𑀤𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2429\. 𑀓𑀼𑀫𑀼𑀤𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

2430\. 𑀩𑀦𑁆𑀥𑀼𑀚𑀻𑀯𑀓𑀯𑀕𑁆𑀕𑁄 𑀲𑁄𑀍𑀅𑀲𑀫𑁄𑁇



---

2431\. 𑀢𑀲𑁆𑀲𑀼𑀤𑁆𑀤𑀸𑀦𑀁



2432\. _𑀩𑀦𑁆𑀥𑀼𑀚𑀻𑀯𑁄 𑀢𑀫𑁆𑀩𑀧𑀼𑀧𑁆𑀨𑀻,_  
_𑀯𑀻𑀣𑀺𑀓𑀓𑁆𑀓𑀸𑀭𑀼𑀧𑀼𑀧𑁆𑀨𑀺𑀬𑁄;_  
_𑀫𑀦𑁆𑀤𑀸𑀭𑀯𑁄 𑀓𑀤𑀫𑁆𑀩𑀻 𑀘,_  
_𑀲𑀽𑀮𑀓𑁄 𑀦𑀸𑀕𑀧𑀼𑀧𑁆𑀨𑀺𑀬𑁄;_  
_𑀧𑀼𑀦𑁆𑀦𑀸𑀕𑁄 𑀓𑁄𑀫𑀼𑀤𑀻 𑀕𑀸𑀣𑀸,_  
_𑀙𑀧𑁆𑀧𑀜𑁆𑀜𑀸𑀲 𑀧𑀓𑀺𑀢𑁆𑀢𑀺𑀢𑀸𑀢𑀺𑁇_  


[Go to previous page (16.9 Punnāgapupphiyattheraapadāna)](16.9.md) / [Go to parent page (16 Bandhujīvakavagga)](../16.md) / [Go to next page (17 Supāricariyavagga)](../17.md)


