
[Home](/) / [20Ap1 Therāpadānapāḷi](...md) / [16 Bandhujīvakavagga](../20Ap1/16.md)

# 𑁧𑁬𑁇𑁨 𑀢𑀫𑁆𑀩𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀩𑀦𑁆𑀥𑀼𑀚𑀻𑀯𑀓𑀯𑀕𑁆𑀕

* 𑀢𑀫𑁆𑀩𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(7.)

2361\. _“𑀧𑀭𑀓𑀫𑁆𑀫𑀸𑀬𑀦𑁂 𑀬𑀼𑀢𑁆𑀢𑁄,_  
_𑀅𑀧𑀭𑀸𑀥𑀁 𑀅𑀓𑀸𑀲𑀳𑀁;_  
_𑀯𑀦𑀦𑁆𑀢𑀁 𑀅𑀪𑀺𑀥𑀸𑀯𑀺𑀲𑁆𑀲𑀁,_  
_𑀪𑀬𑀯𑁂𑀭𑀲𑀫𑀧𑁆𑀧𑀺𑀢𑁄𑁇_  


(8.)

2362\. _𑀧𑀼𑀧𑁆𑀨𑀺𑀢𑀁 𑀧𑀸𑀤𑀧𑀁 𑀤𑀺𑀲𑁆𑀯𑀸,_  
_𑀧𑀺𑀡𑁆𑀟𑀺𑀩𑀦𑁆𑀥𑀁 𑀲𑀼𑀦𑀺𑀫𑁆𑀫𑀺𑀢𑀁;_  
_𑀢𑀫𑁆𑀩𑀧𑀼𑀧𑁆𑀨𑀁 𑀕𑀳𑁂𑀢𑁆𑀯𑀸𑀦,_  
_𑀩𑁄𑀥𑀺𑀬𑀁 𑀑𑀓𑀺𑀭𑀺𑀁 𑀅𑀳𑀁𑁇_  


(9.)

2363\. _𑀲𑀫𑁆𑀫𑀚𑁆𑀚𑀺𑀢𑁆𑀯𑀸𑀦 𑀢𑀁 𑀩𑁄𑀥𑀺𑀁,_  
_𑀧𑀸𑀝𑀮𑀺𑀁 𑀧𑀸𑀤𑀧𑀼𑀢𑁆𑀢𑀫𑀁;_  
_𑀧𑀮𑁆𑀮𑀗𑁆𑀓𑀁 𑀆𑀪𑀼𑀚𑀺𑀢𑁆𑀯𑀸𑀦,_  
_𑀩𑁄𑀥𑀺𑀫𑀽𑀮𑁂 𑀉𑀧𑀸𑀯𑀺𑀲𑀺𑀁𑁇_  


(10.)

2364\. _𑀕𑀢𑀫𑀕𑁆𑀕𑀁 𑀕𑀯𑁂𑀲𑀦𑁆𑀢𑀸,_  
_𑀆𑀕𑀘𑁆𑀙𑀼𑀁 𑀫𑀫 𑀲𑀦𑁆𑀢𑀺𑀓𑀁;_  
_𑀢𑁂 𑀘 𑀤𑀺𑀲𑁆𑀯𑀸𑀦𑀳𑀁 𑀢𑀢𑁆𑀣,_  
_𑀆𑀯𑀚𑁆𑀚𑀺𑀁 𑀩𑁄𑀥𑀺𑀫𑀼𑀢𑁆𑀢𑀫𑀁𑁇_  


(11.)

2365\. _𑀯𑀦𑁆𑀤𑀺𑀢𑁆𑀯𑀸𑀦 𑀅𑀳𑀁 𑀩𑁄𑀥𑀺𑀁,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸;_  
_𑀅𑀦𑁂𑀓𑀢𑀸𑀮𑁂 𑀧𑀧𑀢𑀺𑀁,_  
_𑀕𑀺𑀭𑀺𑀤𑀼𑀕𑁆𑀕𑁂 𑀪𑀬𑀸𑀦𑀓𑁂𑁇_  


(12.)

2366\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑁄𑀥𑀺𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(13.)

2367\. _𑀇𑀢𑁄 𑀘 𑀢𑀢𑀺𑀬𑁂 𑀓𑀧𑁆𑀧𑁂,_  
_𑀭𑀸𑀚𑀸 𑀲𑀼𑀲𑀜𑁆𑀜𑀢𑁄 𑀅𑀳𑀁;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(14.)

2368\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2369\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀫𑁆𑀩𑀧𑀼𑀧𑁆𑀨𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2370\. 𑀢𑀫𑁆𑀩𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (16.1 Bandhujīvakattheraapadāna)](16.1.md) / [Go to parent page (16 Bandhujīvakavagga)](../20Ap1/16.md) / [Go to next page (16.3 Vīthisammajjakattheraapadāna)](16.3.md)


