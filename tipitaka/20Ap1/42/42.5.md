
[Home](/) / [20Ap1 Therāpadānapāḷi](../../20Ap1.md) / [42 Bhaddālivagga](../42.md)

# 42.5 Nāgapallavattheraapadāna

* Bhaddālivagga

* Nāgapallavattheraapadāna

(118.)

5375\. _“Nagare bandhumatiyā,_  
_rājuyyāne vasāmahaṃ;_  
_Mama assamasāmantā,_  
_nisīdi lokanāyako._  


(119.)

5376\. _Nāgapallavamādāya,_  
_buddhassa abhiropayiṃ;_  
_Pasannacitto sumano,_  
_sugataṃ abhivādayiṃ._  


(120.)

5377\. _Ekanavutito kappe,_  
_yaṃ pallavamapūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(121.)

5378\. _Kilesā jhāpitā mayhaṃ,_  
_…pe…_  
_viharāmi anāsavo._  


(122.)

5379\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(123.)

5380\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


5381\. Itthaṃ sudaṃ āyasmā nāgapallavo thero imā gāthāyo abhāsitthāti.

---

5382\. Nāgapallavattherassāpadānaṃ pañcamaṃ.



[Go to previous page (42.4 Madhumaṃsadāyakattheraapadāna)](42.4.md) / [Go to parent page (42 Bhaddālivagga)](../42.md) / [Go to next page (42.6 Ekadīpiyattheraapadāna)](42.6.md)


