
[Home](/) / [20Ap1 Therāpadānapāḷi](../../20Ap1.md) / [42 Bhaddālivagga](../42.md)

# 𑁪𑁨𑁇𑁨 𑀏𑀓𑀙𑀢𑁆𑀢𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀪𑀤𑁆𑀤𑀸𑀮𑀺𑀯𑀕𑁆𑀕

* 𑀏𑀓𑀙𑀢𑁆𑀢𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(32.)

5282\. _“𑀘𑀦𑁆𑀤𑀪𑀸𑀕𑀸𑀦𑀤𑀻𑀢𑀻𑀭𑁂,_  
_𑀅𑀲𑁆𑀲𑀫𑁄 𑀲𑀼𑀓𑀢𑁄 𑀫𑀫;_  
_𑀲𑀼𑀲𑀼𑀤𑁆𑀥𑀧𑀼𑀮𑀺𑀦𑀸𑀓𑀺𑀡𑁆𑀡𑁄,_  
_𑀧𑀦𑁆𑀦𑀲𑀸𑀮𑀸 𑀲𑀼𑀫𑀸𑀧𑀺𑀢𑀸𑁇_  


(33.)

5283\. _𑀉𑀢𑁆𑀢𑀸𑀦𑀓𑀽𑀮𑀸 𑀦𑀤𑀺𑀓𑀸,_  
_𑀲𑀼𑀧𑀢𑀺𑀢𑁆𑀣𑀸 𑀫𑀦𑁄𑀭𑀫𑀸;_  
_𑀫𑀘𑁆𑀙𑀓𑀘𑁆𑀙𑀧𑀲𑀫𑁆𑀧𑀦𑁆𑀦𑀸,_  
_𑀲𑀼𑀲𑀼𑀫𑀸𑀭𑀦𑀺𑀲𑁂𑀯𑀺𑀢𑀸𑁇_  


(34.)

5284\. _𑀅𑀘𑁆𑀙𑀸 𑀤𑀻𑀧𑀻 𑀘 𑀫𑀬𑀽𑀭𑀸,_  
_𑀓𑀭𑀯𑀻𑀓𑀸 𑀘 𑀲𑀸𑀍𑀇𑀓𑀸;_  
_𑀓𑀽𑀚𑀦𑁆𑀢𑀺 𑀲𑀩𑁆𑀩𑀤𑀸 𑀏𑀢𑁂,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(35.)

5285\. _𑀓𑁄𑀓𑀺𑀮𑀸 𑀫𑀜𑁆𑀚𑀼𑀪𑀸𑀡𑀻 𑀘,_  
_𑀳𑀁𑀲𑀸 𑀘 𑀫𑀥𑀼𑀭𑀲𑁆𑀲𑀭𑀸;_  
_𑀅𑀪𑀺𑀓𑀽𑀚𑀦𑁆𑀢𑀺 𑀢𑁂 𑀢𑀢𑁆𑀣,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(36.)

5286\. _𑀲𑀻𑀳𑀸 𑀩𑁆𑀬𑀕𑁆𑀖𑀸 𑀯𑀭𑀸𑀳𑀸 𑀘,_  
_𑀅𑀘𑁆𑀙 𑀓𑁄𑀓𑀢𑀭𑀘𑁆𑀙𑀓𑀸;_  
_𑀕𑀺𑀭𑀺𑀤𑀼𑀕𑁆𑀕𑀫𑁆𑀳𑀺 𑀦𑀸𑀤𑁂𑀦𑁆𑀢𑀺,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(37.)

5287\. _𑀏𑀡𑀻𑀫𑀺𑀕𑀸 𑀘 𑀲𑀭𑀪𑀸,_  
_𑀪𑁂𑀭𑀡𑁆𑀟𑀸 𑀲𑀽𑀓𑀭𑀸 𑀩𑀳𑀽;_  
_𑀕𑀺𑀭𑀺𑀤𑀼𑀕𑁆𑀕𑀫𑁆𑀳𑀺 𑀦𑀸𑀤𑁂𑀦𑁆𑀢𑀺,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(38.)

5288\. _𑀉𑀤𑁆𑀤𑀸𑀮𑀓𑀸 𑀘𑀫𑁆𑀧𑀓𑀸 𑀘,_  
_𑀧𑀸𑀝𑀮𑀻 𑀲𑀺𑀦𑁆𑀤𑀼𑀯𑀸𑀭𑀓𑀸;_  
_𑀅𑀢𑀺𑀫𑀼𑀢𑁆𑀢𑀸 𑀅𑀲𑁄𑀓𑀸 𑀘,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(39.)

5289\. _𑀅𑀗𑁆𑀓𑁄𑀮𑀸 𑀬𑀽𑀣𑀺𑀓𑀸 𑀘𑁂𑀯,_  
_𑀲𑀢𑁆𑀢𑀮𑀻 𑀩𑀺𑀫𑁆𑀩𑀺𑀚𑀸𑀮𑀺𑀓𑀸;_  
_𑀓𑀡𑀺𑀓𑀸𑀭𑀸 𑀘 𑀧𑀼𑀧𑁆𑀨𑀦𑁆𑀢𑀺,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(40.)

5290\. _𑀦𑀸𑀕𑀸 𑀲𑀸𑀮𑀸 𑀘 𑀲𑀍𑀅𑀮𑀸,_  
_𑀧𑀼𑀡𑁆𑀟𑀭𑀻𑀓𑁂𑀢𑁆𑀣 𑀧𑀼𑀧𑁆𑀨𑀺𑀢𑀸;_  
_𑀤𑀺𑀩𑁆𑀩𑀕𑀦𑁆𑀥𑀁 𑀲𑀫𑁆𑀧𑀯𑀦𑁆𑀢𑀸,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(41.)

5291\. _𑀅𑀚𑁆𑀚𑀼𑀦𑀸 𑀅𑀲𑀦𑀸 𑀘𑁂𑀢𑁆𑀣,_  
_𑀫𑀳𑀸𑀦𑀸𑀫𑀸 𑀘 𑀧𑀼𑀧𑁆𑀨𑀺𑀢𑀸;_  
_𑀲𑀸𑀮𑀸 𑀘 𑀓𑀗𑁆𑀕𑀼𑀧𑀼𑀧𑁆𑀨𑀸 𑀘,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(42.)

5292\. _𑀅𑀫𑁆𑀩𑀸 𑀚𑀫𑁆𑀩𑀽 𑀘 𑀢𑀺𑀮𑀓𑀸,_  
_𑀦𑀺𑀫𑁆𑀩𑀸 𑀘 𑀲𑀸𑀮𑀓𑀮𑁆𑀬𑀸𑀡𑀻;_  
_𑀤𑀺𑀩𑁆𑀩𑀕𑀦𑁆𑀥𑀁 𑀲𑀫𑁆𑀧𑀯𑀦𑁆𑀢𑀸,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(43.)

5293\. _𑀅𑀲𑁄𑀓𑀸 𑀘 𑀓𑀧𑀺𑀝𑁆𑀞𑀸 𑀘,_  
_𑀕𑀺𑀭𑀺𑀫𑀸𑀮𑁂𑀢𑁆𑀣 𑀧𑀼𑀧𑁆𑀨𑀺𑀢𑀸;_  
_𑀤𑀺𑀩𑁆𑀩𑀕𑀦𑁆𑀥𑀁 𑀲𑀫𑁆𑀧𑀯𑀦𑁆𑀢𑀸,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(44.)

5294\. _𑀓𑀤𑀫𑁆𑀩𑀸 𑀓𑀤𑀮𑀻 𑀘𑁂𑀯,_  
_𑀇𑀲𑀺𑀫𑀼𑀕𑁆𑀕𑀸 𑀘 𑀭𑁄𑀧𑀺𑀢𑀸;_  
_𑀥𑀼𑀯𑀁 𑀨𑀮𑀸𑀦𑀺 𑀥𑀸𑀭𑁂𑀦𑁆𑀢𑀺,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(45.)

5295\. _𑀳𑀭𑀻𑀢𑀓𑀸 𑀆𑀫𑀮𑀓𑀸,_  
_𑀅𑀫𑁆𑀩𑀚𑀫𑁆𑀩𑀼𑀯𑀺𑀪𑀻𑀢𑀓𑀸;_  
_𑀓𑁄𑀮𑀸 𑀪𑀮𑁆𑀮𑀸𑀢𑀓𑀸 𑀩𑀺𑀮𑁆𑀮𑀸,_  
_𑀨𑀮𑀺𑀦𑁄 𑀫𑀫 𑀅𑀲𑁆𑀲𑀫𑁂𑁇_  


(46.)

5296\. _𑀅𑀯𑀺𑀤𑀽𑀭𑁂 𑀧𑁄𑀓𑁆𑀔𑀭𑀡𑀻,_  
_𑀲𑀼𑀧𑀢𑀺𑀢𑁆𑀣𑀸 𑀫𑀦𑁄𑀭𑀫𑀸;_  
_𑀫𑀦𑁆𑀤𑀸𑀮𑀓𑁂𑀳𑀺 𑀲𑀜𑁆𑀙𑀦𑁆𑀦𑀸,_  
_𑀧𑀤𑀼𑀫𑀼𑀧𑁆𑀧𑀮𑀓𑁂𑀳𑀺 𑀘𑁇_  


(47.)

5297\. _𑀕𑀩𑁆𑀪𑀁 𑀕𑀡𑁆𑀳𑀦𑁆𑀢𑀺 𑀧𑀤𑀼𑀫𑀸,_  
_𑀅𑀜𑁆𑀜𑁂 𑀧𑀼𑀧𑁆𑀨𑀦𑁆𑀢𑀺 𑀓𑁂𑀲𑀭𑀻;_  
_𑀑𑀧𑀢𑁆𑀢𑀓𑀡𑁆𑀡𑀺𑀓𑀸 𑀘𑁂𑀯,_  
_𑀧𑀼𑀧𑁆𑀨𑀦𑁆𑀢𑀺 𑀫𑀫 𑀅𑀲𑁆𑀲𑀫𑁂𑁇_  


(48.)

5298\. _𑀧𑀸𑀞𑀻𑀦𑀸 𑀧𑀸𑀯𑀼𑀲𑀸 𑀫𑀘𑁆𑀙𑀸,_  
_𑀩𑀮𑀚𑀸 𑀫𑀼𑀜𑁆𑀚𑀭𑁄𑀳𑀺𑀢𑀸;_  
_𑀅𑀘𑁆𑀙𑁄𑀤𑀓𑀫𑁆𑀳𑀺 𑀯𑀺𑀘𑀭𑀁,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(49.)

5299\. _𑀦𑀬𑀺𑀢𑀸 𑀅𑀫𑁆𑀩𑀕𑀦𑁆𑀥𑀻 𑀘,_  
_𑀅𑀦𑀼𑀓𑀽𑀮𑁂 𑀘 𑀓𑁂𑀢𑀓𑀸;_  
_𑀤𑀺𑀩𑁆𑀩𑀕𑀦𑁆𑀥𑀁 𑀲𑀫𑁆𑀧𑀯𑀦𑁆𑀢𑀸,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(50.)

5300\. _𑀫𑀥𑀼 𑀪𑀺𑀲𑀫𑁆𑀳𑀸 𑀲𑀯𑀢𑀺,_  
_𑀔𑀻𑀭𑀲𑀧𑁆𑀧𑀺 𑀫𑀼𑀍𑀆𑀮𑀺𑀪𑀺;_  
_𑀤𑀺𑀩𑁆𑀩𑀕𑀦𑁆𑀥𑀁 𑀲𑀫𑁆𑀧𑀯𑀦𑁆𑀢𑀸,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(51.)

5301\. _𑀧𑀼𑀮𑀺𑀦𑀸 𑀲𑁄𑀪𑀦𑀸 𑀢𑀢𑁆𑀣,_  
_𑀆𑀓𑀺𑀡𑁆𑀡𑀸 𑀚𑀮𑀲𑁂𑀯𑀺𑀢𑀸;_  
_𑀑𑀧𑀼𑀧𑁆𑀨𑀸 𑀧𑀼𑀧𑁆𑀨𑀺𑀢𑀸 𑀲𑁂𑀦𑁆𑀢𑀺,_  
_𑀲𑁄𑀪𑀬𑀦𑁆𑀢𑀸 𑀫𑀫𑀲𑁆𑀲𑀫𑀁𑁇_  


(52.)

5302\. _𑀚𑀝𑀸𑀪𑀸𑀭𑁂𑀦 𑀪𑀭𑀺𑀢𑀸,_  
_𑀅𑀚𑀺𑀦𑀼𑀢𑁆𑀢𑀭𑀯𑀸𑀲𑀦𑀸;_  
_𑀯𑀸𑀓𑀘𑀻𑀭𑀥𑀭𑀸 𑀲𑀩𑁆𑀩𑁂,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(53.)

5303\. _𑀬𑀼𑀕𑀫𑀢𑁆𑀢𑀫𑀧𑁂𑀓𑁆𑀔𑀦𑁆𑀢𑀸,_  
_𑀦𑀺𑀧𑀓𑀸 𑀲𑀦𑁆𑀢𑀯𑀼𑀢𑁆𑀢𑀺𑀦𑁄;_  
_𑀓𑀸𑀫𑀪𑁄𑀕𑁂 𑀅𑀦𑀧𑁂𑀓𑁆𑀔𑀸,_  
_𑀯𑀲𑀦𑁆𑀢𑀺 𑀫𑀫 𑀅𑀲𑁆𑀲𑀫𑁂𑁇_  


(54.)

5304\. _𑀧𑀭𑀽𑀍𑀳𑀓𑀘𑁆𑀙𑀦𑀔𑀮𑁄𑀫𑀸,_  
_𑀧𑀗𑁆𑀓𑀤𑀦𑁆𑀢𑀸 𑀭𑀚𑀲𑁆𑀲𑀺𑀭𑀸;_  
_𑀭𑀚𑁄𑀚𑀮𑁆𑀮𑀥𑀭𑀸 𑀲𑀩𑁆𑀩𑁂,_  
_𑀯𑀲𑀦𑁆𑀢𑀺 𑀫𑀫 𑀅𑀲𑁆𑀲𑀫𑁂𑁇_  


(55.)

5305\. _𑀅𑀪𑀺𑀜𑁆𑀜𑀸𑀧𑀸𑀭𑀫𑀺𑀧𑁆𑀧𑀢𑁆𑀢𑀸,_  
_𑀅𑀦𑁆𑀢𑀮𑀺𑀓𑁆𑀔𑀘𑀭𑀸 𑀘 𑀢𑁂;_  
_𑀉𑀕𑁆𑀕𑀘𑁆𑀙𑀦𑁆𑀢𑀸 𑀦𑀪𑀁 𑀏𑀢𑁂,_  
_𑀲𑁄𑀪𑀬𑀦𑁆𑀢𑀺 𑀫𑀫𑀲𑁆𑀲𑀫𑀁𑁇_  


(56.)

5306\. _𑀢𑁂𑀳𑀺 𑀲𑀺𑀲𑁆𑀲𑁂𑀳𑀺 𑀧𑀭𑀺𑀯𑀼𑀢𑁄,_  
_𑀯𑀲𑀸𑀫𑀺 𑀯𑀺𑀧𑀺𑀦𑁂 𑀢𑀤𑀸;_  
_𑀭𑀢𑁆𑀢𑀺𑀦𑁆𑀤𑀺𑀯𑀁 𑀦 𑀚𑀸𑀦𑀸𑀫𑀺,_  
_𑀲𑀤𑀸 𑀛𑀸𑀦𑀲𑀫𑀧𑁆𑀧𑀺𑀢𑁄𑁇_  


(57.)

5307\. _𑀪𑀕𑀯𑀸 𑀢𑀫𑁆𑀳𑀺 𑀲𑀫𑀬𑁂,_  
_𑀅𑀢𑁆𑀣𑀤𑀲𑁆𑀲𑀻 𑀫𑀳𑀸𑀫𑀼𑀦𑀺;_  
_𑀢𑀫𑀦𑁆𑀥𑀓𑀸𑀭𑀁 𑀦𑀸𑀲𑁂𑀦𑁆𑀢𑁄,_  
_𑀉𑀧𑁆𑀧𑀚𑁆𑀚𑀺 𑀮𑁄𑀓𑀦𑀸𑀬𑀓𑁄𑁇_  


(58.)

5308\. _𑀅𑀣 𑀅𑀜𑁆𑀜𑀢𑀭𑁄 𑀲𑀺𑀲𑁆𑀲𑁄,_  
_𑀆𑀕𑀘𑁆𑀙𑀺 𑀫𑀫 𑀲𑀦𑁆𑀢𑀺𑀓𑀁;_  
_𑀫𑀦𑁆𑀢𑁂 𑀅𑀚𑁆𑀛𑁂𑀢𑀼𑀓𑀸𑀫𑁄 𑀲𑁄,_  
_𑀙𑀍𑀅𑀗𑁆𑀕𑀁 𑀦𑀸𑀫 𑀮𑀓𑁆𑀔𑀡𑀁𑁇_  


(59.)

5309\. _𑀩𑀼𑀤𑁆𑀥𑁄 𑀮𑁄𑀓𑁂 𑀲𑀫𑀼𑀧𑁆𑀧𑀦𑁆𑀦𑁄,_  
_𑀅𑀢𑁆𑀣𑀤𑀲𑁆𑀲𑀻 𑀫𑀳𑀸𑀫𑀼𑀦𑀺;_  
_𑀘𑀢𑀼𑀲𑀘𑁆𑀘𑀁 𑀧𑀓𑀸𑀲𑁂𑀦𑁆𑀢𑁄,_  
_𑀤𑁂𑀲𑁂𑀢𑀺 𑀅𑀫𑀢𑀁 𑀧𑀤𑀁𑁇_  


(60.)

5310\. _𑀢𑀼𑀝𑁆𑀞𑀳𑀝𑁆𑀞𑁄 𑀧𑀫𑀼𑀤𑀺𑀢𑁄,_  
_𑀥𑀫𑁆𑀫𑀦𑁆𑀢𑀭𑀕𑀢𑀸𑀲𑀬𑁄;_  
_𑀅𑀲𑁆𑀲𑀫𑀸 𑀅𑀪𑀺𑀦𑀺𑀓𑁆𑀔𑀫𑁆𑀫,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


(61.)

5311\. _‘𑀩𑀼𑀤𑁆𑀥𑁄 𑀮𑁄𑀓𑁂 𑀲𑀫𑀼𑀧𑁆𑀧𑀦𑁆𑀦𑁄,_  
_𑀤𑁆𑀯𑀢𑁆𑀢𑀺𑀁𑀲𑀯𑀭𑀮𑀓𑁆𑀔𑀡𑁄;_  
_𑀏𑀣 𑀲𑀩𑁆𑀩𑁂 𑀕𑀫𑀺𑀲𑁆𑀲𑀸𑀫,_  
_𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑀦𑁆𑀢𑀺𑀓𑀁’𑁇_  


(62.)

5312\. _𑀑𑀯𑀸𑀤𑀧𑀝𑀺𑀓𑀭𑀸 𑀢𑁂,_  
_𑀲𑀥𑀫𑁆𑀫𑁂 𑀧𑀸𑀭𑀫𑀺𑀁 𑀕𑀢𑀸;_  
_𑀲𑀸𑀥𑀽𑀢𑀺 𑀲𑀫𑁆𑀧𑀝𑀺𑀘𑁆𑀙𑀺𑀁𑀲𑀼,_  
_𑀉𑀢𑁆𑀢𑀫𑀢𑁆𑀣𑀕𑀯𑁂𑀲𑀓𑀸𑁇_  


(63.)

5313\. _𑀚𑀝𑀸𑀪𑀸𑀭𑀪𑀭𑀺𑀢𑀸 𑀢𑁂,_  
_𑀅𑀚𑀺𑀦𑀼𑀢𑁆𑀢𑀭𑀯𑀸𑀲𑀦𑀸;_  
_𑀉𑀢𑁆𑀢𑀫𑀢𑁆𑀣𑀁 𑀕𑀯𑁂𑀲𑀦𑁆𑀢𑀸,_  
_𑀦𑀺𑀓𑁆𑀔𑀫𑀺𑀁𑀲𑀼 𑀯𑀦𑀸 𑀢𑀤𑀸𑁇_  


(64.)

5314\. _𑀪𑀕𑀯𑀸 𑀢𑀫𑁆𑀳𑀺 𑀲𑀫𑀬𑁂,_  
_𑀅𑀢𑁆𑀣𑀤𑀲𑁆𑀲𑀻 𑀫𑀳𑀸𑀬𑀲𑁄;_  
_𑀘𑀢𑀼𑀲𑀘𑁆𑀘𑀁 𑀧𑀓𑀸𑀲𑁂𑀦𑁆𑀢𑁄,_  
_𑀤𑁂𑀲𑁂𑀢𑀺 𑀅𑀫𑀢𑀁 𑀧𑀤𑀁𑁇_  


(65.)

5315\. _𑀲𑁂𑀢𑀘𑁆𑀙𑀢𑁆𑀢𑀁 𑀕𑀳𑁂𑀢𑁆𑀯𑀸𑀦,_  
_𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲 𑀥𑀸𑀭𑀬𑀺𑀁;_  
_𑀏𑀓𑀸𑀳𑀁 𑀥𑀸𑀭𑀬𑀺𑀢𑁆𑀯𑀸𑀦,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀅𑀯𑀦𑁆𑀤𑀳𑀁𑁇_  


(66.)

5316\. _𑀅𑀢𑁆𑀣𑀤𑀲𑁆𑀲𑀻 𑀢𑀼 𑀪𑀕𑀯𑀸,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


(67.)

5317\. _‘𑀬𑁄 𑀫𑁂 𑀙𑀢𑁆𑀢𑀁 𑀅𑀥𑀸𑀭𑁂𑀲𑀺,_  
_𑀧𑀲𑀦𑁆𑀦𑁄 𑀲𑁂𑀳𑀺 𑀧𑀸𑀡𑀺𑀪𑀺;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


(68.)

5318\. _𑀇𑀫𑀲𑁆𑀲 𑀚𑀸𑀬𑀫𑀸𑀦𑀲𑁆𑀲,_  
_𑀤𑁂𑀯𑀢𑁆𑀢𑁂 𑀅𑀣 𑀫𑀸𑀦𑀼𑀲𑁂;_  
_𑀥𑀸𑀭𑁂𑀲𑁆𑀲𑀢𑀺 𑀲𑀤𑀸 𑀙𑀢𑁆𑀢𑀁,_  
_𑀙𑀢𑁆𑀢𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(69.)

5319\. _𑀲𑀢𑁆𑀢𑀲𑀢𑁆𑀢𑀢𑀺𑀓𑀧𑁆𑀧𑀸𑀦𑀺,_  
_𑀤𑁂𑀯𑀮𑁄𑀓𑁂 𑀭𑀫𑀺𑀲𑁆𑀲𑀢𑀺;_  
_𑀲𑀳𑀲𑁆𑀲𑀓𑁆𑀔𑀢𑁆𑀢𑀼𑀁 𑀭𑀸𑀚𑀸 𑀘,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺𑁇_  


(70.)

5320\. _𑀲𑀢𑁆𑀢𑀲𑀢𑁆𑀢𑀢𑀺𑀓𑁆𑀔𑀢𑁆𑀢𑀼𑀜𑁆𑀘,_  
_𑀤𑁂𑀯𑀭𑀚𑁆𑀚𑀁 𑀓𑀭𑀺𑀲𑁆𑀲𑀢𑀺;_  
_𑀧𑀤𑁂𑀲𑀭𑀚𑁆𑀚𑀁 𑀯𑀺𑀧𑀼𑀮𑀁,_  
_𑀕𑀡𑀦𑀸𑀢𑁄 𑀅𑀲𑀗𑁆𑀔𑀺𑀬𑀁𑁇_  


(71.)

5321\. _𑀅𑀝𑁆𑀞𑀸𑀭𑀲𑁂 𑀓𑀧𑁆𑀧𑀲𑀢𑁂,_  
_𑀕𑁄𑀢𑀫𑁄 𑀲𑀓𑁆𑀬𑀧𑀼𑀗𑁆𑀕𑀯𑁄;_  
_𑀢𑀫𑀦𑁆𑀥𑀓𑀸𑀭𑀁 𑀦𑀸𑀲𑁂𑀦𑁆𑀢𑁄,_  
_𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀘𑀓𑁆𑀔𑀼𑀫𑀸𑁇_  


(72.)

5322\. _𑀢𑀲𑁆𑀲 𑀥𑀫𑁆𑀫𑁂𑀲𑀼 𑀤𑀸𑀬𑀸𑀤𑁄,_  
_𑀑𑀭𑀲𑁄 𑀥𑀫𑁆𑀫𑀦𑀺𑀫𑁆𑀫𑀺𑀢𑁄;_  
_𑀲𑀩𑁆𑀩𑀸𑀲𑀯𑁂 𑀧𑀭𑀺𑀜𑁆𑀜𑀸𑀬,_  
_𑀯𑀺𑀳𑀭𑀺𑀲𑁆𑀲𑀢𑀺𑀦𑀸𑀲𑀯𑁄’𑁇_  


(73.)

5323\. _𑀬𑀢𑁄 𑀅𑀳𑀁 𑀓𑀫𑁆𑀫𑀫𑀓𑀁,_  
_𑀙𑀢𑁆𑀢𑀁 𑀩𑀼𑀤𑁆𑀥𑀲𑁆𑀲 𑀥𑀸𑀭𑀬𑀁;_  
_𑀏𑀢𑁆𑀣𑀦𑁆𑀢𑀭𑁂 𑀦 𑀚𑀸𑀦𑀸𑀫𑀺,_  
_𑀲𑁂𑀢𑀘𑁆𑀙𑀢𑁆𑀢𑀁 𑀅𑀥𑀸𑀭𑀺𑀢𑀁𑁇_  


(74.)

5324\. _𑀇𑀤𑀁 𑀧𑀘𑁆𑀙𑀺𑀫𑀓𑀁 𑀫𑀬𑁆𑀳𑀁,_  
_𑀘𑀭𑀺𑀫𑁄 𑀯𑀢𑁆𑀢𑀢𑁂 𑀪𑀯𑁄;_  
_𑀙𑀢𑁆𑀢𑀥𑀸𑀭𑀡𑀫𑀚𑁆𑀚𑀸𑀧𑀺,_  
_𑀯𑀢𑁆𑀢𑀢𑁂 𑀦𑀺𑀘𑁆𑀘𑀓𑀸𑀮𑀺𑀓𑀁𑁇_  


(75.)

5325\. _𑀅𑀳𑁄 𑀫𑁂 𑀲𑀼𑀓𑀢𑀁 𑀓𑀫𑁆𑀫𑀁,_  
_𑀅𑀢𑁆𑀣𑀤𑀲𑁆𑀲𑀺𑀲𑁆𑀲 𑀢𑀸𑀤𑀺𑀦𑁄;_  
_𑀲𑀩𑁆𑀩𑀸𑀲𑀯𑀸 𑀧𑀭𑀺𑀓𑁆𑀔𑀻𑀡𑀸,_  
_𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄𑁇_  


(76.)

5326\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(77.)

5327\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(78.)

5328\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5329\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀏𑀓𑀙𑀢𑁆𑀢𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺;

---

5330\. 𑀏𑀓𑀙𑀢𑁆𑀢𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (42.1 Bhaddālittheraapadāna)](42.1.md) / [Go to parent page (42 Bhaddālivagga)](../42.md) / [Go to next page (42.3 Tiṇasūlakachādaniyattheraapadāna)](42.3.md)


