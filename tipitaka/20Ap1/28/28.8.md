
[Home](/) / [20Ap1 Therāpadānapāḷi](...md) / [28 Suvaṇṇabibbohanavagga](../20Ap1/28.md)

# 28.8 Āluvadāyakattheraapadāna

* Suvaṇṇabibbohanavagga

* Āluvadāyakattheraapadāna

(31.)

3267\. _“Pabbate himavantamhi,_  
_mahāsindhu sudassanā;_  
_Tatthaddasaṃ vītarāgaṃ,_  
_suppabhāsaṃ sudassanaṃ._  


(32.)

3268\. _Paramopasame yuttaṃ,_  
_disvā vimhitamānaso;_  
_Āluvaṃ tassa pādāsiṃ,_  
_pasanno sehi pāṇibhi._  


(33.)

3269\. _Ekattiṃse ito kappe,_  
_yaṃ phalamadadiṃ tadā;_  
_Duggatiṃ nābhijānāmi,_  
_āluvassa idaṃ phalaṃ._  


(34.)

3270\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3271\. Itthaṃ sudaṃ āyasmā āluvadāyako thero imā gāthāyo abhāsitthāti.

---

3272\. Āluvadāyakattherassāpadānaṃ aṭṭhamaṃ.



[Go to previous page (28.7 Citakapūjakattheraapadāna)](28.7.md) / [Go to parent page (28 Suvaṇṇabibbohanavagga)](../20Ap1/28.md) / [Go to next page (28.9 Ekapuṇḍarīkattheraapadāna)](28.9.md)


