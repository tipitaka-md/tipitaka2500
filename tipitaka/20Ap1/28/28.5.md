
[Home](/) / [20Ap1 Therāpadānapāḷi](../../20Ap1.md) / [28 Suvaṇṇabibbohanavagga](../28.md)

# 28.5 Ekañjalikattheraapadāna

* Suvaṇṇabibbohanavagga

* Ekañjalikattheraapadāna

(19.)

3249\. _“Udumbare vasantassa,_  
_niyate paṇṇasanthare;_  
_Vutthokāso mayā dinno,_  
_samaṇassa mahesino._  


(20.)

3250\. _Tissassa dvipadindassa,_  
_lokanāthassa tādino;_  
_Añjaliṃ paggahetvāna,_  
_santhariṃ pupphasantharaṃ._  


(21.)

3251\. _Dvenavute ito kappe,_  
_yaṃ kariṃ pupphasantharaṃ;_  
_Duggatiṃ nābhijānāmi,_  
_santharassa idaṃ phalaṃ._  


(22.)

3252\. _Ito cuddasakappamhi,_  
_ahosiṃ manujādhipo;_  
_Ekaañjaliko nāma,_  
_cakkavattī mahabbalo._  


(23.)

3253\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3254\. Itthaṃ sudaṃ āyasmā ekañjaliko thero imā gāthāyo abhāsitthāti.

---

3255\. Ekañjalikattherassāpadānaṃ pañcamaṃ.



[Go to previous page (28.4 Abbhañjanadāyakattheraapadāna)](28.4.md) / [Go to parent page (28 Suvaṇṇabibbohanavagga)](../28.md) / [Go to next page (28.6 Potthakadāyakattheraapadāna)](28.6.md)


