
[Home](/) / [20Ap1 Therāpadānapāḷi](/tipitaka/20Ap1.md) / [28 Suvaṇṇabibbohanavagga](/tipitaka/20Ap1/28.md)

# 28.4 Abbhañjanadāyakattheraapadāna

### Suvaṇṇabibbohanavagga

### Abbhañjanadāyakattheraapadāna

(14.)

3242. _“Koṇḍaññassa bhagavato,_  
_vītarāgassa tādino;_  
_Ākāsasamacittassa,_  
_nippapañcassa jhāyino._  


(15.)

3243. _Sabbamohātivattassa,_  
_sabbalokahitesino;_  
_Abbhañjanaṃ mayā dinnaṃ,_  
_dvipadindassa tādino._  


(16.)

3244. _Aparimeyye ito kappe,_  
_abbhañjanamadaṃ tadā;_  
_Duggatiṃ nābhijānāmi,_  
_abbhañjanassidaṃ phalaṃ._  


(17.)

3245. _Ito pannarase kappe,_  
_cirappo nāma khattiyo;_  
_Sattaratanasampanno,_  
_cakkavattī mahabbalo._  


(18.)

3246. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3247. Itthaṃ sudaṃ āyasmā abbhañjanadāyako thero imā gāthāyo abhāsitthāti.

---

3248. Abbhañjanadāyakattherassāpadānaṃ catutthaṃ.



[Go to previous page (28.3 Caṅkoṭakiyattheraapadāna)](/tipitaka/20Ap1/28/28.3.md) / [Go to parent page (28 Suvaṇṇabibbohanavagga)](/tipitaka/20Ap1/28.md) / [Go to next page (28.5 Ekañjalikattheraapadāna)](/tipitaka/20Ap1/28/28.5.md)


