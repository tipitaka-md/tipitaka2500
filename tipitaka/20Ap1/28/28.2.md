
[Home](/) / [20Ap1 Therāpadānapāḷi](...md) / [28 Suvaṇṇabibbohanavagga](../20Ap1/28.md)

# 28.2 Tilamuṭṭhidāyakattheraapadāna

* Suvaṇṇabibbohanavagga

* Tilamuṭṭhidāyakattheraapadāna

(5.)

3229\. _“Mama saṅkappamaññāya,_  
_satthā lokagganāyako;_  
_Manomayena kāyena,_  
_iddhiyā upasaṅkami._  


(6.)

3230\. _Satthāraṃ upasaṅkantaṃ,_  
_vanditvā purisuttamaṃ;_  
_Pasannacitto sumano,_  
_tilamuṭṭhimadāsahaṃ._  


(7.)

3231\. _Ekanavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_tilamuṭṭhiyidaṃ phalaṃ._  


(8.)

3232\. _Ito soḷasakappamhi,_  
_tantiso nāma khattiyo;_  
_Sattaratanasampanno,_  
_cakkavattī mahabbalo._  


(9.)

3233\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3234\. Itthaṃ sudaṃ āyasmā tilamuṭṭhidāyako thero imā gāthāyo abhāsitthāti.

---

3235\. Tilamuṭṭhidāyakattherassāpadānaṃ dutiyaṃ.



[Go to previous page (28.1 Suvaṇṇabibbohaniyattheraapadāna)](28.1.md) / [Go to parent page (28 Suvaṇṇabibbohanavagga)](../20Ap1/28.md) / [Go to next page (28.3 Caṅkoṭakiyattheraapadāna)](28.3.md)


