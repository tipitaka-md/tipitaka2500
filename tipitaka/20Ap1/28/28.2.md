---
title: 28.2 Tilamuṭṭhidāyakattheraapadāna
path: /tipitaka/20Ap1/28/28.2
ref: 267406
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 28 Suvaṇṇabibbohanavagga
    link: /tipitaka/20Ap1/28
prevL: /tipitaka/20Ap1/28/28.1
upL: /tipitaka/20Ap1/28
nextL: /tipitaka/20Ap1/28/28.3
---

# 28.2 Tilamuṭṭhidāyakattheraapadāna

### Suvaṇṇabibbohanavagga

### Tilamuṭṭhidāyakattheraapadāna

(5.)

3229. _“Mama saṅkappamaññāya,_  
_satthā lokagganāyako;_  
_Manomayena kāyena,_  
_iddhiyā upasaṅkami._  


(6.)

3230. _Satthāraṃ upasaṅkantaṃ,_  
_vanditvā purisuttamaṃ;_  
_Pasannacitto sumano,_  
_tilamuṭṭhimadāsahaṃ._  


(7.)

3231. _Ekanavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_tilamuṭṭhiyidaṃ phalaṃ._  


(8.)

3232. _Ito soḷasakappamhi,_  
_tantiso nāma khattiyo;_  
_Sattaratanasampanno,_  
_cakkavattī mahabbalo._  


(9.)

3233. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3234. Itthaṃ sudaṃ āyasmā tilamuṭṭhidāyako thero imā gāthāyo abhāsitthāti.

===

3235. Tilamuṭṭhidāyakattherassāpadānaṃ dutiyaṃ.




