
[Home](/) / [20Ap1 Therāpadānapāḷi](../../20Ap1.md) / [28 Suvaṇṇabibbohanavagga](../28.md)

# 28.10 Taraṇīyattheraapadāna

* Suvaṇṇabibbohanavagga

* Taraṇīyattheraapadāna

(38.)

3278\. _“Mahāpathamhi visame,_  
_setu kārāpito mayā;_  
_Taraṇatthāya lokassa,_  
_pasanno sehi pāṇibhi._  


(39.)

3279\. _Ekanavutito kappe,_  
_yo setu kārito mayā;_  
_Duggatiṃ nābhijānāmi,_  
_setudānassidaṃ phalaṃ._  


(40.)

3280\. _Pañcapaññāsito kappe,_  
_eko āsiṃ samogadho;_  
_Sattaratanasampanno,_  
_cakkavattī mahabbalo._  


(41.)

3281\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2618)_  


3282\. Itthaṃ sudaṃ āyasmā taraṇīyo thero imā gāthāyo abhāsitthāti.

---

3283\. Taraṇīyattherassāpadānaṃ dasamaṃ.

  
**Suvaṇṇabibbohanavaggo aṭṭhavīsatimo.**



---

3284\. Tassuddānaṃ



3285\. _Suvaṇṇaṃ tilamuṭṭhi ca,_  
_caṅkoṭabbhañjanañjalī;_  
_Potthako citamāluvā,_  
_ekapuṇḍarī setunā;_  
_Dvecattālīsa gāthāyo,_  
_gaṇitāyo vibhāvibhīti._  


---

3286\. Ekādasamaṃ bhāṇavāraṃ.



[Go to previous page (28.9 Ekapuṇḍarīkattheraapadāna)](28.9.md) / [Go to parent page (28 Suvaṇṇabibbohanavagga)](../28.md) / [Go to next page (29 Paṇṇadāyakavagga)](../29.md)


