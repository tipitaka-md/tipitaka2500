---
title: 28.9 Ekapuṇḍarīkattheraapadāna
path: /tipitaka/20Ap1/28/28.9
ref: 267413
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 28 Suvaṇṇabibbohanavagga
    link: /tipitaka/20Ap1/28
prevL: /tipitaka/20Ap1/28/28.8
upL: /tipitaka/20Ap1/28
nextL: /tipitaka/20Ap1/28/28.10
---

# 28.9 Ekapuṇḍarīkattheraapadāna

### Suvaṇṇabibbohanavagga

### Ekapuṇḍarīkattheraapadāna

(35.)

3273. _“Romaso nāma nāmena,_  
_sayambhū subbato tadā;_  
_Puṇḍarīkaṃ mayā dinnaṃ,_  
_vippasannena cetasā._  


(36.)

3274. _Catunnavutito kappe,_  
_puṇḍarīkamadaṃ tadā;_  
_Duggatiṃ nābhijānāmi,_  
_puṇḍarīkassidaṃ phalaṃ._  


(37.)

3275. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3276. Itthaṃ sudaṃ āyasmā ekapuṇḍarīko thero imā gāthāyo abhāsitthāti.

===

3277. Ekapuṇḍarīkattherassāpadānaṃ navamaṃ.




