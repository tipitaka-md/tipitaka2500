
[Home](/) / [20Ap1 Therāpadānapāḷi](/tipitaka/20Ap1.md) / [7 Sakacintaniyavagga](/tipitaka/20Ap1/7.md)

# 𑁭𑁇𑁪 𑀧𑀭𑀧𑁆𑀧𑀲𑀸𑀤𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀓𑀘𑀺𑀦𑁆𑀢𑀦𑀺𑀬𑀯𑀕𑁆𑀕

### 𑀧𑀭𑀧𑁆𑀧𑀲𑀸𑀤𑀓𑀢𑁆𑀣𑁂𑀭𑀅𑀧𑀤𑀸𑀦

(20.)

1516\. _“𑀉𑀲𑀪𑀁 𑀧𑀯𑀭𑀁 𑀯𑀻𑀭𑀁,_  
_𑀫𑀳𑁂𑀲𑀺𑀁 𑀯𑀺𑀚𑀺𑀢𑀸𑀯𑀺𑀦𑀁;_  
_𑀲𑀼𑀯𑀡𑁆𑀡𑀯𑀡𑁆𑀡𑀁 𑀲𑀫𑁆𑀩𑀼𑀤𑁆𑀥𑀁,_  
_𑀓𑁄 𑀤𑀺𑀲𑁆𑀯𑀸 𑀦𑀧𑁆𑀧𑀲𑀻𑀤𑀢𑀺𑁇_  


(21.)

1517\. _𑀳𑀺𑀫𑀯𑀸𑀯𑀸𑀧𑀭𑀺𑀫𑁂𑀬𑁆𑀬𑁄,_  
_𑀲𑀸𑀕𑀭𑁄𑀯 𑀤𑀼𑀭𑀼𑀢𑁆𑀢𑀭𑁄;_  
_𑀢𑀣𑁂𑀯 𑀛𑀸𑀦𑀁 𑀩𑀼𑀤𑁆𑀥𑀲𑁆𑀲,_  
_𑀓𑁄 𑀤𑀺𑀲𑁆𑀯𑀸 𑀦𑀧𑁆𑀧𑀲𑀻𑀤𑀢𑀺𑁇_  


(22.)

1518\. _𑀯𑀲𑀼𑀥𑀸 𑀬𑀣𑀸𑀧𑁆𑀧𑀫𑁂𑀬𑁆𑀬𑀸,_  
_𑀘𑀺𑀢𑁆𑀢𑀸 𑀯𑀦𑀯𑀝𑀁𑀲𑀓𑀸;_  
_𑀢𑀣𑁂𑀯 𑀲𑀻𑀮𑀁 𑀩𑀼𑀤𑁆𑀥𑀲𑁆𑀲,_  
_𑀓𑁄 𑀤𑀺𑀲𑁆𑀯𑀸 𑀦𑀧𑁆𑀧𑀲𑀻𑀤𑀢𑀺𑁇_  


(23.)

1519\. _𑀅𑀦𑀺𑀮𑀜𑁆𑀚𑀲𑀸𑀲𑀗𑁆𑀔𑀼𑀩𑁆𑀪𑁄,_  
_𑀬𑀣𑀸𑀓𑀸𑀲𑁄 𑀅𑀲𑀗𑁆𑀔𑀺𑀬𑁄;_  
_𑀢𑀣𑁂𑀯 𑀜𑀸𑀡𑀁 𑀩𑀼𑀤𑁆𑀥𑀲𑁆𑀲,_  
_𑀓𑁄 𑀤𑀺𑀲𑁆𑀯𑀸 𑀦𑀧𑁆𑀧𑀲𑀻𑀤𑀢𑀺𑁇_  


(24.)

1520\. _𑀇𑀫𑀸𑀳𑀺 𑀘𑀢𑀼𑀕𑀸𑀣𑀸𑀳𑀺,_  
_𑀩𑁆𑀭𑀸𑀳𑁆𑀫𑀡𑁄 𑀲𑁂𑀦𑀲𑀯𑁆𑀳𑀬𑁄;_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀣𑀯𑀺𑀢𑁆𑀯𑀸𑀦,_  
_𑀲𑀺𑀤𑁆𑀥𑀢𑁆𑀣𑀁 𑀅𑀧𑀭𑀸𑀚𑀺𑀢𑀁𑁇_  


(25.)

1521\. _𑀘𑀢𑀼𑀦𑁆𑀦𑀯𑀼𑀢𑀺𑀓𑀧𑁆𑀧𑀸𑀦𑀺,_  
_𑀤𑀼𑀕𑁆𑀕𑀢𑀺𑀁 𑀦𑀼𑀧𑀧𑀚𑁆𑀚𑀣;_  
_𑀲𑀼𑀕𑀢𑀺𑀁 𑀲𑀼𑀔𑀲𑀫𑁆𑀧𑀢𑁆𑀢𑀺𑀁,_  
_𑀅𑀦𑀼𑀪𑁄𑀲𑀺𑀫𑀦𑀧𑁆𑀧𑀓𑀁𑁇_  


(26.)

1522\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀣𑀯𑀺𑀢𑁆𑀯𑀸 𑀮𑁄𑀓𑀦𑀸𑀬𑀓𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀣𑁄𑀫𑀦𑀸𑀬 𑀇𑀤𑀁 𑀨𑀮𑀁𑁇_  


(27.)

1523\. _𑀘𑀸𑀢𑀼𑀤𑁆𑀤𑀲𑀫𑁆𑀳𑀺 𑀓𑀧𑁆𑀧𑀫𑁆𑀳𑀺,_  
_𑀘𑀢𑀼𑀭𑁄 𑀆𑀲𑀼𑀫𑀼𑀕𑁆𑀕𑀢𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(28.)

1524\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1525\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀭𑀧𑁆𑀧𑀲𑀸𑀤𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1526\. 𑀧𑀭𑀧𑁆𑀧𑀲𑀸𑀤𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (7.3 Paccāgamaniyattheraapadāna)](/tipitaka/20Ap1/7/7.3.md) / [Go to parent page (7 Sakacintaniyavagga)](/tipitaka/20Ap1/7.md) / [Go to next page (7.5 Bhisadāyakattheraapadāna)](/tipitaka/20Ap1/7/7.5.md)


