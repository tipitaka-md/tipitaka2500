
[Home](/) / [20Ap1 Therāpadānapāḷi](/tipitaka/20Ap1.md) / [7 Sakacintaniyavagga](/tipitaka/20Ap1/7.md)

# 7.9 Sumanattheraapadāna

### Sakacintaniyavagga

### Sumanattheraapadāna

(62.)

1568. _“Sumano nāma nāmena,_  
_mālākāro ahaṃ tadā;_  
_Addasaṃ virajaṃ buddhaṃ,_  
_lokāhutipaṭiggahaṃ._  


(63.)

1569. _Ubho hatthehi paggayha,_  
_sumanaṃ pupphamuttamaṃ;_  
_Buddhassa abhiropesiṃ,_  
_sikhino lokabandhuno._  


(64.)

1570. _Imāya pupphapūjāya,_  
_cetanāpaṇidhīhi ca;_  
_Duggatiṃ nābhijānāmi,_  
_buddhapūjāyidaṃ phalaṃ._  


(65.)

1571. _Ekattiṃse ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(66.)

1572. _Chabbīsatimhi kappamhi,_  
_cattārosuṃ mahāyasā;_  
_Sattaratanasampannā,_  
_rājāno cakkavattino._  


(67.)

1573. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1574. Itthaṃ sudaṃ āyasmā sumano thero imā gāthāyo abhāsitthāti.

---

1575. Sumanattherassāpadānaṃ navamaṃ.



[Go to previous page (7.8 Ambadāyakattheraapadāna)](/tipitaka/20Ap1/7/7.8.md) / [Go to parent page (7 Sakacintaniyavagga)](/tipitaka/20Ap1/7.md) / [Go to next page (7.10 Pupphacaṅkoṭiyattheraapadāna)](/tipitaka/20Ap1/7/7.10.md)


