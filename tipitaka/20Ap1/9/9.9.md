
[Home](/) / [20Ap1 Therāpadānapāḷi](../../20Ap1.md) / [9 Timiravagga](../9.md)

# 9.9 Bodhisiñcakattheraapadāna

* Timiravagga

* Bodhisiñcakattheraapadāna

(46.)

1747\. _“Vipassissa bhagavato,_  
_mahābodhimaho ahu;_  
_Pabbajjupagato santo,_  
_upagacchiṃ ahaṃ tadā._  


(47.)

1748\. _Kusumodakamādāya,_  
_bodhiyā okiriṃ ahaṃ;_  
_Mocayissati no mutto,_  
_nibbāpessati nibbuto._  


(48.)

1749\. _Ekanavutito kappe,_  
_yaṃ bodhimabhisiñcayiṃ;_  
_Duggatiṃ nābhijānāmi,_  
_bodhisiñcāyidaṃ phalaṃ._  


(49.)

1750\. _Tettiṃse vattamānamhi,_  
_kappe āsuṃ janādhipā;_  
_Udakasecanā nāma,_  
_aṭṭhete cakkavattino._  


(50.)

1751\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1752\. Itthaṃ sudaṃ āyasmā bodhisiñcako thero imā gāthāyo abhāsitthāti.

---

1753\. Bodhisiñcakattherassāpadānaṃ navamaṃ.



[Go to previous page (9.8 Saddasaññakattheraapadāna)](9.8.md) / [Go to parent page (9 Timiravagga)](../9.md) / [Go to next page (9.10 Padumapupphiyattheraapadāna)](9.10.md)


