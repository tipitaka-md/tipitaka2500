
[Home](/) / [20Ap1 Therāpadānapāḷi](/tipitaka/20Ap1.md) / [9 Timiravagga](/tipitaka/20Ap1/9.md)

# 𑁯𑁇𑁪 𑀅𑀥𑁄𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀢𑀺𑀫𑀺𑀭𑀯𑀕𑁆𑀕

### 𑀅𑀥𑁄𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(22.)

1713. _“𑀅𑀪𑀺𑀪𑀽 𑀦𑀸𑀫 𑀲𑁄 𑀪𑀺𑀓𑁆𑀔𑀼,_  
_𑀲𑀺𑀔𑀺𑀦𑁄 𑀅𑀕𑁆𑀕𑀲𑀸𑀯𑀓𑁄;_  
_𑀫𑀳𑀸𑀦𑀼𑀪𑀸𑀯𑁄 𑀢𑁂𑀯𑀺𑀚𑁆𑀚𑁄,_  
_𑀳𑀺𑀫𑀯𑀦𑁆𑀢𑀁 𑀉𑀧𑀸𑀕𑀫𑀺𑁇_  


(23.)

1714. _𑀅𑀳𑀫𑁆𑀧𑀺 𑀳𑀺𑀫𑀯𑀦𑁆𑀢𑀫𑁆𑀳𑀺,_  
_𑀭𑀫𑀡𑀻𑀬𑀲𑁆𑀲𑀫𑁂 𑀇𑀲𑀺;_  
_𑀯𑀲𑀸𑀫𑀺 𑀅𑀧𑁆𑀧𑀫𑀜𑁆𑀜𑀸𑀲𑀼,_  
_𑀇𑀤𑁆𑀥𑀻𑀲𑀼 𑀘 𑀢𑀤𑀸 𑀯𑀲𑀻𑁇_  


(24.)

1715. _𑀧𑀓𑁆𑀔𑀺𑀚𑀸𑀢𑁄 𑀯𑀺𑀬𑀸𑀓𑀸𑀲𑁂,_  
_𑀧𑀩𑁆𑀩𑀢𑀁 𑀅𑀥𑀺𑀯𑀢𑁆𑀣𑀬𑀺𑀁;_  
_𑀅𑀥𑁄𑀧𑀼𑀧𑁆𑀨𑀁 𑀕𑀳𑁂𑀢𑁆𑀯𑀸𑀦,_  
_𑀆𑀕𑀘𑁆𑀙𑀺𑀁 𑀧𑀩𑁆𑀩𑀢𑀁 𑀅𑀳𑀁𑁇_  


(25.)

1716. _𑀲𑀢𑁆𑀢 𑀧𑀼𑀧𑁆𑀨𑀸𑀦𑀺 𑀕𑀡𑁆𑀳𑀺𑀢𑁆𑀯𑀸,_  
_𑀫𑀢𑁆𑀣𑀓𑁂 𑀑𑀓𑀺𑀭𑀺𑀁 𑀅𑀳𑀁;_  
_𑀆𑀮𑁄𑀓𑀺𑀢𑁂 𑀘 𑀯𑀻𑀭𑁂𑀦,_  
_𑀧𑀓𑁆𑀓𑀸𑀫𑀺𑀁 𑀧𑀸𑀘𑀺𑀦𑀸𑀫𑀼𑀔𑁄𑁇_  


(26.)

1717. _𑀆𑀯𑀸𑀲𑀁 𑀅𑀪𑀺𑀲𑀫𑁆𑀪𑁄𑀲𑀺𑀁,_  
_𑀧𑀢𑁆𑀯𑀸𑀦 𑀅𑀲𑁆𑀲𑀫𑀁 𑀅𑀳𑀁;_  
_𑀔𑀸𑀭𑀺𑀪𑀸𑀭𑀁 𑀕𑀳𑁂𑀢𑁆𑀯𑀸𑀦,_  
_𑀧𑀸𑀬𑀸𑀲𑀺𑀁 𑀧𑀩𑁆𑀩𑀢𑀦𑁆𑀢𑀭𑀁𑁇_  


(27.)

1718. _𑀅𑀚𑀕𑀭𑁄 𑀫𑀁 𑀧𑀻𑀍𑀏𑀲𑀺,_  
_𑀖𑁄𑀭𑀭𑀽𑀧𑁄 𑀫𑀳𑀩𑁆𑀩𑀮𑁄;_  
_𑀧𑀼𑀩𑁆𑀩𑀓𑀫𑁆𑀫𑀁 𑀲𑀭𑀺𑀢𑁆𑀯𑀸𑀦,_  
_𑀢𑀢𑁆𑀣 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(28.)

1719. _𑀏𑀓𑀢𑁆𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀼𑀧𑁆𑀨𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(29.)

1720. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1721. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀅𑀥𑁄𑀧𑀼𑀧𑁆𑀨𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1722. 𑀅𑀥𑁄𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (9.3 Nipannañjalikattheraapadāna)](/tipitaka/20Ap1/9/9.3.md) / [Go to parent page (9 Timiravagga)](/tipitaka/20Ap1/9.md) / [Go to next page (9.5 Raṃsisaññakattheraapadāna)](/tipitaka/20Ap1/9/9.5.md)


