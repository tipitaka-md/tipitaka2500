
[Home](/) / [20Ap1 Therāpadānapāḷi](../../20Ap1.md) / [9 Timiravagga](../9.md)

# 𑁯𑁇𑁩 𑀦𑀺𑀧𑀦𑁆𑀦𑀜𑁆𑀚𑀮𑀺𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀢𑀺𑀫𑀺𑀭𑀯𑀕𑁆𑀕

### 𑀦𑀺𑀧𑀦𑁆𑀦𑀜𑁆𑀚𑀮𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(16.)

1705\. _“𑀭𑀼𑀓𑁆𑀔𑀫𑀽𑀮𑁂 𑀦𑀺𑀲𑀺𑀦𑁆𑀦𑁄𑀳𑀁,_  
_𑀩𑁆𑀬𑀸𑀥𑀺𑀢𑁄 𑀧𑀭𑀫𑁂𑀦 𑀘;_  
_𑀧𑀭𑀫𑀓𑀸𑀭𑀼𑀜𑁆𑀜𑀧𑀢𑁆𑀢𑁄𑀫𑁆𑀳𑀺,_  
_𑀅𑀭𑀜𑁆𑀜𑁂 𑀓𑀸𑀦𑀦𑁂 𑀅𑀳𑀁𑁇_  


(17.)

1706\. _𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬,_  
_𑀢𑀺𑀲𑁆𑀲𑁄 𑀲𑀢𑁆𑀣𑀸 𑀉𑀧𑁂𑀲𑀺 𑀫𑀁;_  
_𑀲𑁄𑀳𑀁 𑀦𑀺𑀧𑀦𑁆𑀦𑀓𑁄 𑀲𑀦𑁆𑀢𑁄,_  
_𑀲𑀺𑀭𑁂 𑀓𑀢𑁆𑀯𑀸𑀦 𑀅𑀜𑁆𑀚𑀮𑀺𑀁𑁇_  


(18.)

1707\. _𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀲𑀩𑁆𑀩𑀲𑀢𑁆𑀢𑀸𑀦𑀫𑀼𑀢𑁆𑀢𑀫𑀁;_  
_𑀲𑀫𑁆𑀩𑀼𑀤𑁆𑀥𑀁 𑀅𑀪𑀺𑀯𑀸𑀤𑁂𑀢𑁆𑀯𑀸,_  
_𑀢𑀢𑁆𑀣 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(19.)

1708\. _𑀤𑁆𑀯𑁂𑀦𑀯𑀼𑀢𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀯𑀦𑁆𑀤𑀺𑀁 𑀧𑀼𑀭𑀺𑀲𑀼𑀢𑁆𑀢𑀫𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀯𑀦𑁆𑀤𑀦𑀸𑀬 𑀇𑀤𑀁 𑀨𑀮𑀁𑁇_  


(20.)

1709\. _𑀇𑀢𑁄 𑀧𑀜𑁆𑀘𑀫𑀓𑁂 𑀓𑀧𑁆𑀧𑁂,_  
_𑀧𑀜𑁆𑀘𑁂𑀯𑀸𑀲𑀼𑀁 𑀫𑀳𑀸𑀲𑀺𑀔𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(21.)

1710\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1711\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀦𑀺𑀧𑀦𑁆𑀦𑀜𑁆𑀚𑀮𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1712\. 𑀦𑀺𑀧𑀦𑁆𑀦𑀜𑁆𑀚𑀮𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (9.2 Gatasaññakattheraapadāna)](9.2.md) / [Go to parent page (9 Timiravagga)](../9.md) / [Go to next page (9.4 Adhopupphiyattheraapadāna)](9.4.md)


