
[Home](/) / [20Ap1 Therāpadānapāḷi](../../20Ap1.md) / [9 Timiravagga](../9.md)

# 9.5 Raṃsisaññakattheraapadāna

* Timiravagga

* Raṃsisaññakattheraapadāna

(30.)

1723\. _“Pabbate himavantamhi,_  
_vāsaṃ kappesahaṃ pure;_  
_Ajinuttaravāsohaṃ,_  
_vasāmi pabbatantare._  


(31.)

1724\. _Suvaṇṇavaṇṇaṃ sambuddhaṃ,_  
_Sataraṃsiṃva bhāṇumaṃ;_  
_Vanantaragataṃ disvā,_  
_Sālarājaṃva pupphitaṃ._  


(32.)

1725\. _Raṃsyā cittaṃ pasādetvā,_  
_vipassissa mahesino;_  
_Paggayha añjaliṃ vandiṃ,_  
_sirasā ukkuṭī ahaṃ._  


(33.)

1726\. _Ekanavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_raṃsisaññāyidaṃ phalaṃ._  


(34.)

1727\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1728\. Itthaṃ sudaṃ āyasmā raṃsisaññako thero imā gāthāyo abhāsitthāti.

---

1729\. Raṃsisaññakattherassāpadānaṃ pañcamaṃ.



[Go to previous page (9.4 Adhopupphiyattheraapadāna)](9.4.md) / [Go to parent page (9 Timiravagga)](../9.md) / [Go to next page (9.6 Dutiyaraṃsisaññakattheraapadāna)](9.6.md)


