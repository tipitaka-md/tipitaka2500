
[Home](/) / [20Ap1 Therāpadānapāḷi](../../20Ap1.md) / [9 Timiravagga](../9.md)

# 9.2 Gatasaññakattheraapadāna

* Timiravagga

* Gatasaññakattheraapadāna

(10.)

1697\. _“Jātiyā sattavassohaṃ,_  
_pabbajiṃ anagāriyaṃ;_  
_Avandiṃ satthuno pāde,_  
_vippasannena cetasā._  


(11.)

1698\. _Sattanaṅgalakīpupphe,_  
_ākāse ukkhipiṃ ahaṃ;_  
_Tissaṃ buddhaṃ samuddissa,_  
_anantaguṇasāgaraṃ._  


(12.)

1699\. _Sugatānugataṃ maggaṃ,_  
_pūjetvā haṭṭhamānaso;_  
_Añjaliñca tadākāsiṃ,_  
_pasanno sehi pāṇibhi._  


(13.)

1700\. _Dvenavute ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_buddhapūjāyidaṃ phalaṃ._  


(14.)

1701\. _Ito aṭṭhamake kappe,_  
_tayo aggisikhā ahu;_  
_Sattaratanasampannā,_  
_cakkavattī mahabbalā._  


(15.)

1702\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1703\. Itthaṃ sudaṃ āyasmā gatasaññako thero imā gāthāyo abhāsitthāti.

---

1704\. Gatasaññakattherassāpadānaṃ dutiyaṃ.



[Go to previous page (9.1 Timirapupphiyattheraapadāna)](9.1.md) / [Go to parent page (9 Timiravagga)](../9.md) / [Go to next page (9.3 Nipannañjalikattheraapadāna)](9.3.md)


