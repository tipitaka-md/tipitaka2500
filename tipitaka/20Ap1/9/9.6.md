
[Home](/) / [20Ap1 Therāpadānapāḷi](/tipitaka/20Ap1.md) / [9 Timiravagga](/tipitaka/20Ap1/9.md)

# 9.6 Dutiyaraṃsisaññakattheraapadāna

### Timiravagga

### Dutiyaraṃsisaññakattheraapadāna

(35.)

1730\. _“Pabbate himavantamhi,_  
_vākacīradharo ahaṃ;_  
_Caṅkamañca samārūḷho,_  
_nisīdiṃ pācināmukho._  


(36.)

1731\. _Pabbate sugataṃ disvā,_  
_phussaṃ jhānarataṃ tadā;_  
_Añjaliṃ paggahetvāna,_  
_raṃsyā cittaṃ pasādayiṃ._  


(37.)

1732\. _Dvenavute ito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_raṃsisaññāyidaṃ phalaṃ._  


(38.)

1733\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1734\. Itthaṃ sudaṃ āyasmā raṃsisaññako thero imā gāthāyo abhāsitthāti.

---

1735\. Dutiyaraṃsisaññakattherassāpadānaṃ chaṭṭhaṃ.



[Go to previous page (9.5 Raṃsisaññakattheraapadāna)](/tipitaka/20Ap1/9/9.5.md) / [Go to parent page (9 Timiravagga)](/tipitaka/20Ap1/9.md) / [Go to next page (9.7 Phaladāyakattheraapadāna)](/tipitaka/20Ap1/9/9.7.md)


