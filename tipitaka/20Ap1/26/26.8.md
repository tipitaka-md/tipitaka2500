
[Home](/) / [20Ap1 Therāpadānapāḷi](../../20Ap1.md) / [26 Thomakavagga](../26.md)

# 26.8 Paṇṇadāyakattheraapadāna

* Thomakavagga

* Paṇṇadāyakattheraapadāna

(28.)

3135\. _“Pabbate himavantamhi,_  
_vākacīradharo ahaṃ;_  
_Aloṇapaṇṇabhakkhomhi,_  
_niyamesu ca saṃvuto._  


(29.)

3136\. _Pātarāse anuppatte,_  
_siddhattho upagacchi maṃ;_  
_Tāhaṃ buddhassa pādāsiṃ,_  
_pasanno sehi pāṇibhi._  


(30.)

3137\. _Catunnavutito kappe,_  
_yaṃ paṇṇamadadiṃ tadā;_  
_Duggatiṃ nābhijānāmi,_  
_paṇṇadānassidaṃ phalaṃ._  


(31.)

3138\. _Sattavīsatikappamhi,_  
_rājā āsiṃ sadatthiyo;_  
_Sattaratanasampanno,_  
_cakkavattī mahabbalo._  


(32.)

3139\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3140\. Itthaṃ sudaṃ āyasmā paṇṇadāyako thero imā gāthāyo abhāsitthāti.

---

3141\. Paṇṇadāyakattherassāpadānaṃ aṭṭhamaṃ.



[Go to previous page (26.7 Mañjaripūjakattheraapadāna)](26.7.md) / [Go to parent page (26 Thomakavagga)](../26.md) / [Go to next page (26.9 Kuṭidāyakattheraapadāna)](26.9.md)


