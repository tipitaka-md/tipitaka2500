
[Home](/) / [20Ap1 Therāpadānapāḷi](/tipitaka/20Ap1.md) / [26 Thomakavagga](/tipitaka/20Ap1/26.md)

# 26.7 Mañjaripūjakattheraapadāna

### Thomakavagga

### Mañjaripūjakattheraapadāna

(23.)

3128\. _“Mañjarikaṃ karitvāna,_  
_rathiyaṃ paṭipajjahaṃ;_  
_Addasaṃ samaṇānaggaṃ,_  
_bhikkhusaṃghapurakkhataṃ._  


(24.)

3129\. _Pasannacitto sumano,_  
_paramāya ca pītiyā;_  
_Ubho hatthehi paggayha,_  
_buddhassa abhiropayiṃ._  


(25.)

3130\. _Dvenavute ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_pupphapūjāyidaṃ phalaṃ._  


(26.)

3131\. _Ito tesattatikappe,_  
_eko āsiṃ mahīpati;_  
_Jotiyo nāma nāmena,_  
_cakkavattī mahabbalo._  


(27.)

3132\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3133\. Itthaṃ sudaṃ āyasmā mañjaripūjako thero imā gāthāyo abhāsitthāti.

---

3134\. Mañjaripūjakattherassāpadānaṃ sattamaṃ.



[Go to previous page (26.6 Upāhanadāyakattheraapadāna)](/tipitaka/20Ap1/26/26.6.md) / [Go to parent page (26 Thomakavagga)](/tipitaka/20Ap1/26.md) / [Go to next page (26.8 Paṇṇadāyakattheraapadāna)](/tipitaka/20Ap1/26/26.8.md)


