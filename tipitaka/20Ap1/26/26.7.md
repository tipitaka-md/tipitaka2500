---
title: 26.7 Mañjaripūjakattheraapadāna
path: /tipitaka/20Ap1/26/26.7
ref: 267391
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 26 Thomakavagga
    link: /tipitaka/20Ap1/26
prevL: /tipitaka/20Ap1/26/26.6
upL: /tipitaka/20Ap1/26
nextL: /tipitaka/20Ap1/26/26.8
---

# 26.7 Mañjaripūjakattheraapadāna

### Thomakavagga

### Mañjaripūjakattheraapadāna

(23.)

3128. _“Mañjarikaṃ karitvāna,_  
_rathiyaṃ paṭipajjahaṃ;_  
_Addasaṃ samaṇānaggaṃ,_  
_bhikkhusaṃghapurakkhataṃ._  


(24.)

3129. _Pasannacitto sumano,_  
_paramāya ca pītiyā;_  
_Ubho hatthehi paggayha,_  
_buddhassa abhiropayiṃ._  


(25.)

3130. _Dvenavute ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_pupphapūjāyidaṃ phalaṃ._  


(26.)

3131. _Ito tesattatikappe,_  
_eko āsiṃ mahīpati;_  
_Jotiyo nāma nāmena,_  
_cakkavattī mahabbalo._  


(27.)

3132. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3133. Itthaṃ sudaṃ āyasmā mañjaripūjako thero imā gāthāyo abhāsitthāti.

===

3134. Mañjaripūjakattherassāpadānaṃ sattamaṃ.




