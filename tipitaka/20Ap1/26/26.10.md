
[Home](/) / [20Ap1 Therāpadānapāḷi](../../20Ap1.md) / [26 Thomakavagga](../26.md)

# 26.10 Aggapupphiyattheraapadāna

* Thomakavagga

* Aggapupphiyattheraapadāna

(37.)

3148\. _“Suvaṇṇavaṇṇaṃ sambuddhaṃ,_  
_Nisinnaṃ pabbatantare;_  
_Obhāsayantaṃ raṃsena,_  
_Sikhinaṃ sikhinaṃ yathā._  


(38.)

3149\. _Aggajaṃ pupphamādāya,_  
_upāgacchiṃ naruttamaṃ;_  
_Pasannacitto sumano,_  
_buddhassa abhiropayiṃ._  


(39.)

3150\. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(40.)

3151\. _Pañcavīsatikappamhi,_  
_ahosi amitogato;_  
_Sattaratanasampanno,_  
_cakkavattī mahabbalo._  


(41.)

3152\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2535)_  


3153\. Itthaṃ sudaṃ āyasmā aggapupphiyo thero imā gāthāyo abhāsitthāti.

---

3154\. Aggapupphiyattherassāpadānaṃ dasamaṃ.



---

3155\. Thomakavaggo chabbīsatimo.



---

3156\. Tassuddānaṃ



3157\. _Thomakekāsanacitakaṃ,_  
_campako sattapāṭali;_  
_Pānadhi mañjarī paṇṇaṃ,_  
_kuṭido aggapupphiyo;_  
_Gāthāyo gaṇitā cettha,_  
_ekatālīsameva cāti._  


[Go to previous page (26.9 Kuṭidāyakattheraapadāna)](26.9.md) / [Go to parent page (26 Thomakavagga)](../26.md) / [Go to next page (27 Padumukkhipavagga)](../27.md)


