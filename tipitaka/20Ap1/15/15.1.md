
[Home](/) / [20Ap1 Therāpadānapāḷi](...md) / [15 Chattavagga](../20Ap1/15.md)

# 15.1 Atichattiyattheraapadāna

* Chattavagga

* Atichattiyattheraapadāna

(1.)

2278\. _“Parinibbute bhagavati,_  
_atthadassīnaruttame;_  
_Chattātichattaṃ kāretvā,_  
_thūpamhi abhiropayiṃ._  


(2.)

2279\. _Kālena kālamāgantvā,_  
_namassiṃ lokanāyakaṃ;_  
_Pupphacchadanaṃ katvāna,_  
_chattamhi abhiropayiṃ._  


(3.)

2280\. _Sattarase kappasate,_  
_devarajjamakārayiṃ;_  
_Manussattaṃ na gacchāmi,_  
_thūpapūjāyidaṃ phalaṃ._  


(4.)

2281\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2282\. Itthaṃ sudaṃ āyasmā atichattiyo thero imā gāthāyo abhāsitthāti.

---

2283\. Atichattiyattherassāpadānaṃ paṭhamaṃ.



[Go to previous page (15 Chattavagga)](../20Ap1/15.md) / [Go to parent page (15 Chattavagga)](../20Ap1/15.md) / [Go to next page (15.2 Thambhāropakattheraapadāna)](15.2.md)


