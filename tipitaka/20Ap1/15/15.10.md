---
title: 15.10 Pallaṅkadāyakattheraapadāna
path: /tipitaka/20Ap1/15/15.10
ref: 267284
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 15 Chattavagga
    link: /tipitaka/20Ap1/15
prevL: /tipitaka/20Ap1/15/15.9
upL: /tipitaka/20Ap1/15
nextL: /tipitaka/20Ap1/16
---

# 15.10 Pallaṅkadāyakattheraapadāna

### Chattavagga

### Pallaṅkadāyakattheraapadāna

(48.)

2343. _“Sumedhassa bhagavato,_  
_lokajeṭṭhassa tādino;_  
_Pallaṅko hi mayā dinno,_  
_sauttarasapacchado._  


(49.)

2344. _Sattaratanasampanno,_  
_pallaṅko āsi so tadā;_  
_Mama saṅkappamaññāya,_  
_nibbattati sadā mama._  


(50.)

2345. _Tiṃsakappasahassamhi,_  
_pallaṅkamadadiṃ tadā;_  
_Duggatiṃ nābhijānāmi,_  
_pallaṅkassa idaṃ phalaṃ._  


(51.)

2346. _Vīsakappasahassamhi,_  
_suvaṇṇābhā tayo janā;_  
_Sattaratanasampannā,_  
_cakkavattī mahabbalā._  


(52.)

2347. _Paṭisambhidā catasso,_  
_…pe…_  
_kataṃ buddhassa sāsanaṃ”. (1987)_  


2348. Itthaṃ sudaṃ āyasmā pallaṅkadāyako thero imā gāthāyo abhāsitthāti.

===

2349. Pallaṅkadāyakattherassāpadānaṃ dasamaṃ.



===

2350. Chattavaggo pannarasamo.



===

2351. Tassuddānaṃ



2352. _Chattaṃ thambho ca vedi ca,_  
_parivārumapupphiyo;_  
_Anulepo ca maggo ca,_  
_phalako ca vaṭaṃsako;_  
_Pallaṅkadāyī ca gāthāyo,_  
_chappaññāsa pakittitāti._  



