
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.2 Thambhāropakattheraapadāna

### Chattavagga

### Thambhāropakattheraapadāna

(5.)

2284. _“Nibbute lokanāthamhi,_  
_dhammadassīnarāsabhe;_  
_Āropesiṃ dhajatthambhaṃ,_  
_buddhaseṭṭhassa cetiye._  


(6.)

2285. _Nisseṇiṃ māpayitvāna,_  
_thūpaseṭṭhaṃ samāruhiṃ;_  
_Jātipupphaṃ gahetvāna,_  
_thūpamhi abhiropayiṃ._  


(7.)

2286. _Aho buddhā aho dhammā,_  
_aho no satthu sampadā;_  
_Duggatiṃ nābhijānāmi,_  
_thūpapūjāyidaṃ phalaṃ._  


(8.)

2287. _Catunnavutito kappe,_  
_thūpasīkhasanāmakā;_  
_Soḷasāsiṃsu rājāno,_  
_cakkavattī mahabbalā._  


(9.)

2288. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2289. Itthaṃ sudaṃ āyasmā thambhāropako thero imā gāthāyo abhāsitthāti.

---

2290. Thambhāropakattherassāpadānaṃ dutiyaṃ.



[Go to previous page (15.1 Atichattiyattheraapadāna)](15.1.md) / [Go to parent page (15 Chattavagga)](../15.md) / [Go to next page (15.3 Vedikārakattheraapadāna)](15.3.md)


