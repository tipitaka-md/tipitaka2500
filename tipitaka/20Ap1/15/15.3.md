
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.3 Vedikārakattheraapadāna

* Chattavagga

* Vedikārakattheraapadāna

(10.)

2291\. _“Nibbute lokanāthamhi,_  
_piyadassīnaruttame;_  
_Pasannacitto sumano,_  
_muttāvedimakāsahaṃ._  


(11.)

2292\. _Maṇīhi parivāretvā,_  
_akāsiṃ vedimuttamaṃ;_  
_Vedikāya mahaṃ katvā,_  
_tattha kālaṅkato ahaṃ._  


(12.)

2293\. _Yaṃ yaṃ yonupapajjāmi,_  
_devattaṃ atha mānusaṃ;_  
_Maṇī dhārenti ākāse,_  
_puññakammassidaṃ phalaṃ._  


(13.)

2294\. _Soḷaseto kappasate,_  
_maṇippabhāsanāmakā;_  
_Chattiṃsāsiṃsu rājāno,_  
_cakkavattī mahabbalā._  


(14.)

2295\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2296\. Itthaṃ sudaṃ āyasmā vedikārako thero imā gāthāyo abhāsitthāti.

---

2297\. Vedikārakattherassāpadānaṃ tatiyaṃ.



[Go to previous page (15.2 Thambhāropakattheraapadāna)](15.2.md) / [Go to parent page (15 Chattavagga)](../15.md) / [Go to next page (15.4 Saparivāriyattheraapadāna)](15.4.md)


