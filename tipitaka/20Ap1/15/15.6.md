
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 𑁧𑁫𑁇𑁬 𑀅𑀦𑀼𑀮𑁂𑀧𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀙𑀢𑁆𑀢𑀯𑀕𑁆𑀕

* 𑀅𑀦𑀼𑀮𑁂𑀧𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(26.)

2313\. _“𑀅𑀦𑁄𑀫𑀤𑀲𑁆𑀲𑀻𑀫𑀼𑀦𑀺𑀦𑁄,_  
_𑀩𑁄𑀥𑀺𑀯𑁂𑀤𑀺𑀫𑀓𑀸𑀲𑀳𑀁;_  
_𑀲𑀼𑀥𑀸𑀬 𑀧𑀺𑀡𑁆𑀟𑀁 𑀤𑀢𑁆𑀯𑀸𑀦,_  
_𑀧𑀸𑀡𑀺𑀓𑀫𑁆𑀫𑀁 𑀅𑀓𑀸𑀲𑀳𑀁𑁇_  


(27.)

2314\. _𑀤𑀺𑀲𑁆𑀯𑀸 𑀢𑀁 𑀲𑀼𑀓𑀢𑀁 𑀓𑀫𑁆𑀫𑀁,_  
_𑀅𑀦𑁄𑀫𑀤𑀲𑁆𑀲𑀻 𑀦𑀭𑀼𑀢𑁆𑀢𑀫𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀞𑀺𑀢𑁄 𑀲𑀢𑁆𑀣𑀸,_  
_𑀇𑀫𑀁 𑀕𑀸𑀣𑀁 𑀅𑀪𑀸𑀲𑀣𑁇_  


(28.)

2315\. _‘𑀇𑀫𑀺𑀦𑀸 𑀲𑀼𑀥𑀓𑀫𑁆𑀫𑁂𑀦,_  
_𑀘𑁂𑀢𑀦𑀸𑀧𑀡𑀺𑀥𑀻𑀳𑀺 𑀘;_  
_𑀲𑀫𑁆𑀧𑀢𑁆𑀢𑀺𑀁 𑀅𑀦𑀼𑀪𑁄𑀢𑁆𑀯𑀸𑀦,_  
_𑀤𑀼𑀓𑁆𑀔𑀲𑁆𑀲𑀦𑁆𑀢𑀁 𑀓𑀭𑀺𑀲𑁆𑀲𑀢𑀺’𑁇_  


(29.)

2316\. _𑀧𑀲𑀦𑁆𑀦𑀫𑀼𑀔𑀯𑀡𑁆𑀡𑁄𑀫𑁆𑀳𑀺,_  
_𑀏𑀓𑀕𑁆𑀕𑁄 𑀲𑀼𑀲𑀫𑀸𑀳𑀺𑀢𑁄;_  
_𑀥𑀸𑀭𑁂𑀫𑀺 𑀅𑀦𑁆𑀢𑀺𑀫𑀁 𑀤𑁂𑀳𑀁,_  
_𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑀸𑀲𑀦𑁂𑁇_  


(30.)

2317\. _𑀇𑀢𑁄 𑀓𑀧𑁆𑀧𑀲𑀢𑁂 𑀆𑀲𑀺𑀁,_  
_𑀧𑀭𑀺𑀧𑀼𑀡𑁆𑀡𑁂 𑀅𑀦𑀽𑀦𑀓𑁂;_  
_𑀭𑀸𑀚𑀸 𑀲𑀩𑁆𑀩𑀖𑀦𑁄 𑀦𑀸𑀫,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(31.)

2318\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2319\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀅𑀦𑀼𑀮𑁂𑀧𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2320\. 𑀅𑀦𑀼𑀮𑁂𑀧𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (15.5 Umāpupphiyattheraapadāna)](15.5.md) / [Go to parent page (15 Chattavagga)](../15.md) / [Go to next page (15.7 Maggadāyakattheraapadāna)](15.7.md)


