
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.6 Anulepadāyakattheraapadāna

* Chattavagga

* Anulepadāyakattheraapadāna

(26.)

2313\. _“Anomadassīmunino,_  
_bodhivedimakāsahaṃ;_  
_Sudhāya piṇḍaṃ datvāna,_  
_pāṇikammaṃ akāsahaṃ._  


(27.)

2314\. _Disvā taṃ sukataṃ kammaṃ,_  
_anomadassī naruttamo;_  
_Bhikkhusaṃghe ṭhito satthā,_  
_imaṃ gāthaṃ abhāsatha._  


(28.)

2315\. _‘Iminā sudhakammena,_  
_cetanāpaṇidhīhi ca;_  
_Sampattiṃ anubhotvāna,_  
_dukkhassantaṃ karissati’._  


(29.)

2316\. _Pasannamukhavaṇṇomhi,_  
_ekaggo susamāhito;_  
_Dhāremi antimaṃ dehaṃ,_  
_sammāsambuddhasāsane._  


(30.)

2317\. _Ito kappasate āsiṃ,_  
_paripuṇṇe anūnake;_  
_Rājā sabbaghano nāma,_  
_cakkavattī mahabbalo._  


(31.)

2318\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2319\. Itthaṃ sudaṃ āyasmā anulepadāyako thero imā gāthāyo abhāsitthāti.

---

2320\. Anulepadāyakattherassāpadānaṃ chaṭṭhaṃ.



[Go to previous page (15.5 Umāpupphiyattheraapadāna)](15.5.md) / [Go to parent page (15 Chattavagga)](../15.md) / [Go to next page (15.7 Maggadāyakattheraapadāna)](15.7.md)


