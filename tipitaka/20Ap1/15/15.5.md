
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.5 Umāpupphiyattheraapadāna

* Chattavagga

* Umāpupphiyattheraapadāna

(21.)

2306\. _“Nibbute lokamahite,_  
_āhutīnaṃ paṭiggahe;_  
_Siddhatthamhi bhagavati,_  
_mahāthūpamaho ahu._  


(22.)

2307\. _Mahe pavattamānamhi,_  
_siddhatthassa mahesino;_  
_Umāpupphaṃ gahetvāna,_  
_thūpamhi abhiropayiṃ._  


(23.)

2308\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_thūpapūjāyidaṃ phalaṃ._  


(24.)

2309\. _Ito ca navame kappe,_  
_somadevasanāmakā;_  
_Pañcāsītisu rājāno,_  
_cakkavattī mahabbalā._  


(25.)

2310\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2311\. Itthaṃ sudaṃ āyasmā umāpupphiyo thero imā gāthāyo abhāsitthāti.

---

2312\. Umāpupphiyattherassāpadānaṃ pañcamaṃ.



[Go to previous page (15.4 Saparivāriyattheraapadāna)](15.4.md) / [Go to parent page (15 Chattavagga)](../15.md) / [Go to next page (15.6 Anulepadāyakattheraapadāna)](15.6.md)


