
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.7 Maggadāyakattheraapadāna

* Chattavagga

* Maggadāyakattheraapadāna

(32.)

2321\. _“Uttaritvāna nadikaṃ,_  
_vanaṃ gacchati cakkhumā;_  
_Tamaddasāsiṃ sambuddhaṃ,_  
_siddhatthaṃ varalakkhaṇaṃ._  


(33.)

2322\. _Kudāla piṭakamādāya,_  
_samaṃ katvāna taṃ pathaṃ;_  
_Satthāraṃ abhivādetvā,_  
_sakaṃ cittaṃ pasādayiṃ._  


(34.)

2323\. _Catunnavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_maggadānassidaṃ phalaṃ._  


(35.)

2324\. _Sattapaññāsakappamhi,_  
_eko āsiṃ janādhipo;_  
_Nāmena suppabuddhoti,_  
_nāyako so narissaro._  


(36.)

2325\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2326\. Itthaṃ sudaṃ āyasmā maggadāyako thero imā gāthāyo abhāsitthāti.

---

2327\. Maggadāyakattherassāpadānaṃ sattamaṃ.



[Go to previous page (15.6 Anulepadāyakattheraapadāna)](15.6.md) / [Go to parent page (15 Chattavagga)](../15.md) / [Go to next page (15.8 Phalakadāyakattheraapadāna)](15.8.md)


