
[Home](/) / [20Ap1 Therāpadānapāḷi](../../20Ap1.md) / [15 Chattavagga](../15.md)

# 15.4 Saparivāriyattheraapadāna

* Chattavagga

* Saparivāriyattheraapadāna

(15.)

2298\. _“Padumuttaro nāma jino,_  
_lokajeṭṭho narāsabho;_  
_Jalitvā aggikkhandhova,_  
_sambuddho parinibbuto._  


(16.)

2299\. _Nibbute ca mahāvīre,_  
_thūpo vitthāriko ahu;_  
_Dūratova upaṭṭhenti,_  
_dhātugehavaruttame._  


(17.)

2300\. _Pasannacitto sumano,_  
_akaṃ candanavedikaṃ;_  
_Dissati thūpakhandho ca,_  
_thūpānucchaviko tadā._  


(18.)

2301\. _Bhave nibbattamānamhi,_  
_devatte atha mānuse;_  
_Omattaṃ me na passāmi,_  
_pubbakammassidaṃ phalaṃ._  


(19.)

2302\. _Pañcadasakappasate,_  
_ito aṭṭha janā ahuṃ;_  
_Sabbe samattanāmā te,_  
_cakkavattī mahabbalā._  


(20.)

2303\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2304\. Itthaṃ sudaṃ āyasmā saparivāriyo thero imā gāthāyo abhāsitthāti.

---

2305\. Saparivāriyattherassāpadānaṃ catutthaṃ.



[Go to previous page (15.3 Vedikārakattheraapadāna)](15.3.md) / [Go to parent page (15 Chattavagga)](../15.md) / [Go to next page (15.5 Umāpupphiyattheraapadāna)](15.5.md)


