
[Home](/) / [20Ap1 Therāpadānapāḷi](/tipitaka/20Ap1.md) / [27 Padumukkhipavagga](/tipitaka/20Ap1/27.md)

# 27.5 Biḷālidāyakattheraapadāna

### Padumukkhipavagga

### Biḷālidāyakattheraapadāna

(18.)

3183\. _“Himavantassāvidūre,_  
_romaso nāma pabbato;_  
_Tamhi pabbatapādamhi,_  
_samaṇo bhāvitindriyo._  


(19.)

3184\. _Biḷāliyo gahetvāna,_  
_samaṇassa adāsahaṃ;_  
_Anumodi mahāvīro,_  
_sayambhū aparājito._  


(20.)

3185\. _Biḷālī te mama dinnā,_  
_vippasannena cetasā;_  
_Bhave nibbattamānamhi,_  
_phalaṃ nibbattataṃ tava._  


(21.)

3186\. _Catunnavutito kappe,_  
_yaṃ biḷālimadāsahaṃ;_  
_Duggatiṃ nābhijānāmi,_  
_biḷāliyā idaṃ phalaṃ._  


(22.)

3187\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3188\. Itthaṃ sudaṃ āyasmā biḷālidāyako thero imā gāthāyo abhāsitthāti.

---

3189\. Biḷālidāyakattherassāpadānaṃ pañcamaṃ.



[Go to previous page (27.4 Padīpadāyakattheraapadāna)](/tipitaka/20Ap1/27/27.4.md) / [Go to parent page (27 Padumukkhipavagga)](/tipitaka/20Ap1/27.md) / [Go to next page (27.6 Macchadāyakattheraapadāna)](/tipitaka/20Ap1/27/27.6.md)


