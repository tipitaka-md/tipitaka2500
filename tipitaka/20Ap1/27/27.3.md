
[Home](/) / [20Ap1 Therāpadānapāḷi](../../20Ap1.md) / [27 Padumukkhipavagga](../27.md)

# 27.3 Aḍḍhacandiyattheraapadāna

* Padumukkhipavagga

* Aḍḍhacandiyattheraapadāna

(10.)

3171\. _“Tissassa kho bhagavato,_  
_bodhiyā pādaputtame;_  
_Aḍḍhacandaṃ mayā dinnaṃ,_  
_dharaṇīruhapādape._  


(11.)

3172\. _Dvenavute ito kappe,_  
_yaṃ candamabhiropayiṃ;_  
_Duggatiṃ nābhijānāmi,_  
_bodhipūjāyidaṃ phalaṃ._  


(12.)

3173\. _Pañcavīse ito kappe,_  
_devalo nāma khattiyo;_  
_Sattaratanasampanno,_  
_cakkavattī mahabbalo._  


(13.)

3174\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3175\. Itthaṃ sudaṃ āyasmā aḍḍhacandiyo thero imā gāthāyo abhāsitthāti.

---

3176\. Aḍḍhacandiyattherassāpadānaṃ tatiyaṃ.



[Go to previous page (27.2 Telamakkhiyattheraapadāna)](27.2.md) / [Go to parent page (27 Padumukkhipavagga)](../27.md) / [Go to next page (27.4 Padīpadāyakattheraapadāna)](27.4.md)


