
[Home](/) / [20Ap1 Therāpadānapāḷi](../../20Ap1.md) / [27 Padumukkhipavagga](../27.md)

# 27.10 Taraṇiyattheraapadāna

* Padumukkhipavagga

* Taraṇiyattheraapadāna

(39.)

3214\. _“Suvaṇṇavaṇṇo sambuddho,_  
_vipassī dakkhiṇāraho;_  
_Nadītīre ṭhito satthā,_  
_bhikkhusaṃghapurakkhato._  


(40.)

3215\. _Nāvā na vijjate tattha,_  
_santāraṇī mahaṇṇave;_  
_Nadiyā abhinikkhamma,_  
_tāresiṃ lokanāyakaṃ._  


(41.)

3216\. _Ekanavutito kappe,_  
_yaṃ tāresiṃ naruttamaṃ;_  
_Duggatiṃ nābhijānāmi,_  
_taraṇāya idaṃ phalaṃ._  


(42.)

3217\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2577)_  


3218\. Itthaṃ sudaṃ āyasmā taraṇiyo thero imā gāthāyo abhāsitthāti.

---

3219\. Taraṇiyattherassāpadānaṃ dasamaṃ.



---

3220\. Padumukkhipavaggo sattavīsatimo.



---

3221\. Tassuddānaṃ



3222\. _Ukkhipī telacandī ca,_  
_dīpado ca biḷālido;_  
_Maccho javo saḷalado,_  
_rakkhaso taraṇo dasa;_  
_Gāthāyo cettha saṅkhātā,_  
_tālīsaṃ cekameva cāti._  


[Go to previous page (27.9 Upāgatāsayattheraapadāna)](27.9.md) / [Go to parent page (27 Padumukkhipavagga)](../27.md) / [Go to next page (28 Suvaṇṇabibbohanavagga)](../28.md)


