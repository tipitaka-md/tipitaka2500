
[Home](/) / [20Ap1 Therāpadānapāḷi](../../20Ap1.md) / [27 Padumukkhipavagga](../27.md)

# 27.9 Upāgatāsayattheraapadāna

* Padumukkhipavagga

* Upāgatāsayattheraapadāna

(34.)

3207\. _“Himavantassa vemajjhe,_  
_saro āsi sunimmito;_  
_Tatthāhaṃ rakkhaso āsiṃ,_  
_heṭhasīlo bhayānako._  


(35.)

3208\. _Anukampako kāruṇiko,_  
_vipassī lokanāyako;_  
_Mamuddharitukāmo so,_  
_āgacchi mama santikaṃ._  


(36.)

3209\. _Upāgataṃ mahāvīraṃ,_  
_devadevaṃ narāsabhaṃ;_  
_Āsayā abhinikkhamma,_  
_avandiṃ satthuno ahaṃ._  


(37.)

3210\. _Ekanavutito kappe,_  
_yaṃ vandiṃ purisuttamaṃ;_  
_Duggatiṃ nābhijānāmi,_  
_vandanāya idaṃ phalaṃ._  


(38.)

3211\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3212\. Itthaṃ sudaṃ āyasmā upāgatāsayo thero imā gāthāyo abhāsitthāti.

---

3213\. Upāgatāsayattherassāpadānaṃ navamaṃ.



[Go to previous page (27.8 Saḷalapupphiyattheraapadāna)](27.8.md) / [Go to parent page (27 Padumukkhipavagga)](../27.md) / [Go to next page (27.10 Taraṇiyattheraapadāna)](27.10.md)


