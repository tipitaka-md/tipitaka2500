
[Home](/) / [20Ap1 Therāpadānapāḷi](../../20Ap1.md) / [27 Padumukkhipavagga](../27.md)

# 27.1 Ākāsukkhipiyattheraapadāna

* Padumukkhipavagga

* Ākāsukkhipiyattheraapadāna

(1.)

3158\. _“Suvaṇṇavaṇṇaṃ siddhatthaṃ,_  
_Gacchantaṃ antarāpaṇe;_  
_Jalajagge duve gayha,_  
_Upāgacchiṃ narāsabhaṃ._  


(2.)

3159\. _Ekañca pupphaṃ pādesu,_  
_buddhaseṭṭhassa nikkhipiṃ;_  
_Ekañca pupphaṃ paggayha,_  
_ākāse ukkhipiṃ ahaṃ._  


(3.)

3160\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_pupphadānassidaṃ phalaṃ._  


(4.)

3161\. _Ito chattiṃsakappamhi,_  
_eko āsiṃ mahīpati;_  
_Antalikkhakaro nāma,_  
_cakkavattī mahabbalo._  


(5.)

3162\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


3163\. Itthaṃ sudaṃ āyasmā ākāsukkhipiyo thero imā gāthāyo abhāsitthāti.

---

3164\. Ākāsukkhipiyattherassāpadānaṃ paṭhamaṃ.



[Go to previous page (27 Padumukkhipavagga)](../27.md) / [Go to parent page (27 Padumukkhipavagga)](../27.md) / [Go to next page (27.2 Telamakkhiyattheraapadāna)](27.2.md)


