
[Home](/) / [20Ap1 Therāpadānapāḷi](../../20Ap1.md) / [19 Kuṭajapupphiyavagga](../19.md)

# 19.8 Tikaṇṇipupphiyattheraapadāna

* Kuṭajapupphiyavagga

* Tikaṇṇipupphiyattheraapadāna

(46.)

2640\. _“Devabhūto ahaṃ santo,_  
_accharāhi purakkhato;_  
_Pubbakammaṃ saritvāna,_  
_buddhaseṭṭhaṃ anussariṃ._  


(47.)

2641\. _Tikaṇṇipupphaṃ paggayha,_  
_sakaṃ cittaṃ pasādayiṃ;_  
_Buddhamhi abhiropesiṃ,_  
_vipassimhi narāsabhe._  


(48.)

2642\. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(49.)

2643\. _Tesattatimhito kappe,_  
_caturāsuṃ ramuttamā;_  
_Sattaratanasampannā,_  
_cakkavattī mahabbalā._  


(50.)

2644\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2645\. Itthaṃ sudaṃ āyasmā tikaṇṇipupphiyo thero imā gāthāyo abhāsitthāti.

---

2646\. Tikaṇṇipupphiyattherassāpadānaṃ aṭṭhamaṃ.



[Go to previous page (19.7 Ekacintikattheraapadāna)](19.7.md) / [Go to parent page (19 Kuṭajapupphiyavagga)](../19.md) / [Go to next page (19.9 Ekacāriyattheraapadāna)](19.9.md)


