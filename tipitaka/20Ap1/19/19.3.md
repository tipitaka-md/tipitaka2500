
[Home](/) / [20Ap1 Therāpadānapāḷi](../../20Ap1.md) / [19 Kuṭajapupphiyavagga](../19.md)

# 19.3 Koṭumbariyattheraapadāna

* Kuṭajapupphiyavagga

* Koṭumbariyattheraapadāna

(12.)

2596\. _“Kaṇikāraṃva jotantaṃ,_  
_nisinnaṃ pabbatantare;_  
_Appameyyaṃva udadhiṃ,_  
_vitthataṃ dharaṇiṃ yathā._  


(13.)

2597\. _Pūjitaṃ devasaṅghena,_  
_nisabhājāniyaṃ yathā;_  
_Haṭṭho haṭṭhena cittena,_  
_upāgacchiṃ naruttamaṃ._  


(14.)

2598\. _Sattapupphāni paggayha,_  
_koṭumbarasamākulaṃ;_  
_Buddhassa abhiropesiṃ,_  
_sikhino lokabandhuno._  


(15.)

2599\. _Ekattiṃse ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(16.)

2600\. _Ito vīsatikappamhi,_  
_mahānelasanāmako;_  
_Eko āsi mahātejo,_  
_cakkavattī mahabbalo._  


(17.)

2601\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2602\. Itthaṃ sudaṃ āyasmā koṭumbariyo thero imā gāthāyo abhāsitthāti.

---

2603\. Koṭumbariyattherassāpadānaṃ tatiyaṃ.



[Go to previous page (19.2 Bandhujīvakattheraapadāna)](19.2.md) / [Go to parent page (19 Kuṭajapupphiyavagga)](../19.md) / [Go to next page (19.4 Pañcahatthiyattheraapadāna)](19.4.md)


