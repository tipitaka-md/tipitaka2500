
[Home](/) / [20Ap1 Therāpadānapāḷi](../../20Ap1.md) / [19 Kuṭajapupphiyavagga](../19.md)

# 19.6 Bodhiupaṭṭhākattheraapadāna

* Kuṭajapupphiyavagga

* Bodhiupaṭṭhākattheraapadāna

(30.)

2620\. _“Nagare rammavatiyā,_  
_āsiṃ murajavādako;_  
_Niccupaṭṭhānayuttomhi,_  
_gatohaṃ bodhimuttamaṃ._  


(31.)

2621\. _Sāyaṃ pātaṃ upaṭṭhitvā,_  
_sukkamūlena codito;_  
_Aṭṭhārasakappasate,_  
_duggatiṃ nupapajjahaṃ._  


(32.)

2622\. _Pannarase kappasate,_  
_ito āsiṃ janādhipo;_  
_Murajo nāma nāmena,_  
_cakkavattī mahabbalo._  


(33.)

2623\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2624\. Itthaṃ sudaṃ āyasmā bodhiupaṭṭhāko thero imā gāthāyo abhāsitthāti.

---

2625\. Bodhiupaṭṭhākattherassāpadānaṃ chaṭṭhaṃ.



[Go to previous page (19.5 Isimuggadāyakattheraapadāna)](19.5.md) / [Go to parent page (19 Kuṭajapupphiyavagga)](../19.md) / [Go to next page (19.7 Ekacintikattheraapadāna)](19.7.md)


