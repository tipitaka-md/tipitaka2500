
[Home](/) / [20Ap1 Therāpadānapāḷi](../../20Ap1.md) / [19 Kuṭajapupphiyavagga](../19.md)

# 19.1 Kuṭajapupphiyattheraapadāna

* Kuṭajapupphiyavagga

* Kuṭajapupphiyattheraapadāna

(1.)

2581\. _“Suvaṇṇavaṇṇaṃ sambuddhaṃ,_  
_Sataraṃsiṃva uggataṃ;_  
_Disaṃ anuvilokentaṃ,_  
_Gacchantaṃ anilañjase._  


(2.)

2582\. _Kuṭajaṃ pupphitaṃ disvā,_  
_saṃvitthatasamotthataṃ;_  
_Rukkhato ocinitvāna,_  
_phussassa abhiropayiṃ._  


(3.)

2583\. _Dvenavute ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(4.)

2584\. _Ito sattarase kappe,_  
_tayo āsuṃ supupphitā;_  
_Sattaratanasampannā,_  
_cakkavattī mahabbalā._  


(5.)

2585\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2586\. Itthaṃ sudaṃ āyasmā kuṭajapupphiyo thero imā gāthāyo abhāsitthāti.

---

2587\. Kuṭajapupphiyattherassāpadānaṃ paṭhamaṃ.



[Go to previous page (19 Kuṭajapupphiyavagga)](../19.md) / [Go to parent page (19 Kuṭajapupphiyavagga)](../19.md) / [Go to next page (19.2 Bandhujīvakattheraapadāna)](19.2.md)


