
[Home](/) / [20Ap1 Therāpadānapāḷi](../../20Ap1.md) / [19 Kuṭajapupphiyavagga](../19.md)

# 19.2 Bandhujīvakattheraapadāna

* Kuṭajapupphiyavagga

* Bandhujīvakattheraapadāna

(6.)

2588\. _“Siddhattho nāma sambuddho,_  
_sayambhū sabbhi vaṇṇito;_  
_Samādhiṃ so samāpanno,_  
_nisīdi pabbatantare._  


(7.)

2589\. _Jātassare gavesanto,_  
_dakajaṃ pupphamuttamaṃ;_  
_Bandhujīvakapupphāni,_  
_addasaṃ samanantaraṃ._  


(8.)

2590\. _Ubho hatthehi paggayha,_  
_upāgacchiṃ mahāmuniṃ;_  
_Pasannacitto sumano,_  
_siddhatthassābhiropayiṃ._  


(9.)

2591\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(10.)

2592\. _Ito cātuddase kappe,_  
_eko āsiṃ janādhipo;_  
_Samuddakappo nāmena,_  
_cakkavattī mahabbalo._  


(11.)

2593\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2594\. Itthaṃ sudaṃ āyasmā bandhujīvako thero imā gāthāyo abhāsitthāti.

---

2595\. Bandhujīvakattherassāpadānaṃ dutiyaṃ.



[Go to previous page (19.1 Kuṭajapupphiyattheraapadāna)](19.1.md) / [Go to parent page (19 Kuṭajapupphiyavagga)](../19.md) / [Go to next page (19.3 Koṭumbariyattheraapadāna)](19.3.md)


