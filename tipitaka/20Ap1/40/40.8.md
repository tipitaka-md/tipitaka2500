
[Home](/) / [20Ap1 Therāpadānapāḷi](../../20Ap1.md) / [40 Pilindavacchavagga](../40.md)

# 𑁪𑁦𑁇𑁮 𑀲𑀍𑀅𑀮𑀫𑀡𑁆𑀟𑀧𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀧𑀺𑀮𑀺𑀦𑁆𑀤𑀯𑀘𑁆𑀙𑀯𑀕𑁆𑀕

* 𑀲𑀍𑀅𑀮𑀫𑀡𑁆𑀟𑀧𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(449.)

4761\. _“𑀦𑀺𑀩𑁆𑀩𑀼𑀢𑁂 𑀓𑀓𑀼𑀲𑀦𑁆𑀥𑀫𑁆𑀳𑀺,_  
_𑀩𑁆𑀭𑀸𑀳𑁆𑀫𑀡𑀫𑁆𑀳𑀺 𑀯𑀼𑀲𑀻𑀫𑀢𑀺;_  
_𑀕𑀳𑁂𑀢𑁆𑀯𑀸 𑀲𑀍𑀅𑀮𑀁 𑀫𑀸𑀮𑀁,_  
_𑀫𑀡𑁆𑀟𑀧𑀁 𑀓𑀸𑀭𑀬𑀺𑀁 𑀅𑀳𑀁𑁇_  


(450.)

4762\. _𑀢𑀸𑀯𑀢𑀺𑀁𑀲𑀕𑀢𑁄 𑀲𑀦𑁆𑀢𑁄,_  
_𑀮𑀪𑀸𑀫𑀺 𑀩𑁆𑀬𑀫𑁆𑀳𑀫𑀼𑀢𑁆𑀢𑀫𑀁;_  
_𑀅𑀜𑁆𑀜𑁂 𑀤𑁂𑀯𑁂𑀢𑀺𑀭𑁄𑀘𑀸𑀫𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(451.)

4763\. _𑀤𑀺𑀯𑀸 𑀯𑀸 𑀬𑀤𑀺 𑀯𑀸 𑀭𑀢𑁆𑀢𑀺𑀁,_  
_𑀘𑀗𑁆𑀓𑀫𑀦𑁆𑀢𑁄 𑀞𑀺𑀢𑁄 𑀘𑀳𑀁;_  
_𑀙𑀦𑁆𑀦𑁄 𑀲𑀍𑀅𑀮𑀧𑀼𑀧𑁆𑀨𑁂𑀳𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(452.)

4764\. _𑀇𑀫𑀲𑁆𑀫𑀺𑀁𑀬𑁂𑀯 𑀓𑀧𑁆𑀧𑀫𑁆𑀳𑀺,_  
_𑀬𑀁 𑀩𑀼𑀤𑁆𑀥𑀫𑀪𑀺𑀧𑀽𑀚𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(453.)

4765\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(454.)

4766\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(455.)

4767\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


4768\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀍𑀅𑀮𑀫𑀡𑁆𑀟𑀧𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

4769\. 𑀲𑀍𑀅𑀮𑀫𑀡𑁆𑀟𑀧𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (40.7 Girimānandattheraapadāna)](40.7.md) / [Go to parent page (40 Pilindavacchavagga)](../40.md) / [Go to next page (40.9 Sabbadāyakattheraapadāna)](40.9.md)


