---
title: 40.8 Saḷalamaṇḍapiyattheraapadāna
path: /tipitaka/20Ap1/40/40.8
ref: 267532
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 40 Pilindavacchavagga
    link: /tipitaka/20Ap1/40
prevL: /tipitaka/20Ap1/40/40.7
upL: /tipitaka/20Ap1/40
nextL: /tipitaka/20Ap1/40/40.9
---

# 40.8 Saḷalamaṇḍapiyattheraapadāna

### Pilindavacchavagga

### Saḷalamaṇḍapiyattheraapadāna

(449.)

4761. _“Nibbute kakusandhamhi,_  
_brāhmaṇamhi vusīmati;_  
_Gahetvā saḷalaṃ mālaṃ,_  
_maṇḍapaṃ kārayiṃ ahaṃ._  


(450.)

4762. _Tāvatiṃsagato santo,_  
_labhāmi byamhamuttamaṃ;_  
_Aññe devetirocāmi,_  
_puññakammassidaṃ phalaṃ._  


(451.)

4763. _Divā vā yadi vā rattiṃ,_  
_caṅkamanto ṭhito cahaṃ;_  
_Channo saḷalapupphehi,_  
_puññakammassidaṃ phalaṃ._  


(452.)

4764. _Imasmiṃyeva kappamhi,_  
_yaṃ buddhamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(453.)

4765. _Kilesā jhāpitā mayhaṃ,_  
_…pe…_  
_viharāmi anāsavo._  


(454.)

4766. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(455.)

4767. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4768. Itthaṃ sudaṃ āyasmā saḷalamaṇḍapiyo thero imā gāthāyo abhāsitthāti.

===

4769. Saḷalamaṇḍapiyattherassāpadānaṃ aṭṭhamaṃ.




