
[Home](/) / [20Ap1 Therāpadānapāḷi](/tipitaka/20Ap1.md) / [40 Pilindavacchavagga](/tipitaka/20Ap1/40.md) / [40.1 Pilindavacchattheraapadāna](/tipitaka/20Ap1/40/40.1.md)

# 𑁪𑁦𑁇𑁧𑁇𑁨 𑀤𑀸𑀦𑀯𑀢𑁆𑀣𑀼𑀲𑀫𑁆𑀧𑀸𑀤𑀦

### 𑀧𑀺𑀮𑀺𑀦𑁆𑀤𑀯𑀘𑁆𑀙𑀯𑀕𑁆𑀕

### 𑀧𑀺𑀮𑀺𑀦𑁆𑀤𑀯𑀘𑁆𑀙𑀢𑁆𑀣𑁂𑀭𑀅𑀧𑀤𑀸𑀦

### 𑀤𑀸𑀦𑀯𑀢𑁆𑀣𑀼𑀲𑀫𑁆𑀧𑀸𑀤𑀦

(9.)

4306. _𑀦𑀍𑀅𑀓𑀸𑀭𑁂 𑀉𑀧𑀸𑀕𑀫𑁆𑀫,_  
_𑀙𑀢𑁆𑀢𑀁 𑀓𑀸𑀭𑁂𑀲𑀺 𑀢𑀸𑀯𑀤𑁂;_  
_𑀙𑀢𑁆𑀢𑀲𑀢𑀲𑀳𑀲𑁆𑀲𑀸𑀦𑀺,_  
_𑀏𑀓𑀢𑁄 𑀲𑀦𑁆𑀦𑀺𑀧𑀸𑀢𑀬𑀺𑀁𑁇_  


(10.)

4307. _𑀤𑀼𑀲𑁆𑀲𑀲𑀢𑀲𑀳𑀲𑁆𑀲𑀸𑀦𑀺,_  
_𑀏𑀓𑀢𑁄 𑀲𑀦𑁆𑀦𑀺𑀧𑀸𑀢𑀬𑀺𑀁;_  
_𑀧𑀢𑁆𑀢𑀲𑀢𑀲𑀳𑀲𑁆𑀲𑀸𑀦𑀺,_  
_𑀏𑀓𑀢𑁄 𑀲𑀦𑁆𑀦𑀺𑀧𑀸𑀢𑀬𑀺𑀁𑁇_  


(11.)

4308. _𑀯𑀸𑀲𑀺𑀬𑁄 𑀲𑀢𑁆𑀣𑀓𑁂 𑀘𑀸𑀧𑀺,_  
_𑀲𑀽𑀘𑀺𑀬𑁄 𑀦𑀔𑀙𑁂𑀤𑀦𑁂;_  
_𑀳𑁂𑀝𑁆𑀞𑀸𑀙𑀢𑁆𑀢𑁂 𑀞𑀧𑀸𑀧𑁂𑀲𑀺𑀁,_  
_𑀓𑀸𑀭𑁂𑀢𑁆𑀯𑀸 𑀢𑀤𑀦𑀼𑀘𑁆𑀙𑀯𑁂𑁇_  


(12.)

4309. _𑀯𑀺𑀥𑀽𑀧𑀦𑁂 𑀢𑀸𑀮𑀯𑀡𑁆𑀝𑁂,_  
_𑀫𑁄𑀭𑀳𑀢𑁆𑀣𑁂 𑀘 𑀘𑀸𑀫𑀭𑁂;_  
_𑀧𑀭𑀺𑀲𑁆𑀲𑀸𑀯𑀦𑁂 𑀢𑁂𑀮𑀥𑀸𑀭𑁂,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(13.)

4310. _𑀲𑀽𑀘𑀺𑀖𑀭𑁂 𑀅𑀁𑀲𑀩𑀤𑁆𑀥𑁂,_  
_𑀅𑀣𑁄𑀧𑀺 𑀓𑀸𑀬𑀩𑀦𑁆𑀥𑀦𑁂;_  
_𑀆𑀥𑀸𑀭𑀓𑁂 𑀘 𑀲𑀼𑀓𑀢𑁂,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(14.)

4311. _𑀧𑀭𑀺𑀪𑁄𑀕𑀪𑀸𑀚𑀦𑁂 𑀘,_  
_𑀅𑀣𑁄𑀧𑀺 𑀮𑁄𑀳𑀣𑀸𑀮𑀓𑁂;_  
_𑀪𑁂𑀲𑀚𑁆𑀚𑁂 𑀧𑀽𑀭𑀬𑀺𑀢𑁆𑀯𑀸𑀦,_  
_𑀳𑁂𑀝𑁆𑀞𑀸𑀙𑀢𑁆𑀢𑁂 𑀞𑀧𑁂𑀲𑀳𑀁𑁇_  


(15.)

4312. _𑀯𑀘𑀁 𑀉𑀲𑀻𑀭𑀁 𑀮𑀝𑁆𑀞𑀺𑀫𑀥𑀼𑀁,_  
_𑀧𑀺𑀧𑁆𑀨𑀮𑀻 𑀫𑀭𑀺𑀘𑀸𑀦𑀺 𑀘;_  
_𑀳𑀭𑀻𑀢𑀓𑀺𑀁 𑀲𑀺𑀗𑁆𑀕𑀻𑀯𑁂𑀭𑀁,_  
_𑀲𑀩𑁆𑀩𑀁 𑀧𑀽𑀭𑁂𑀲𑀺 𑀪𑀸𑀚𑀦𑁂𑁇_  


(16.)

4313. _𑀉𑀧𑀸𑀳𑀦𑀸 𑀧𑀸𑀤𑀼𑀓𑀸𑀬𑁄,_  
_𑀅𑀣𑁄 𑀉𑀤𑀓𑀧𑀼𑀜𑁆𑀙𑀦𑁂;_  
_𑀓𑀢𑁆𑀢𑀭𑀤𑀡𑁆𑀟𑁂 𑀲𑀼𑀓𑀢𑁂,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(17.)

4314. _𑀑𑀲𑀥𑀜𑁆𑀚𑀦𑀦𑀸𑀍𑀈 𑀘,_  
_𑀲𑀮𑀸𑀓𑀸 𑀥𑀫𑁆𑀫𑀓𑀼𑀢𑁆𑀢𑀭𑀸;_  
_𑀓𑀼𑀜𑁆𑀘𑀺𑀓𑀸 𑀧𑀜𑁆𑀘𑀯𑀡𑁆𑀡𑁂𑀳𑀺,_  
_𑀲𑀺𑀩𑁆𑀩𑀺𑀢𑁂 𑀓𑀼𑀜𑁆𑀘𑀺𑀓𑀸𑀖𑀭𑁂𑁇_  


(18.)

4315. _𑀆𑀬𑁄𑀕𑁂 𑀥𑀽𑀫𑀦𑁂𑀢𑁆𑀢𑁂 𑀘,_  
_𑀅𑀣𑁄𑀧𑀺 𑀤𑀻𑀧𑀥𑀸𑀭𑀓𑁂;_  
_𑀢𑀼𑀫𑁆𑀩𑀓𑁂 𑀘 𑀓𑀭𑀡𑁆𑀟𑁂 𑀘,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(19.)

4316. _𑀲𑀡𑁆𑀟𑀸𑀲𑁂 𑀧𑀺𑀧𑁆𑀨𑀮𑁂 𑀘𑁂𑀯,_  
_𑀅𑀣𑁄𑀧𑀺 𑀫𑀮𑀳𑀸𑀭𑀓𑁂;_  
_𑀪𑁂𑀲𑀚𑁆𑀚𑀣𑀯𑀺𑀓𑁂 𑀘𑁂𑀯,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(20.)

4317. _𑀆𑀲𑀦𑁆𑀤𑀺𑀬𑁄 𑀧𑀻𑀞𑀓𑁂 𑀘,_  
_𑀧𑀮𑁆𑀮𑀗𑁆𑀓𑁂 𑀘𑀢𑀼𑀭𑁄𑀫𑀬𑁂;_  
_𑀢𑀤𑀦𑀼𑀘𑁆𑀙𑀯𑁂 𑀓𑀸𑀭𑀬𑀺𑀢𑁆𑀯𑀸,_  
_𑀳𑁂𑀝𑁆𑀞𑀸𑀙𑀢𑁆𑀢𑁂 𑀞𑀧𑁂𑀲𑀳𑀁𑁇_  


(21.)

4318. _𑀉𑀡𑁆𑀡𑀸𑀪𑀺𑀲𑀻 𑀢𑀽𑀮𑀪𑀺𑀲𑀻,_  
_𑀅𑀣𑁄𑀧𑀺 𑀧𑀻𑀞𑀺𑀓𑀸𑀪𑀺𑀲𑀻;_  
_𑀩𑀺𑀫𑁆𑀩𑁄𑀳𑀦𑁂 𑀘 𑀲𑀼𑀓𑀢𑁂,_  
_𑀓𑀸𑀭𑀬𑀺𑀁 𑀢𑀤𑀦𑀼𑀘𑁆𑀙𑀯𑁂𑁇_  


(22.)

4319. _𑀓𑀼𑀭𑀼𑀯𑀺𑀦𑁆𑀤𑁂 𑀫𑀥𑀼𑀲𑀺𑀢𑁆𑀣𑁂,_  
_𑀢𑁂𑀮𑀁 𑀳𑀢𑁆𑀣𑀧𑁆𑀧𑀢𑀸𑀧𑀓𑀁;_  
_𑀲𑀺𑀧𑀸𑀝𑀺𑀨𑀮𑀓𑁂 𑀲𑀼𑀘𑀻,_  
_𑀫𑀜𑁆𑀘𑀁 𑀅𑀢𑁆𑀣𑀭𑀡𑁂𑀦 𑀘𑁇_  


(23.)

4320. _𑀲𑁂𑀦𑀸𑀲𑀦𑁂 𑀧𑀸𑀤𑀧𑀼𑀜𑁆𑀙𑁂,_  
_𑀲𑀬𑀦𑀸𑀲𑀦𑀤𑀡𑁆𑀟𑀓𑁂;_  
_𑀤𑀦𑁆𑀢𑀧𑁄𑀡𑁂 𑀘 𑀆𑀝𑀮𑀻,_  
_𑀲𑀻𑀲𑀸𑀮𑁂𑀧𑀦𑀕𑀦𑁆𑀥𑀓𑁂𑁇_  


(24.)

4321. _𑀅𑀭𑀡𑀻 𑀨𑀮𑀧𑀻𑀞𑁂 𑀘,_  
_𑀧𑀢𑁆𑀢𑀧𑀺𑀥𑀸𑀦𑀣𑀸𑀮𑀓𑁂;_  
_𑀉𑀤𑀓𑀲𑁆𑀲 𑀓𑀝𑀘𑁆𑀙𑀽 𑀘,_  
_𑀘𑀼𑀡𑁆𑀡𑀓𑀁 𑀭𑀚𑀦𑀫𑁆𑀩𑀡𑀁𑁇_  


(25.)

4322. _𑀲𑀫𑁆𑀫𑀚𑁆𑀚𑀦𑀁 𑀉𑀤𑀧𑀢𑁆𑀢𑀁,_  
_𑀢𑀣𑀸 𑀯𑀲𑁆𑀲𑀺𑀓𑀲𑀸𑀝𑀺𑀓𑀁;_  
_𑀦𑀺𑀲𑀻𑀤𑀦𑀁 𑀓𑀡𑁆𑀟𑀼𑀘𑁆𑀙𑀸𑀤𑀺,_  
_𑀅𑀣 𑀅𑀦𑁆𑀢𑀭𑀯𑀸𑀲𑀓𑀁𑁇_  


(26.)

4323. _𑀉𑀢𑁆𑀢𑀭𑀸𑀲𑀗𑁆𑀕𑀲𑀗𑁆𑀖𑀸𑀝𑀻,_  
_𑀦𑀢𑁆𑀣𑀼𑀓𑀁 𑀫𑀼𑀔𑀲𑁄𑀥𑀦𑀁;_  
_𑀩𑀺𑀍𑀅𑀗𑁆𑀕𑀮𑁄𑀡𑀁 𑀧𑀳𑀽𑀢𑀜𑁆𑀘,_  
_𑀫𑀥𑀼𑀜𑁆𑀘 𑀤𑀥𑀺𑀧𑀸𑀦𑀓𑀁𑁇_  


(27.)

4324. _𑀥𑀽𑀧𑀁 𑀲𑀺𑀢𑁆𑀣𑀁 𑀧𑀺𑀮𑁄𑀢𑀺𑀜𑁆𑀘,_  
_𑀫𑀼𑀔𑀧𑀼𑀜𑁆𑀙𑀦𑀲𑀼𑀢𑁆𑀢𑀓𑀁;_  
_𑀤𑀸𑀢𑀩𑁆𑀩𑀁 𑀦𑀸𑀫 𑀬𑀁 𑀅𑀢𑁆𑀣𑀺,_  
_𑀬𑀜𑁆𑀘 𑀓𑀧𑁆𑀧𑀢𑀺 𑀲𑀢𑁆𑀣𑀼𑀦𑁄𑁇_  


(28.)

4325. _𑀲𑀩𑁆𑀩𑀫𑁂𑀢𑀁 𑀲𑀫𑀸𑀦𑁂𑀢𑁆𑀯𑀸,_  
_𑀆𑀦𑀦𑁆𑀤𑀁 𑀉𑀧𑀲𑀗𑁆𑀓𑀫𑀺𑀁;_  
_𑀉𑀧𑀲𑀗𑁆𑀓𑀫𑁆𑀫 𑀭𑀸𑀚𑀸𑀦𑀁,_  
_𑀚𑀦𑁂𑀢𑀸𑀭𑀁 𑀫𑀳𑁂𑀲𑀺𑀦𑁄;_  
_𑀲𑀺𑀭𑀲𑀸 𑀅𑀪𑀺𑀯𑀸𑀤𑁂𑀢𑁆𑀯𑀸,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


[Go to previous page (40.1.1 Cintanākāra)](/tipitaka/20Ap1/40/40.1/40.1.1.md) / [Go to parent page (40.1 Pilindavacchattheraapadāna)](/tipitaka/20Ap1/40/40.1.md) / [Go to next page (40.1.3 Dānokāsayācanā)](/tipitaka/20Ap1/40/40.1/40.1.3.md)


