
[Home](/) / [20Ap1 Therāpadānapāḷi](../...md) / [40 Pilindavacchavagga](...md) / [40.1 Pilindavacchattheraapadāna](../20Ap1/40/40.1.md)

# 𑁪𑁦𑁇𑁧𑁇𑁩 𑀤𑀸𑀦𑁄𑀓𑀸𑀲𑀬𑀸𑀘𑀦𑀸

* 𑀧𑀺𑀮𑀺𑀦𑁆𑀤𑀯𑀘𑁆𑀙𑀯𑀕𑁆𑀕

* 𑀧𑀺𑀮𑀺𑀦𑁆𑀤𑀯𑀘𑁆𑀙𑀢𑁆𑀣𑁂𑀭𑀅𑀧𑀤𑀸𑀦

* 𑀤𑀸𑀦𑁄𑀓𑀸𑀲𑀬𑀸𑀘𑀦𑀸

(29.)

4326\. _‘𑀏𑀓𑀢𑁄 𑀚𑀸𑀢𑀲𑀁𑀯𑀤𑁆𑀥𑀸,_  
_𑀉𑀪𑀺𑀦𑁆𑀦𑀁 𑀏𑀓𑀢𑁄 𑀫𑀦𑀁;_  
_𑀲𑀸𑀥𑀸𑀭𑀡𑀸 𑀲𑀼𑀔𑀤𑀼𑀓𑁆𑀔𑁂,_  
_𑀉𑀪𑁄 𑀘 𑀅𑀦𑀼𑀯𑀢𑁆𑀢𑀓𑀸𑁇_  


(30.)

4327\. _𑀅𑀢𑁆𑀣𑀺 𑀘𑁂𑀢𑀲𑀺𑀓𑀁 𑀤𑀼𑀓𑁆𑀔𑀁,_  
_𑀢𑀯𑀸𑀥𑁂𑀬𑁆𑀬𑀁 𑀅𑀭𑀺𑀦𑁆𑀤𑀫;_  
_𑀬𑀤𑀺 𑀲𑀓𑁆𑀓𑁄𑀲𑀺 𑀢𑀁 𑀤𑀼𑀓𑁆𑀔𑀁,_  
_𑀯𑀺𑀦𑁄𑀤𑁂𑀬𑁆𑀬𑀸𑀲𑀺 𑀔𑀢𑁆𑀢𑀺𑀬’𑁇_  


(31.)

4328\. _‘𑀢𑀯 𑀤𑀼𑀓𑁆𑀔𑀁 𑀫𑀫 𑀤𑀼𑀓𑁆𑀔𑀁,_  
_𑀉𑀪𑀺𑀦𑁆𑀦𑀁 𑀏𑀓𑀢𑁄 𑀫𑀦𑁄;_  
_𑀦𑀺𑀝𑁆𑀞𑀺𑀢𑀦𑁆𑀢𑀺 𑀯𑀺𑀚𑀸𑀦𑀸𑀳𑀺,_  
_𑀫𑀫𑀸𑀥𑁂𑀬𑁆𑀬𑀁 𑀲𑀘𑁂 𑀢𑀼𑀯𑀁’𑁇_  


(32.)

4329\. _‘𑀚𑀸𑀦𑀸𑀳𑀺 𑀔𑁄 𑀫𑀳𑀸𑀭𑀸𑀚,_  
_𑀤𑀼𑀓𑁆𑀔𑀁 𑀫𑁂 𑀤𑀼𑀩𑁆𑀩𑀺𑀦𑁄𑀤𑀬𑀁;_  
_𑀧𑀳𑀼 𑀲𑀫𑀸𑀦𑁄 𑀕𑀚𑁆𑀚𑀲𑀼,_  
_𑀏𑀓𑀁 𑀢𑁂 𑀤𑀼𑀘𑁆𑀘𑀚𑀁 𑀯𑀭𑀁𑁇_  


(33.)

4330\. _𑀬𑀸𑀯𑀢𑀸 𑀯𑀺𑀚𑀺𑀢𑁂 𑀅𑀢𑁆𑀣𑀺,_  
_𑀬𑀸𑀯𑀢𑀸 𑀫𑀫 𑀚𑀻𑀯𑀺𑀢𑀁;_  
_𑀏𑀢𑁂𑀳𑀺 𑀬𑀤𑀺 𑀢𑁂 𑀅𑀢𑁆𑀣𑁄,_  
_𑀤𑀲𑁆𑀲𑀸𑀫𑀺 𑀅𑀯𑀺𑀓𑀫𑁆𑀧𑀺𑀢𑁄𑁇_  


(34.)

4331\. _𑀕𑀚𑁆𑀚𑀺𑀢𑀁 𑀔𑁄 𑀢𑀬𑀸 𑀤𑁂𑀯,_  
_𑀫𑀺𑀘𑁆𑀙𑀸 𑀢𑀁 𑀩𑀳𑀼 𑀕𑀚𑁆𑀚𑀺𑀢𑀁;_  
_𑀚𑀸𑀦𑀺𑀲𑁆𑀲𑀸𑀫𑀺 𑀢𑀼𑀯𑀁 𑀅𑀚𑁆𑀚,_  
_𑀲𑀩𑁆𑀩𑀥𑀫𑁆𑀫𑁂 𑀧𑀢𑀺𑀝𑁆𑀞𑀺𑀢𑀁’𑁇_  


(35.)

4332\. _‘𑀅𑀢𑀺𑀩𑀸𑀍𑀳𑀁 𑀦𑀺𑀧𑀻𑀍𑀏𑀲𑀺,_  
_𑀤𑀤𑀫𑀸𑀦𑀲𑁆𑀲 𑀫𑁂 𑀲𑀢𑁄;_  
_𑀓𑀺𑀁 𑀢𑁂 𑀫𑁂 𑀧𑀻𑀍𑀇𑀢𑁂𑀦𑀢𑁆𑀣𑁄,_  
_𑀧𑀢𑁆𑀣𑀺𑀢𑀁 𑀢𑁂 𑀓𑀣𑁂𑀳𑀺 𑀫𑁂’𑁇_  


(36.)

4333\. _‘𑀇𑀘𑁆𑀙𑀸𑀫𑀳𑀁 𑀫𑀳𑀸𑀭𑀸𑀚,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀅𑀦𑀼𑀢𑁆𑀢𑀭𑀁;_  
_𑀪𑁄𑀚𑀬𑀺𑀲𑁆𑀲𑀸𑀫𑀺 𑀲𑀫𑁆𑀩𑀼𑀤𑁆𑀥𑀁,_  
_𑀯𑀚𑁆𑀚𑀁 𑀫𑁂 𑀫𑀸𑀳𑀼 𑀚𑀻𑀯𑀺𑀢𑀁’𑁇_  


(37.)

4334\. _‘𑀅𑀜𑁆𑀜𑀁 𑀢𑁂𑀳𑀁 𑀯𑀭𑀁 𑀤𑀫𑁆𑀫𑀺,_  
_𑀫𑀸 𑀬𑀸𑀘𑀺𑀢𑁆𑀣𑁄 𑀢𑀣𑀸𑀕𑀢𑀁;_  
_𑀅𑀤𑁂𑀬𑁆𑀬𑁄 𑀓𑀲𑁆𑀲𑀘𑀺 𑀩𑀼𑀤𑁆𑀥𑁄,_  
_𑀫𑀡𑀺 𑀚𑁄𑀢𑀺𑀭𑀲𑁄 𑀬𑀣𑀸’𑁇_  


(38.)

4335\. _‘𑀦𑀦𑀼 𑀢𑁂 𑀕𑀚𑁆𑀚𑀺𑀢𑀁 𑀤𑁂𑀯,_  
_𑀬𑀸𑀯 𑀚𑀻𑀯𑀺𑀢𑀫𑀢𑁆𑀢𑀦𑁄;_  
_𑀚𑀻𑀯𑀺𑀢𑀁 𑀤𑀤𑀫𑀸𑀦𑁂𑀦,_  
_𑀬𑀼𑀢𑁆𑀢𑀁 𑀤𑀸𑀢𑀼𑀁 𑀢𑀣𑀸𑀕𑀢𑀁’𑁇_  


(39.)

4336\. _‘𑀞𑀧𑀦𑀻𑀬𑁄 𑀫𑀳𑀸𑀯𑀻𑀭𑁄,_  
_𑀅𑀤𑁂𑀬𑁆𑀬𑁄 𑀓𑀲𑁆𑀲𑀘𑀺 𑀚𑀺𑀦𑁄;_  
_𑀦 𑀫𑁂 𑀧𑀝𑀺𑀲𑁆𑀲𑀼𑀢𑁄 𑀩𑀼𑀤𑁆𑀥𑁄,_  
_𑀯𑀭𑀲𑁆𑀲𑀼 𑀅𑀫𑀺𑀢𑀁 𑀥𑀦𑀁’𑁇_  


(40.)

4337\. _‘𑀯𑀺𑀦𑀺𑀘𑁆𑀙𑀬𑀁 𑀧𑀸𑀧𑀼𑀡𑀸𑀫,_  
_𑀧𑀼𑀘𑁆𑀙𑀺𑀲𑁆𑀲𑀸𑀫 𑀯𑀺𑀦𑀺𑀘𑁆𑀙𑀬𑁂;_  
_𑀬𑀣𑀸𑀲𑀡𑁆𑀞𑀁 𑀓𑀣𑁂𑀲𑁆𑀲𑀦𑁆𑀢𑀺,_  
_𑀧𑀝𑀺𑀧𑀼𑀘𑁆𑀙𑀸𑀫 𑀢𑀁 𑀢𑀣𑀸’𑁇_  


(41.)

4338\. _𑀭𑀜𑁆𑀜𑁄 𑀳𑀢𑁆𑀣𑁂 𑀕𑀳𑁂𑀢𑁆𑀯𑀸𑀦,_  
_𑀅𑀕𑀫𑀸𑀲𑀺𑀁 𑀯𑀺𑀦𑀺𑀘𑁆𑀙𑀬𑀁;_  
_𑀧𑀼𑀭𑀢𑁄 𑀅𑀓𑁆𑀔𑀤𑀲𑁆𑀲𑀸𑀦𑀁,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑀁𑁇_  


(42.)

4339\. _‘𑀲𑀼𑀡𑀦𑁆𑀢𑀼 𑀫𑁂 𑀅𑀓𑁆𑀔𑀤𑀲𑁆𑀲𑀸,_  
_𑀭𑀸𑀚𑀸 𑀯𑀭𑀫𑀤𑀸𑀲𑀺 𑀫𑁂;_  
_𑀦 𑀓𑀺𑀜𑁆𑀘𑀺 𑀞𑀧𑀬𑀺𑀢𑁆𑀯𑀸𑀦,_  
_𑀚𑀻𑀯𑀺𑀢𑀫𑁆𑀧𑀺 𑀧𑀯𑀸𑀭𑀬𑀺𑁇_  


(43.)

4340\. _𑀢𑀲𑁆𑀲 𑀫𑁂 𑀯𑀭𑀤𑀺𑀦𑁆𑀦𑀲𑁆𑀲,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀯𑀭𑀺𑀁 𑀅𑀳𑀁;_  
_𑀲𑀼𑀤𑀺𑀦𑁆𑀦𑁄 𑀳𑁄𑀢𑀺 𑀫𑁂 𑀩𑀼𑀤𑁆𑀥𑁄,_  
_𑀙𑀺𑀦𑁆𑀤𑀣 𑀲𑀁𑀲𑀬𑀁 𑀫𑀫’𑁇_  


(44.)

4341\. _‘𑀲𑁄𑀲𑁆𑀲𑀸𑀫 𑀢𑀯 𑀯𑀘𑀦𑀁,_  
_𑀪𑀽𑀫𑀺𑀧𑀸𑀮𑀲𑁆𑀲 𑀭𑀸𑀚𑀺𑀦𑁄;_  
_𑀉𑀪𑀺𑀦𑁆𑀦𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀙𑀺𑀦𑁆𑀤𑀺𑀲𑁆𑀲𑀸𑀫𑁂𑀢𑁆𑀣 𑀲𑀁𑀲𑀬𑀁𑁇_  


(45.)

4342\. _𑀲𑀩𑁆𑀩𑀁 𑀤𑁂𑀯 𑀢𑀬𑀸 𑀤𑀺𑀦𑁆𑀦𑀁,_  
_𑀇𑀫𑀲𑁆𑀲 𑀲𑀩𑁆𑀩𑀕𑀸𑀳𑀺𑀓𑀁;_  
_𑀦 𑀓𑀺𑀜𑁆𑀘𑀺 𑀞𑀧𑀬𑀺𑀢𑁆𑀯𑀸𑀦,_  
_𑀚𑀻𑀯𑀺𑀢𑀫𑁆𑀧𑀺 𑀧𑀯𑀸𑀭𑀬𑀺’𑁇_  


(46.)

4343\. _‘𑀓𑀺𑀘𑁆𑀙𑀧𑁆𑀧𑀢𑁆𑀢𑁄𑀯 𑀳𑀼𑀢𑁆𑀯𑀸𑀦,_  
_𑀬𑀸𑀘𑀻 𑀯𑀭𑀫𑀦𑀼𑀢𑁆𑀢𑀭𑀁;_  
_𑀇𑀫𑀁 𑀲𑀼𑀤𑀼𑀓𑁆𑀔𑀺𑀢𑀁 𑀜𑀢𑁆𑀯𑀸,_  
_𑀅𑀤𑀸𑀲𑀺𑀁 𑀲𑀩𑁆𑀩𑀕𑀸𑀳𑀺𑀓𑀁’𑁇_  


(47.)

4344\. _‘𑀧𑀭𑀸𑀚𑀬𑁄 𑀢𑀼𑀯𑀁 𑀤𑁂𑀯,_  
_𑀅𑀲𑁆𑀲 𑀤𑁂𑀬𑁆𑀬𑁄 𑀢𑀣𑀸𑀕𑀢𑁄;_  
_𑀉𑀪𑀺𑀦𑁆𑀦𑀁 𑀲𑀁𑀲𑀬𑁄 𑀙𑀺𑀦𑁆𑀦𑁄,_  
_𑀬𑀣𑀸𑀲𑀡𑁆𑀞𑀫𑁆𑀳𑀺 𑀢𑀺𑀝𑁆𑀞𑀣’𑁇_  


(48.)

4345\. _𑀭𑀸𑀚𑀸 𑀢𑀢𑁆𑀣𑁂𑀯 𑀞𑀢𑁆𑀯𑀸𑀦,_  
_𑀅𑀓𑁆𑀔𑀤𑀲𑁆𑀲𑁂𑀢𑀤𑀩𑁆𑀭𑀯𑀺;_  
_‘𑀲𑀫𑁆𑀫𑀸 𑀫𑀬𑁆𑀳𑀫𑁆𑀧𑀺 𑀤𑁂𑀬𑁆𑀬𑀸𑀣,_  
_𑀧𑀼𑀦 𑀩𑀼𑀤𑁆𑀥𑀁 𑀮𑀪𑀸𑀫𑀳𑀁’𑁇_  


(49.)

4346\. _‘𑀧𑀽𑀭𑁂𑀢𑁆𑀯𑀸 𑀢𑀯 𑀲𑀗𑁆𑀓𑀧𑁆𑀧𑀁,_  
_𑀪𑁄𑀚𑀬𑀺𑀢𑁆𑀯𑀸 𑀢𑀣𑀸𑀕𑀢𑀁;_  
_𑀧𑀼𑀦 𑀤𑁂𑀬𑁆𑀬𑀸𑀲𑀺 𑀲𑀫𑁆𑀩𑀼𑀤𑁆𑀥𑀁,_  
_𑀆𑀦𑀦𑁆𑀤𑀲𑁆𑀲 𑀬𑀲𑀲𑁆𑀲𑀺𑀦𑁄’𑁇_  


[Go to previous page (40.1.2 Dānavatthusampādana)](40.1.2.md) / [Go to parent page (40.1 Pilindavacchattheraapadāna)](../20Ap1/40/40.1.md) / [Go to next page (40.1.4 Nimantanakathā)](40.1.4.md)


