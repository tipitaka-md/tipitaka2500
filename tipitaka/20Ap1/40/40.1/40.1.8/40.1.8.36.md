
[Home](/) / [20Ap1 Therāpadānapāḷi](../../../../20Ap1.md) / [40 Pilindavacchavagga](../../../40.md) / [40.1 Pilindavacchattheraapadāna](../../40.1.md) / [40.1.8 Dānānisaṃsakathā](../40.1.8.md)

# 40.1.8.36 Bibbohanānisaṃsa

* Pilindavacchavagga

* Pilindavacchattheraapadāna

* Dānānisaṃsakathā

* Bibbohanānisaṃsa

(180.)

4477\. _Bibbohane jine datvā,_  
_saṃghe gaṇavaruttame;_  
_Chānisaṃse anubhomi,_  
_kammānucchavike mama._  


(181.)

4478\. _Uṇṇike padumake ca,_  
_atho lohitacandane;_  
_Bibbohane upādhemi,_  
_uttamaṅgaṃ sadā mama._  


(182.)

4479\. _Aṭṭhaṅgike maggavare,_  
_sāmaññe caturo phale;_  
_Tesu ñāṇaṃ uppādetvā,_  
_vihare niccakālikaṃ._  


(183.)

4480\. _Dāne dame saṃyame ca,_  
_appamaññāsu rūpisu;_  
_Tesu ñāṇaṃ uppādetvā,_  
_vihare sabbakālikaṃ._  


(184.)

4481\. _Vatte guṇe paṭipatti,_  
_ācārakiriyāsu ca;_  
_Tesu ñāṇaṃ uppādetvā,_  
_vihare sabbadā ahaṃ._  


(185.)

4482\. _Caṅkame vā padhāne vā,_  
_vīriye bodhipakkhiye;_  
_Tesu ñāṇaṃ uppādetvā,_  
_viharāmi yadicchakaṃ._  


(186.)

4483\. _Sīlaṃ samādhi paññā ca,_  
_vimutti ca anuttarā;_  
_Tesu ñāṇaṃ uppādetvā,_  
_viharāmi sukhaṃ ahaṃ._  


[Go to previous page (40.1.8.35 Bhisiānisaṃsa)](40.1.8.35.md) / [Go to parent page (40.1.8 Dānānisaṃsakathā)](../40.1.8.md) / [Go to next page (40.1.8.37 Phalapīṭhānisaṃsa)](40.1.8.37.md)


