
[Home](/) / [20Ap1 Therāpadānapāḷi](/tipitaka/20Ap1.md) / [21 Kaṇikārapupphiyavagga](/tipitaka/20Ap1/21.md)

# 21.9 Ādhāradāyakattheraapadāna

### Kaṇikārapupphiyavagga

### Ādhāradāyakattheraapadāna

(40.)

2805. _“Ādhārakaṃ mayā dinnaṃ,_  
_sikhino lokabandhuno;_  
_Dhāremi pathaviṃ sabbaṃ,_  
_kevalaṃ vasudhaṃ imaṃ._  


(41.)

2806. _Kilesā jhāpitā mayhaṃ,_  
_bhavā sabbe samūhatā;_  
_Dhāremi antimaṃ dehaṃ,_  
_sammāsambuddhasāsane._  


(42.)

2807. _Sattavīse ito kappe,_  
_ahesuṃ caturo janā;_  
_Samantavaraṇā nāma,_  
_cakkavattī mahabbalā._  


(43.)

2808. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2809. Itthaṃ sudaṃ āyasmā ādhāradāyako thero imā gāthāyo abhāsitthāti.

===

2810. Ādhāradāyakattherassāpadānaṃ navamaṃ.



[Go to previous page](/tipitaka/20Ap1/21/21.8.md) / [Go to parent page](/tipitaka/20Ap1/21.md) / [Go to next page](/tipitaka/20Ap1/21/21.10.md)


