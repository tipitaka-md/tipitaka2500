
[Home](/) / [20Ap1 Therāpadānapāḷi](/tipitaka/20Ap1.md) / [21 Kaṇikārapupphiyavagga](/tipitaka/20Ap1/21.md)

# 21.3 Kiṅkaṇipupphiyattheraapadāna

### Kaṇikārapupphiyavagga

### Kiṅkaṇipupphiyattheraapadāna

(10.)

2763. _“Kañcanagghiyasaṅkāso,_  
_sabbaññū lokanāyako;_  
_Odakaṃ dahamoggayha,_  
_sināyi lokanāyako._  


(11.)

2764. _Paggayha kiṅkaṇiṃ pupphaṃ,_  
_Vipassissābhiropayiṃ;_  
_Udaggacitto sumano,_  
_Dvipadindassa tādino._  


(12.)

2765. _Ekanavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(13.)

2766. _Sattavīsatikappamhi,_  
_rājā bhīmaratho ahu;_  
_Sattaratanasampanno,_  
_cakkavattī mahabbalo._  


(14.)

2767. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2768. Itthaṃ sudaṃ āyasmā kiṅkaṇipupphiyo thero imā gāthāyo abhāsitthāti.

===

2769. Kiṅkaṇipupphiyattherassāpadānaṃ tatiyaṃ.



[Go to previous page](/tipitaka/20Ap1/21/21.2.md) / [Go to parent page](/tipitaka/20Ap1/21.md) / [Go to next page](/tipitaka/20Ap1/21/21.4.md)


