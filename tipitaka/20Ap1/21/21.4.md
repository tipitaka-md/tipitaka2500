
[Home](/) / [20Ap1 Therāpadānapāḷi](../../20Ap1.md) / [21 Kaṇikārapupphiyavagga](../21.md)

# 21.4 Taraṇiyattheraapadāna

* Kaṇikārapupphiyavagga

* Taraṇiyattheraapadāna

(15.)

2770\. _“Atthadassī tu bhagavā,_  
_dvipadindo narāsabho;_  
_Purakkhato sāvakehi,_  
_gaṅgātīramupāgami._  


(16.)

2771\. _Samatitti kākapeyyā,_  
_gaṅgā āsi duruttarā;_  
_Uttārayiṃ bhikkhusaṃghaṃ,_  
_buddhañca dvipaduttamaṃ._  


(17.)

2772\. _Aṭṭhārase kappasate,_  
_yaṃ kammamakariṃ tadā;_  
_Duggatiṃ nābhijānāmi,_  
_taraṇāya idaṃ phalaṃ._  


(18.)

2773\. _Teraseto kappasate,_  
_pañca sabbobhavā ahuṃ;_  
_Sattaratanasampannā,_  
_cakkavattī mahabbalā._  


(19.)

2774\. _Pacchime ca bhave asmiṃ,_  
_jātohaṃ brāhmaṇe kule;_  
_Saddhiṃ tīhi sahāyehi,_  
_pabbajiṃ satthu sāsane._  


(20.)

2775\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2776\. Itthaṃ sudaṃ āyasmā taraṇiyo thero imā gāthāyo abhāsitthāti.

---

2777\. Taraṇiyattherassāpadānaṃ catutthaṃ.



[Go to previous page (21.3 Kiṅkaṇipupphiyattheraapadāna)](21.3.md) / [Go to parent page (21 Kaṇikārapupphiyavagga)](../21.md) / [Go to next page (21.5 Nigguṇḍipupphiyattheraapadāna)](21.5.md)


