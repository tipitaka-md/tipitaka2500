
[Home](/) / [20Ap1 Therāpadānapāḷi](../../20Ap1.md) / [21 Kaṇikārapupphiyavagga](../21.md)

# 21.7 Salalamāliyattheraapadāna

* Kaṇikārapupphiyavagga

* Salalamāliyattheraapadāna

(30.)

2791\. _“Kaṇikāraṃva jotantaṃ,_  
_nisinnaṃ pabbatantare;_  
_Obhāsentaṃ disā sabbā,_  
_siddhatthaṃ narasārathiṃ._  


(31.)

2792\. _Dhanuṃ advejjhaṃ katvāna,_  
_usuṃ sannayhahaṃ tadā;_  
_Pupphaṃ savaṇṭaṃ chetvāna,_  
_buddhassa abhiropayiṃ._  


(32.)

2793\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(33.)

2794\. _Ekapaññāsito kappe,_  
_eko āsiṃ jutindharo;_  
_Sattaratanasampanno,_  
_cakkavattī mahabbalo._  


(34.)

2795\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2796\. Itthaṃ sudaṃ āyasmā salalamāliyo thero imā gāthāyo abhāsitthāti.

---

2797\. Salalamāliyattherassāpadānaṃ sattamaṃ.



[Go to previous page (21.6 Udakadāyakattheraapadāna)](21.6.md) / [Go to parent page (21 Kaṇikārapupphiyavagga)](../21.md) / [Go to next page (21.8 Koraṇḍapupphiyattheraapadāna)](21.8.md)


