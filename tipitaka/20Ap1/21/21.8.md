---
title: 21.8 Koraṇḍapupphiyattheraapadāna
path: /tipitaka/20Ap1/21/21.8
ref: 267342
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 21 Kaṇikārapupphiyavagga
    link: /tipitaka/20Ap1/21
prevL: /tipitaka/20Ap1/21/21.7
upL: /tipitaka/20Ap1/21
nextL: /tipitaka/20Ap1/21/21.9
---

# 21.8 Koraṇḍapupphiyattheraapadāna

### Kaṇikārapupphiyavagga

### Koraṇḍapupphiyattheraapadāna

(35.)

2798. _“Akkantañca padaṃ disvā,_  
_cakkālaṅkārabhūsitaṃ;_  
_Padenānupadaṃ yanto,_  
_vipassissa mahesino._  


(36.)

2799. _Koraṇḍaṃ pupphitaṃ disvā,_  
_samūlaṃ pūjitaṃ mayā;_  
_Haṭṭho haṭṭhena cittena,_  
_avandiṃ padamuttamaṃ._  


(37.)

2800. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(38.)

2801. _Sattapaññāsakappamhi,_  
_eko vītamalo ahuṃ;_  
_Sattaratanasampanno,_  
_cakkavattī mahabbalo._  


(39.)

2802. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2803. Itthaṃ sudaṃ āyasmā koraṇḍapupphiyo thero imā gāthāyo abhāsitthāti.

===

2804. Koraṇḍapupphiyattherassāpadānaṃ aṭṭhamaṃ.




