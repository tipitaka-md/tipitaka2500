
[Home](/) / [20Ap1 Therāpadānapāḷi](...md) / [21 Kaṇikārapupphiyavagga](../20Ap1/21.md)

# 21.8 Koraṇḍapupphiyattheraapadāna

* Kaṇikārapupphiyavagga

* Koraṇḍapupphiyattheraapadāna

(35.)

2798\. _“Akkantañca padaṃ disvā,_  
_cakkālaṅkārabhūsitaṃ;_  
_Padenānupadaṃ yanto,_  
_vipassissa mahesino._  


(36.)

2799\. _Koraṇḍaṃ pupphitaṃ disvā,_  
_samūlaṃ pūjitaṃ mayā;_  
_Haṭṭho haṭṭhena cittena,_  
_avandiṃ padamuttamaṃ._  


(37.)

2800\. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(38.)

2801\. _Sattapaññāsakappamhi,_  
_eko vītamalo ahuṃ;_  
_Sattaratanasampanno,_  
_cakkavattī mahabbalo._  


(39.)

2802\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2803\. Itthaṃ sudaṃ āyasmā koraṇḍapupphiyo thero imā gāthāyo abhāsitthāti.

---

2804\. Koraṇḍapupphiyattherassāpadānaṃ aṭṭhamaṃ.



[Go to previous page (21.7 Salalamāliyattheraapadāna)](21.7.md) / [Go to parent page (21 Kaṇikārapupphiyavagga)](../20Ap1/21.md) / [Go to next page (21.9 Ādhāradāyakattheraapadāna)](21.9.md)


