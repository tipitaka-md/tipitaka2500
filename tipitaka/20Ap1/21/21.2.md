
[Home](/) / [20Ap1 Therāpadānapāḷi](../../20Ap1.md) / [21 Kaṇikārapupphiyavagga](../21.md)

# 21.2 Minelapupphiyattheraapadāna

* Kaṇikārapupphiyavagga

* Minelapupphiyattheraapadāna

(5.)

2756\. _“Suvaṇṇavaṇṇo bhagavā,_  
_sataraṃsī patāpavā;_  
_Caṅkamanaṃ samārūḷho,_  
_mettacitto sikhīsabho._  


(6.)

2757\. _Pasannacitto sumano,_  
_vanditvā ñāṇamuttamaṃ;_  
_Minelapupphaṃ paggayha,_  
_buddhassa abhiropayiṃ._  


(7.)

2758\. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(8.)

2759\. _Ekūnatiṃsakappamhi,_  
_sumeghaghananāmako;_  
_Sattaratanasampanno,_  
_cakkavattī mahabbalo._  


(9.)

2760\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2761\. Itthaṃ sudaṃ āyasmā minelapupphiyo thero imā gāthāyo abhāsitthāti.

---

2762\. Minelapupphiyattherassāpadānaṃ dutiyaṃ.



[Go to previous page (21.1 Kaṇikārapupphiyattheraapadāna)](21.1.md) / [Go to parent page (21 Kaṇikārapupphiyavagga)](../21.md) / [Go to next page (21.3 Kiṅkaṇipupphiyattheraapadāna)](21.3.md)


