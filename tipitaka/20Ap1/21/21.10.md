
[Home](/) / [20Ap1 Therāpadānapāḷi](../../20Ap1.md) / [21 Kaṇikārapupphiyavagga](../21.md)

# 𑁨𑁧𑁇𑁧𑁦 𑀧𑀸𑀧𑀦𑀺𑀯𑀸𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀓𑀡𑀺𑀓𑀸𑀭𑀧𑀼𑀧𑁆𑀨𑀺𑀬𑀯𑀕𑁆𑀕

### 𑀧𑀸𑀧𑀦𑀺𑀯𑀸𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(44.)

2811\. _“𑀢𑀺𑀲𑁆𑀲𑀲𑁆𑀲 𑀢𑀼 𑀪𑀕𑀯𑀢𑁄,_  
_𑀤𑁂𑀯𑀤𑁂𑀯𑀲𑁆𑀲 𑀢𑀸𑀤𑀺𑀦𑁄;_  
_𑀏𑀓𑀘𑁆𑀙𑀢𑁆𑀢𑀁 𑀫𑀬𑀸 𑀤𑀺𑀦𑁆𑀦𑀁,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸𑁇_  


(45.)

2812\. _𑀦𑀺𑀯𑀼𑀢𑀁 𑀳𑁄𑀢𑀺 𑀫𑁂 𑀧𑀸𑀧𑀁,_  
_𑀓𑀼𑀲𑀮𑀲𑁆𑀲𑀼𑀧𑀲𑀫𑁆𑀧𑀤𑀸;_  
_𑀆𑀓𑀸𑀲𑁂 𑀙𑀢𑁆𑀢𑀁 𑀥𑀸𑀭𑁂𑀦𑁆𑀢𑀺,_  
_𑀧𑀼𑀩𑁆𑀩𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(46.)

2813\. _𑀘𑀭𑀺𑀫𑀁 𑀯𑀢𑁆𑀢𑀢𑁂 𑀫𑀬𑁆𑀳𑀁,_  
_𑀪𑀯𑀸 𑀲𑀩𑁆𑀩𑁂 𑀲𑀫𑀽𑀳𑀢𑀸;_  
_𑀥𑀸𑀭𑁂𑀫𑀺 𑀅𑀦𑁆𑀢𑀺𑀫𑀁 𑀤𑁂𑀳𑀁,_  
_𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑀸𑀲𑀦𑁂𑁇_  


(47.)

2814\. _𑀤𑁆𑀯𑁂𑀦𑀯𑀼𑀢𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀙𑀢𑁆𑀢𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀙𑀢𑁆𑀢𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(48.)

2815\. _𑀤𑁆𑀯𑁂𑀲𑀢𑁆𑀢𑀢𑀺𑀫𑁆𑀳𑀺𑀢𑁄 𑀓𑀧𑁆𑀧𑁂,_  
_𑀅𑀝𑁆𑀞𑀸𑀲𑀺𑀁𑀲𑀼 𑀚𑀦𑀸𑀥𑀺𑀧𑀸;_  
_𑀫𑀳𑀸𑀦𑀺𑀤𑀸𑀦𑀦𑀸𑀫𑁂𑀦,_  
_𑀭𑀸𑀚𑀸𑀦𑁄 𑀘𑀓𑁆𑀓𑀯𑀢𑁆𑀢𑀺𑀦𑁄𑁇_  


(49.)

2816\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁨𑁩𑁧𑁪)_  


2817\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀸𑀧𑀦𑀺𑀯𑀸𑀭𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2818\. 𑀧𑀸𑀧𑀦𑀺𑀯𑀸𑀭𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

2819\. 𑀓𑀡𑀺𑀓𑀸𑀭𑀧𑀼𑀧𑁆𑀨𑀺𑀬𑀯𑀕𑁆𑀕𑁄 𑀏𑀓𑀯𑀻𑀲𑀢𑀺𑀫𑁄𑁇



---

2820\. 𑀢𑀲𑁆𑀲𑀼𑀤𑁆𑀤𑀸𑀦𑀁



2821\. _𑀓𑀡𑀺𑀓𑀸𑀭𑁄 𑀫𑀺𑀦𑁂𑀮𑀜𑁆𑀘,_  
_𑀓𑀺𑀗𑁆𑀓𑀡𑀺 𑀢𑀭𑀡𑁂𑀦 𑀘;_  
_𑀦𑀺𑀕𑁆𑀕𑀼𑀡𑁆𑀟𑀺𑀧𑀼𑀧𑁆𑀨𑀻 𑀤𑀓𑀤𑁄,_  
_𑀲𑀮𑀮𑁄 𑀘 𑀓𑀼𑀭𑀡𑁆𑀟𑀓𑁄;_  
_𑀆𑀥𑀸𑀭𑀓𑁄 𑀧𑀸𑀧𑀯𑀸𑀭𑀻,_  
_𑀅𑀝𑁆𑀞𑀢𑀸𑀮𑀻𑀲 𑀕𑀸𑀣𑀓𑀸𑀢𑀺𑁇_  


[Go to previous page (21.9 Ādhāradāyakattheraapadāna)](21.9.md) / [Go to parent page (21 Kaṇikārapupphiyavagga)](../21.md) / [Go to next page (22 Hatthivagga)](../22.md)


