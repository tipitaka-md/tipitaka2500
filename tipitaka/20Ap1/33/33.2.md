
[Home](/) / [20Ap1 Therāpadānapāḷi](../../20Ap1.md) / [33 Umāpupphiyavagga](../33.md)

# 33.2 Pulinapūjakattheraapadāna

* Umāpupphiyavagga

* Pulinapūjakattheraapadāna

(7.)

3594\. _“Kakudhaṃ vilasantaṃva,_  
_nisabhājāniyaṃ yathā;_  
_Osadhiṃva virocantaṃ,_  
_obhāsantaṃ narāsabhaṃ._  


(8.)

3595\. _Añjaliṃ paggahetvāna,_  
_avandiṃ satthuno ahaṃ;_  
_Satthāraṃ parivaṇṇesiṃ,_  
_sakakammena tosayiṃ._  


(9.)

3596\. _Susuddhaṃ pulinaṃ gayha,_  
_gatamagge samokiriṃ;_  
_Ucchaṅgena gahetvāna,_  
_vipassissa mahesino._  


(10.)

3597\. _Tato upaḍḍhapulinaṃ,_  
_vippasannena cetasā;_  
_Divāvihāre osiñciṃ,_  
_dvipadindassa tādino._  


(11.)

3598\. _Ekanavutito kappe,_  
_pulinaṃ yamasiñcahaṃ;_  
_Duggatiṃ nābhijānāmi,_  
_pulinassa idaṃ phalaṃ._  


(12.)

3599\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3600\. Itthaṃ sudaṃ āyasmā pulinapūjako thero imā gāthāyo abhāsitthāti.

---

3601\. Pulinapūjakattherassāpadānaṃ dutiyaṃ.



[Go to previous page (33.1 Umāpupphiyattheraapadāna)](33.1.md) / [Go to parent page (33 Umāpupphiyavagga)](../33.md) / [Go to next page (33.3 Hāsajanakattheraapadāna)](33.3.md)


