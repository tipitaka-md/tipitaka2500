
[Home](/) / [20Ap1 Therāpadānapāḷi](...md) / [33 Umāpupphiyavagga](../20Ap1/33.md)

# 𑁩𑁩𑁇𑁪 𑀬𑀜𑁆𑀜𑀲𑀸𑀫𑀺𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀉𑀫𑀸𑀧𑀼𑀧𑁆𑀨𑀺𑀬𑀯𑀕𑁆𑀕

* 𑀬𑀜𑁆𑀜𑀲𑀸𑀫𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(17.)

3608\. _“𑀚𑀸𑀢𑀺𑀬𑀸 𑀲𑀢𑁆𑀢𑀯𑀲𑁆𑀲𑁄𑀳𑀁,_  
_𑀅𑀳𑁄𑀲𑀺𑀁 𑀫𑀦𑁆𑀢𑀧𑀸𑀭𑀕𑀽;_  
_𑀓𑀼𑀮𑀯𑀢𑁆𑀢𑀁 𑀅𑀥𑀸𑀭𑁂𑀲𑀺𑀁,_  
_𑀬𑀜𑁆𑀜𑁄 𑀉𑀲𑁆𑀲𑀸𑀳𑀺𑀢𑁄 𑀫𑀬𑀸𑁇_  


(18.)

3609\. _𑀘𑀼𑀮𑁆𑀮𑀸𑀲𑀻𑀢𑀺𑀲𑀳𑀲𑁆𑀲𑀸𑀦𑀺,_  
_𑀧𑀲𑀽 𑀳𑀜𑁆𑀜𑀦𑁆𑀢𑀺 𑀫𑁂 𑀢𑀤𑀸;_  
_𑀲𑀸𑀭𑀣𑀫𑁆𑀪𑀼𑀧𑀦𑀻𑀢𑀸𑀦𑀺,_  
_𑀬𑀜𑁆𑀜𑀢𑁆𑀣𑀸𑀬 𑀉𑀧𑀝𑁆𑀞𑀺𑀢𑀸𑁇_  


(19.)

3610\. _𑀉𑀓𑁆𑀓𑀸𑀫𑀼𑀔𑀧𑀳𑀝𑁆𑀞𑁄𑀯,_  
_𑀔𑀤𑀺𑀭𑀗𑁆𑀕𑀸𑀭𑀲𑀦𑁆𑀦𑀺𑀪𑁄;_  
_𑀉𑀤𑀬𑀦𑁆𑀢𑁄𑀯 𑀲𑀽𑀭𑀺𑀬𑁄,_  
_𑀧𑀼𑀡𑁆𑀡𑀫𑀸𑀬𑁂𑀯 𑀘𑀦𑁆𑀤𑀺𑀫𑀸𑁇_  


(20.)

3611\. _𑀲𑀺𑀤𑁆𑀥𑀢𑁆𑀣𑁄 𑀲𑀩𑁆𑀩𑀲𑀺𑀤𑁆𑀥𑀢𑁆𑀣𑁄,_  
_𑀢𑀺𑀮𑁄𑀓𑀫𑀳𑀺𑀢𑁄 𑀳𑀺𑀢𑁄;_  
_𑀉𑀧𑀕𑀦𑁆𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑁄,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑁇_  


(21.)

3612\. _‘𑀅𑀳𑀺𑀁𑀲𑀸 𑀲𑀩𑁆𑀩𑀧𑀸𑀡𑀻𑀦𑀁,_  
_𑀓𑀼𑀫𑀸𑀭 𑀫𑀫 𑀭𑀼𑀘𑁆𑀘𑀢𑀺;_  
_𑀣𑁂𑀬𑁆𑀬𑀸 𑀘 𑀅𑀢𑀺𑀘𑀸𑀭𑀸 𑀘,_  
_𑀫𑀚𑁆𑀚𑀧𑀸𑀦𑀸 𑀘 𑀆𑀭𑀢𑀺𑁇_  


(22.)

3613\. _𑀭𑀢𑀺 𑀘 𑀲𑀫𑀘𑀭𑀺𑀬𑀸𑀬,_  
_𑀩𑀸𑀳𑀼𑀲𑀘𑁆𑀘𑀁 𑀓𑀢𑀜𑁆𑀜𑀼𑀢𑀸;_  
_𑀤𑀺𑀝𑁆𑀞𑁂 𑀥𑀫𑁆𑀫𑁂 𑀧𑀭𑀢𑁆𑀣 𑀘,_  
_𑀥𑀫𑁆𑀫𑀸 𑀏𑀢𑁂 𑀧𑀲𑀁𑀲𑀺𑀬𑀸𑁇_  


(23.)

3614\. _𑀏𑀢𑁂 𑀥𑀫𑁆𑀫𑁂 𑀪𑀸𑀯𑀬𑀺𑀢𑁆𑀯𑀸,_  
_𑀲𑀩𑁆𑀩𑀲𑀢𑁆𑀢𑀳𑀺𑀢𑁂 𑀭𑀢𑁄;_  
_𑀩𑀼𑀤𑁆𑀥𑁂 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀪𑀸𑀯𑁂𑀳𑀺 𑀫𑀕𑁆𑀕𑀫𑀼𑀢𑁆𑀢𑀫𑀁’𑁇_  


(24.)

3615\. _𑀇𑀤𑀁 𑀯𑀢𑁆𑀯𑀸𑀦 𑀲𑀩𑁆𑀩𑀜𑁆𑀜𑀽,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀫𑀫𑁂𑀯𑀁 𑀅𑀦𑀼𑀲𑀸𑀲𑀺𑀢𑁆𑀯𑀸,_  
_𑀯𑁂𑀳𑀸𑀲𑀁 𑀉𑀕𑁆𑀕𑀢𑁄 𑀕𑀢𑁄𑁇_  


(25.)

3616\. _𑀧𑀼𑀩𑁆𑀩𑁂 𑀘𑀺𑀢𑁆𑀢𑀁 𑀯𑀺𑀲𑁄𑀥𑁂𑀢𑁆𑀯𑀸,_  
_𑀧𑀘𑁆𑀙𑀸 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁;_  
_𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀢𑀼𑀲𑀺𑀢𑀁 𑀉𑀧𑀧𑀚𑁆𑀚𑀳𑀁𑁇_  


(26.)

3617\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀤𑀸 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀲𑀜𑁆𑀜𑀸𑀬𑀺𑀤𑀁 𑀨𑀮𑀁𑁇_  


(27.)

3618\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3619\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀬𑀜𑁆𑀜𑀲𑀸𑀫𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3620\. 𑀬𑀜𑁆𑀜𑀲𑀸𑀫𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (33.3 Hāsajanakattheraapadāna)](33.3.md) / [Go to parent page (33 Umāpupphiyavagga)](../20Ap1/33.md) / [Go to next page (33.5 Nimittasaññakattheraapadāna)](33.5.md)


