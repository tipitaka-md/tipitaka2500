
[Home](/) / [20Ap1 Therāpadānapāḷi](/tipitaka/20Ap1.md) / [33 Umāpupphiyavagga](/tipitaka/20Ap1/33.md)

# 𑁩𑁩𑁇𑁯 𑀧𑀼𑀧𑁆𑀨𑀘𑁆𑀙𑀢𑁆𑀢𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀉𑀫𑀸𑀧𑀼𑀧𑁆𑀨𑀺𑀬𑀯𑀕𑁆𑀕

### 𑀧𑀼𑀧𑁆𑀨𑀘𑁆𑀙𑀢𑁆𑀢𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(73.)

3675. _“𑀲𑀺𑀤𑁆𑀥𑀢𑁆𑀣𑀲𑁆𑀲 𑀪𑀕𑀯𑀢𑁄,_  
_𑀮𑁄𑀓𑀚𑁂𑀝𑁆𑀞𑀲𑁆𑀲 𑀢𑀸𑀤𑀺𑀦𑁄;_  
_𑀲𑀘𑁆𑀘𑀁 𑀧𑀓𑀸𑀲𑀬𑀦𑁆𑀢𑀲𑁆𑀲,_  
_𑀦𑀺𑀩𑁆𑀩𑀸𑀧𑁂𑀦𑁆𑀢𑀲𑁆𑀲 𑀧𑀸𑀡𑀺𑀦𑁄𑁇_  


(74.)

3676. _𑀚𑀮𑀚𑀁 𑀆𑀳𑀭𑀺𑀢𑁆𑀯𑀸𑀦,_  
_𑀲𑀢𑀧𑀢𑁆𑀢𑀁 𑀫𑀦𑁄𑀭𑀫𑀁;_  
_𑀧𑀼𑀧𑁆𑀨𑀲𑁆𑀲 𑀙𑀢𑁆𑀢𑀁 𑀓𑀢𑁆𑀯𑀸𑀦,_  
_𑀩𑀼𑀤𑁆𑀥𑀲𑁆𑀲 𑀅𑀪𑀺𑀭𑁄𑀧𑀬𑀺𑀁𑁇_  


(75.)

3677. _𑀲𑀺𑀤𑁆𑀥𑀢𑁆𑀣𑁄 𑀘 𑀮𑁄𑀓𑀯𑀺𑀤𑀽,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀞𑀺𑀢𑁄 𑀲𑀢𑁆𑀣𑀸,_  
_𑀇𑀫𑀁 𑀕𑀸𑀣𑀁 𑀅𑀪𑀸𑀲𑀣𑁇_  


(76.)

3678. _‘𑀬𑁄 𑀫𑁂 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀧𑀼𑀧𑁆𑀨𑀘𑁆𑀙𑀢𑁆𑀢𑀁 𑀅𑀥𑀸𑀭𑀬𑀺𑀁;_  
_𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀤𑀼𑀕𑁆𑀕𑀢𑀺𑀁 𑀲𑁄 𑀦 𑀕𑀘𑁆𑀙𑀢𑀺’𑁇_  


(77.)

3679. _𑀇𑀤𑀁 𑀯𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑁄,_  
_𑀲𑀺𑀤𑁆𑀥𑀢𑁆𑀣𑁄 𑀮𑁄𑀓𑀦𑀸𑀬𑀓𑁄;_  
_𑀉𑀬𑁆𑀬𑁄𑀚𑁂𑀢𑁆𑀯𑀸𑀦 𑀧𑀭𑀺𑀲𑀁,_  
_𑀯𑁂𑀳𑀸𑀲𑀁 𑀦𑀪𑀫𑀼𑀕𑁆𑀕𑀫𑀺𑁇_  


(78.)

3680. _𑀯𑀼𑀝𑁆𑀞𑀺𑀢𑁂 𑀦𑀭𑀤𑁂𑀯𑀫𑁆𑀳𑀺,_  
_𑀲𑁂𑀢𑀘𑁆𑀙𑀢𑁆𑀢𑀫𑁆𑀧𑀺 𑀯𑀼𑀝𑁆𑀞𑀳𑀺;_  
_𑀧𑀼𑀭𑀢𑁄 𑀩𑀼𑀤𑁆𑀥𑀲𑁂𑀝𑁆𑀞𑀲𑁆𑀲,_  
_𑀕𑀘𑁆𑀙𑀢𑀺 𑀙𑀢𑁆𑀢𑀫𑀼𑀢𑁆𑀢𑀫𑀁𑁇_  


(79.)

3681. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀙𑀢𑁆𑀢𑀁 𑀅𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀼𑀧𑁆𑀨𑀘𑁆𑀙𑀢𑁆𑀢𑀲𑁆𑀲𑀺𑀤𑀁 𑀨𑀮𑀁𑁇_  


(80.)

3682. _𑀘𑀢𑀼𑀲𑀢𑁆𑀢𑀢𑀺𑀓𑀧𑁆𑀧𑀫𑁆𑀳𑀺,_  
_𑀅𑀝𑁆𑀞 𑀚𑀮𑀲𑀺𑀔𑀸 𑀅𑀳𑀽;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(81.)

3683. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3684. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀧𑁆𑀨𑀘𑁆𑀙𑀢𑁆𑀢𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3685. 𑀧𑀼𑀧𑁆𑀨𑀘𑁆𑀙𑀢𑁆𑀢𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀦𑀯𑀫𑀁𑁇



[Go to previous page (33.8 Sumanāveḷiyattheraapadāna)](/tipitaka/20Ap1/33/33.8.md) / [Go to parent page (33 Umāpupphiyavagga)](/tipitaka/20Ap1/33.md) / [Go to next page (33.10 Saparivārachattadāyakattheraapadāna)](/tipitaka/20Ap1/33/33.10.md)


