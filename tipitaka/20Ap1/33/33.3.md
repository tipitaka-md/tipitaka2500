
[Home](/) / [20Ap1 Therāpadānapāḷi](../../20Ap1.md) / [33 Umāpupphiyavagga](../33.md)

# 33.3 Hāsajanakattheraapadāna

* Umāpupphiyavagga

* Hāsajanakattheraapadāna

(13.)

3602\. _“Dumagge paṃsukūlakaṃ,_  
_laggaṃ disvāna satthuno;_  
_Añjaliṃ paggahetvāna,_  
_bhiyyo uccāritaṃ mayā._  


(14.)

3603\. _Dūrato pana disvāna,_  
_hāso me udapajjatha;_  
_Añjaliṃ paggahetvāna,_  
_bhiyyo cittaṃ pasādayiṃ._  


(15.)

3604\. _Ekanavutito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_buddhasaññāyidaṃ phalaṃ._  


(16.)

3605\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3606\. Itthaṃ sudaṃ āyasmā hāsajanako thero imā gāthāyo abhāsitthāti.

---

3607\. Hāsajanakattherassāpadānaṃ tatiyaṃ.



[Go to previous page (33.2 Pulinapūjakattheraapadāna)](33.2.md) / [Go to parent page (33 Umāpupphiyavagga)](../33.md) / [Go to next page (33.4 Yaññasāmikattheraapadāna)](33.4.md)


