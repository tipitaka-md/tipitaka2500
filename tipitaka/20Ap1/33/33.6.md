
[Home](/) / [20Ap1 Therāpadānapāḷi](../../20Ap1.md) / [33 Umāpupphiyavagga](../33.md)

# 33.6 Annasaṃsāvakattheraapadāna

### Umāpupphiyavagga

### Annasaṃsāvakattheraapadāna

(34.)

3629. _“Suvaṇṇavaṇṇaṃ sambuddhaṃ,_  
_Gacchantaṃ antarāpaṇe;_  
_Kañcanagghiyasaṅkāsaṃ,_  
_Bāttiṃsavaralakkhaṇaṃ._  


(35.)

3630. _Siddhatthaṃ sabbasiddhatthaṃ,_  
_anejaṃ aparājitaṃ;_  
_Sambuddhaṃ atināmetvā,_  
_bhojayiṃ taṃ mahāmuniṃ._  


(36.)

3631. _Muni kāruṇiko loke,_  
_obhāsayi mamaṃ tadā;_  
_Buddhe cittaṃ pasādetvā,_  
_kappaṃ saggamhi modahaṃ._  


(37.)

3632. _Catunnavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_bhikkhādānassidaṃ phalaṃ._  


(38.)

3633. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3634. Itthaṃ sudaṃ āyasmā annasaṃsāvako thero imā gāthāyo abhāsitthāti.

---

3635. Annasaṃsāvakattherassāpadānaṃ chaṭṭhaṃ.



[Go to previous page (33.5 Nimittasaññakattheraapadāna)](33.5.md) / [Go to parent page (33 Umāpupphiyavagga)](../33.md) / [Go to next page (33.7 Nigguṇḍipupphiyattheraapadāna)](33.7.md)


