
[Home](/) / [20Ap1 Therāpadānapāḷi](/tipitaka/20Ap1.md) / [3 Subhūtivagga](/tipitaka/20Ap1/3.md)

# 3.6 Dhūpadāyakattheraapadāna

### Subhūtivagga

### Dhūpadāyakattheraapadāna

(161.)

1030\. _“Siddhatthassa bhagavato,_  
_lokajeṭṭhassa tādino;_  
_Kuṭidhūpaṃ mayā dinnaṃ,_  
_vippasannena cetasā._  


(162.)

1031\. _Yaṃ yaṃ yonupapajjāmi,_  
_devattaṃ atha mānusaṃ;_  
_Sabbesampi piyo homi,_  
_dhūpadānassidaṃ phalaṃ._  


(163.)

1032\. _Catunnavutito kappe,_  
_yaṃ dhūpamadadiṃ tadā;_  
_Duggatiṃ nābhijānāmi,_  
_dhūpadānassidaṃ phalaṃ._  


(164.)

1033\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


1034\. Itthaṃ sudaṃ āyasmā dhūpadāyako thero imā gāthāyo abhāsitthāti.

---

1035\. Dhūpadāyakattherassāpadānaṃ chaṭṭhaṃ.



[Go to previous page (3.5 Annasaṃsāvakattheraapadāna)](/tipitaka/20Ap1/3/3.5.md) / [Go to parent page (3 Subhūtivagga)](/tipitaka/20Ap1/3.md) / [Go to next page (3.7 Pulinapūjakattheraapadāna)](/tipitaka/20Ap1/3/3.7.md)


