
[Home](/) / [20Ap1 Therāpadānapāḷi](../../20Ap1.md) / [11 Bhikkhadāyivagga](../11.md)

# 11.5 Muṭṭhipupphiyattheraapadāna

* Bhikkhadāyivagga

* Muṭṭhipupphiyattheraapadāna

(24.)

1883\. _“Sudassanoti nāmena,_  
_mālākāro ahaṃ tadā;_  
_Addasaṃ virajaṃ buddhaṃ,_  
_lokajeṭṭhaṃ narāsabhaṃ._  


(25.)

1884\. _Jātipupphaṃ gahetvāna,_  
_pūjayiṃ padumuttaraṃ;_  
_Visuddhacakkhu sumano,_  
_dibbacakkhuṃ samajjhagaṃ._  


(26.)

1885\. _Etissā pupphapūjāya,_  
_cittassa paṇidhīhi ca;_  
_Kappānaṃ satasahassaṃ,_  
_duggatiṃ nupapajjahaṃ._  


(27.)

1886\. _Soḷasāsiṃsu rājāno,_  
_devuttarasanāmakā;_  
_Chattiṃsamhi ito kappe,_  
_cakkavattī mahabbalā._  


(28.)

1887\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1888\. Itthaṃ sudaṃ āyasmā muṭṭhipupphiyo thero imā gāthāyo abhāsitthāti.

---

1889\. Muṭṭhipupphiyattherassāpadānaṃ pañcamaṃ.



[Go to previous page (11.4 Padapūjakattheraapadāna)](11.4.md) / [Go to parent page (11 Bhikkhadāyivagga)](../11.md) / [Go to next page (11.6 Udakapūjakattheraapadāna)](11.6.md)


