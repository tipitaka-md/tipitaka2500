
[Home](/) / [20Ap1 Therāpadānapāḷi](../../20Ap1.md) / [11 Bhikkhadāyivagga](../11.md)

# 11.10 Reṇupūjakattheraapadāna

* Bhikkhadāyivagga

* Reṇupūjakattheraapadāna

(62.)

1931\. _“Suvaṇṇavaṇṇaṃ sambuddhaṃ,_  
_Sataraṃsiṃva bhāṇumaṃ;_  
_Obhāsentaṃ disā sabbā,_  
_Uḷurājaṃva pūritaṃ._  


(63.)

1932\. _Purakkhataṃ sāvakehi,_  
_sāgareheva medaniṃ;_  
_Nāgaṃ paggayha reṇūhi,_  
_vipassissābhiropayiṃ._  


(64.)

1933\. _Ekanavutito kappe,_  
_yaṃ reṇumabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(65.)

1934\. _Paṇṇatālīsito kappe,_  
_reṇu nāmāsi khattiyo;_  
_Sattaratanasampanno,_  
_cakkavattī mahabbalo._  


(66.)

1935\. _Paṭisambhidā catasso,_  
_…pe…_  
_kataṃ buddhassa sāsanaṃ”. (1668)_  


1936\. Itthaṃ sudaṃ āyasmā reṇupūjako thero imā gāthāyo abhāsitthāti.

---

1937\. Reṇupūjakattherassāpadānaṃ dasamaṃ.



---

1938\. Bhikkhadāyivaggo ekādasamo.



---

1939\. Tassuddānaṃ



1940\. _Bhikkhadāyī ñāṇasaññī,_  
_hatthiyo padapūjako;_  
_Muṭṭhipupphī udakado,_  
_naḷamāli upaṭṭhako;_  
_Biḷālidāyī reṇu ca,_  
_gāthāyo cha ca saṭṭhi ca._  


[Go to previous page (11.9 Biḷālidāyakattheraapadāna)](11.9.md) / [Go to parent page (11 Bhikkhadāyivagga)](../11.md) / [Go to next page (12 Mahāparivāravagga)](../12.md)


