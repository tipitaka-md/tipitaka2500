
[Home](/) / [20Ap1 Therāpadānapāḷi](../../20Ap1.md) / [11 Bhikkhadāyivagga](../11.md)

# 11.4 Padapūjakattheraapadāna

* Bhikkhadāyivagga

* Padapūjakattheraapadāna

(19.)

1876\. _“Siddhatthassa bhagavato,_  
_jātipupphamadāsahaṃ;_  
_Pādesu satta pupphāni,_  
_hāsenokiritāni me._  


(20.)

1877\. _Tena kammenahaṃ ajja,_  
_abhibhomi narāmare;_  
_Dhāremi antimaṃ dehaṃ,_  
_sammāsambuddhasāsane._  


(21.)

1878\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_pupphapūjāyidaṃ phalaṃ._  


(22.)

1879\. _Samantagandhanāmāsuṃ,_  
_terasa cakkavattino;_  
_Ito pañcamake kappe,_  
_cāturantā janādhipā._  


(23.)

1880\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1881\. Itthaṃ sudaṃ āyasmā padapūjako thero imā gāthāyo abhāsitthāti.

---

1882\. Padapūjakattherassāpadānaṃ catutthaṃ.



[Go to previous page (11.3 Uppalahatthiyattheraapadāna)](11.3.md) / [Go to parent page (11 Bhikkhadāyivagga)](../11.md) / [Go to next page (11.5 Muṭṭhipupphiyattheraapadāna)](11.5.md)


