
[Home](/) / [20Ap1 Therāpadānapāḷi](../../20Ap1.md) / [11 Bhikkhadāyivagga](../11.md)

# 11.8 Āsanupaṭṭhāhakattheraapadāna

* Bhikkhadāyivagga

* Āsanupaṭṭhāhakattheraapadāna

(47.)

1912\. _“Kānanaṃ vanamogayha,_  
_appasaddaṃ nirākulaṃ;_  
_Sīhāsanaṃ mayā dinnaṃ,_  
_atthadassissa tādino._  


(48.)

1913\. _Mālāhatthaṃ gahetvāna,_  
_katvā ca naṃ padakkhiṇaṃ;_  
_Satthāraṃ payirupāsitvā,_  
_pakkāmiṃ uttarāmukho._  


(49.)

1914\. _Tena kammena dvipadinda,_  
_lokajeṭṭha narāsabha;_  
_Sannibbāpemi attānaṃ,_  
_bhavā sabbe samūhatā._  


(50.)

1915\. _Aṭṭhārasakappasate,_  
_yaṃ dānamadadiṃ tadā;_  
_Duggatiṃ nābhijānāmi,_  
_sīhāsanassidaṃ phalaṃ._  


(51.)

1916\. _Ito sattakappasate,_  
_sannibbāpaka khattiyo;_  
_Sattaratanasampanno,_  
_cakkavattī mahabbalo._  


(52.)

1917\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1918\. Itthaṃ sudaṃ āyasmā āsanupaṭṭhāhako thero imā gāthāyo abhāsitthāti.

---

1919\. Āsanupaṭṭhāhakattherassāpadānaṃ aṭṭhamaṃ.



[Go to previous page (11.7 Naḷamāliyattheraapadāna)](11.7.md) / [Go to parent page (11 Bhikkhadāyivagga)](../11.md) / [Go to next page (11.9 Biḷālidāyakattheraapadāna)](11.9.md)


