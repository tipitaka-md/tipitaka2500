
[Home](/) / [20Ap1 Therāpadānapāḷi](../../20Ap1.md) / [6 Bījanivagga](../6.md)

# 6.3 Sayanadāyakattheraapadāna

* Bījanivagga

* Sayanadāyakattheraapadāna

(20.)

1399\. _“Padumuttarabuddhassa,_  
_sabbalokānukampino;_  
_Sayanaṃ tassa pādāsiṃ,_  
_vippasannena cetasā._  


(21.)

1400\. _Tena sayanadānena,_  
_sukhette bījasampadā;_  
_Bhogā nibbattare tassa,_  
_sayanassa idaṃ phalaṃ._  


(22.)

1401\. _Ākāse seyyaṃ kappemi,_  
_dhāremi pathaviṃ imaṃ;_  
_Pāṇesu me issariyaṃ,_  
_sayanassa idaṃ phalaṃ._  


(23.)

1402\. _Pañcakappasahassamhi,_  
_aṭṭha āsuṃ mahātejā;_  
_Catuttiṃse kappasate,_  
_caturo ca mahabbalā._  


(24.)

1403\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1404\. Itthaṃ sudaṃ āyasmā sayanadāyako thero imā gāthāyo abhāsitthāti.

---

1405\. Sayanadāyakattherassāpadānaṃ tatiyaṃ.



[Go to previous page (6.2 Sataraṃsittheraapadāna)](6.2.md) / [Go to parent page (6 Bījanivagga)](../6.md) / [Go to next page (6.4 Gandhodakiyattheraapadāna)](6.4.md)


