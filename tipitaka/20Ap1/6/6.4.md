
[Home](/) / [20Ap1 Therāpadānapāḷi](../../20Ap1.md) / [6 Bījanivagga](../6.md)

# 6.4 Gandhodakiyattheraapadāna

* Bījanivagga

* Gandhodakiyattheraapadāna

(25.)

1406\. _“Padumuttarabuddhassa,_  
_mahābodhimaho ahu;_  
_Vicittaṃ ghaṭamādāya,_  
_gandhodakamadāsahaṃ._  


(26.)

1407\. _Nhānakāle ca bodhiyā,_  
_mahāmegho pavassatha;_  
_Ninnādo ca mahā āsi,_  
_asaniyā phalantiyā._  


(27.)

1408\. _Tenevāsanivegena,_  
_tattha kālaṅkato ahaṃ;_  
_Devaloke ṭhito santo,_  
_imā gāthā abhāsahaṃ._  


(28.)

1409\. _‘Aho buddhā aho dhammā,_  
_aho no satthusampadā;_  
_Kaḷevaraṃ me patitaṃ,_  
_devaloke ramāmahaṃ._  


(29.)

1410\. _Ubbiddhaṃ bhavanaṃ mayhaṃ,_  
_Satabhūmaṃ samuggataṃ;_  
_Kaññāsatasahassāni,_  
_Parivārenti maṃ sadā._  


(30.)

1411\. _Ābādhā me na vijjanti,_  
_soko mayhaṃ na vijjati;_  
_Pariḷāhaṃ na passāmi,_  
_puññakammassidaṃ phalaṃ._  


(31.)

1412\. _Aṭṭhavīse kappasate,_  
_rājā saṃvasito ahuṃ;_  
_Sattaratanasampanno,_  
_cakkavattī mahabbalo’._  


(32.)

1413\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1414\. Itthaṃ sudaṃ āyasmā gandhodakiyo thero imā gāthāyo abhāsitthāti.

---

1415\. Gandhodakiyattherassāpadānaṃ catutthaṃ.



[Go to previous page (6.3 Sayanadāyakattheraapadāna)](6.3.md) / [Go to parent page (6 Bījanivagga)](../6.md) / [Go to next page (6.5 Opavayhattheraapadāna)](6.5.md)


