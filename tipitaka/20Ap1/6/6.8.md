
[Home](/) / [20Ap1 Therāpadānapāḷi](...md) / [6 Bījanivagga](../20Ap1/6.md)

# 𑁬𑁇𑁮 𑀥𑀚𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀩𑀻𑀚𑀦𑀺𑀯𑀕𑁆𑀕

* 𑀥𑀚𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(57.)

1446\. _“𑀧𑀤𑀼𑀫𑀼𑀢𑁆𑀢𑀭𑀩𑀼𑀤𑁆𑀥𑀲𑁆𑀲,_  
_𑀩𑁄𑀥𑀺𑀬𑀸 𑀧𑀸𑀤𑀧𑀼𑀢𑁆𑀢𑀫𑁂;_  
_𑀳𑀝𑁆𑀞𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀥𑀚𑀫𑀸𑀭𑁄𑀧𑀬𑀺𑀁 𑀅𑀳𑀁𑁇_  


(58.)

1447\. _𑀧𑀢𑀺𑀢𑀧𑀢𑁆𑀢𑀸𑀦𑀺 𑀕𑀡𑁆𑀳𑀺𑀢𑁆𑀯𑀸,_  
_𑀩𑀳𑀺𑀤𑁆𑀥𑀸 𑀙𑀟𑁆𑀟𑀬𑀺𑀁 𑀅𑀳𑀁;_  
_𑀅𑀦𑁆𑀢𑁄𑀲𑀼𑀤𑁆𑀥𑀁 𑀩𑀳𑀺𑀲𑀼𑀤𑁆𑀥𑀁,_  
_𑀅𑀥𑀺𑀫𑀼𑀢𑁆𑀢𑀫𑀦𑀸𑀲𑀯𑀁𑁇_  


(59.)

1448\. _𑀲𑀫𑁆𑀫𑀼𑀔𑀸 𑀯𑀺𑀬 𑀲𑀫𑁆𑀩𑀼𑀤𑁆𑀥𑀁,_  
_𑀅𑀯𑀦𑁆𑀤𑀺𑀁 𑀩𑁄𑀥𑀺𑀫𑀼𑀢𑁆𑀢𑀫𑀁;_  
_𑀧𑀤𑀼𑀫𑀼𑀢𑁆𑀢𑀭𑁄 𑀮𑁄𑀓𑀯𑀺𑀤𑀽,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄𑁇_  


(60.)

1449\. _𑀪𑀺𑀓𑁆𑀔𑀼𑀲𑀁𑀖𑁂 𑀞𑀺𑀢𑁄 𑀲𑀢𑁆𑀣𑀸,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣;_  
_‘𑀇𑀫𑀺𑀦𑀸 𑀥𑀚𑀤𑀸𑀦𑁂𑀦,_  
_𑀉𑀧𑀝𑁆𑀞𑀸𑀦𑁂𑀦 𑀘𑀽𑀪𑀬𑀁𑁇_  


(61.)

1450\. _𑀓𑀧𑁆𑀧𑀸𑀦𑀁 𑀲𑀢𑀲𑀳𑀲𑁆𑀲𑀁,_  
_𑀤𑀼𑀕𑁆𑀕𑀢𑀺𑀁 𑀲𑁄 𑀦 𑀕𑀘𑁆𑀙𑀢𑀺;_  
_𑀤𑁂𑀯𑁂𑀲𑀼 𑀤𑁂𑀯𑀲𑁄𑀪𑀕𑁆𑀬𑀁,_  
_𑀅𑀦𑀼𑀪𑁄𑀲𑁆𑀲𑀢𑀺𑀦𑀧𑁆𑀧𑀓𑀁𑁇_  


(62.)

1451\. _𑀅𑀦𑁂𑀓𑀲𑀢𑀓𑁆𑀔𑀢𑁆𑀢𑀼𑀜𑁆𑀘,_  
_𑀭𑀸𑀚𑀸 𑀭𑀝𑁆𑀞𑁂 𑀪𑀯𑀺𑀲𑁆𑀲𑀢𑀺;_  
_𑀉𑀕𑁆𑀕𑀢𑁄 𑀦𑀸𑀫 𑀦𑀸𑀫𑁂𑀦,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺𑁇_  


(63.)

1452\. _𑀲𑀫𑁆𑀧𑀢𑁆𑀢𑀺𑀁 𑀅𑀦𑀼𑀪𑁄𑀢𑁆𑀯𑀸𑀦,_  
_𑀲𑀼𑀓𑁆𑀓𑀫𑀽𑀮𑁂𑀦 𑀘𑁄𑀤𑀺𑀢𑁄;_  
_𑀕𑁄𑀢𑀫𑀲𑁆𑀲 𑀪𑀕𑀯𑀢𑁄,_  
_𑀲𑀸𑀲𑀦𑁂𑀪𑀺𑀭𑀫𑀺𑀲𑁆𑀲𑀢𑀺’𑁇_  


(64.)

1453\. _𑀧𑀥𑀸𑀦𑀧𑀳𑀺𑀢𑀢𑁆𑀢𑁄𑀫𑁆𑀳𑀺,_  
_𑀉𑀧𑀲𑀦𑁆𑀢𑁄 𑀦𑀺𑀭𑀽𑀧𑀥𑀺;_  
_𑀥𑀸𑀭𑁂𑀫𑀺 𑀅𑀦𑁆𑀢𑀺𑀫𑀁 𑀤𑁂𑀳𑀁,_  
_𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑀸𑀲𑀦𑁂𑁇_  


(65.)

1454\. _𑀏𑀓𑀧𑀜𑁆𑀜𑀸𑀲𑀲𑀳𑀲𑁆𑀲𑁂,_  
_𑀓𑀧𑁆𑀧𑁂 𑀉𑀕𑁆𑀕𑀢𑀲𑀯𑁆𑀳𑀬𑁄;_  
_𑀧𑀜𑁆𑀜𑀸𑀲𑀲𑀢𑀲𑀳𑀲𑁆𑀲𑁂,_  
_𑀔𑀢𑁆𑀢𑀺𑀬𑁄 𑀫𑁂𑀖𑀲𑀯𑁆𑀳𑀬𑁄𑁇_  


(66.)

1455\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1456\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀥𑀚𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1457\. 𑀥𑀚𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (6.7 Pañcadīpakattheraapadāna)](6.7.md) / [Go to parent page (6 Bījanivagga)](../20Ap1/6.md) / [Go to next page (6.9 Padumattheraapadāna)](6.9.md)


