
[Home](/) / [20Ap1 Therāpadānapāḷi](../../20Ap1.md) / [6 Bījanivagga](../6.md)

# 𑁬𑁇𑁬 𑀲𑀧𑀭𑀺𑀯𑀸𑀭𑀸𑀲𑀦𑀢𑁆𑀣𑁂𑀭𑀅𑀧𑀤𑀸𑀦

* 𑀩𑀻𑀚𑀦𑀺𑀯𑀕𑁆𑀕

* 𑀲𑀧𑀭𑀺𑀯𑀸𑀭𑀸𑀲𑀦𑀢𑁆𑀣𑁂𑀭𑀅𑀧𑀤𑀸𑀦

(43.)

1428\. _“𑀧𑀤𑀼𑀫𑀼𑀢𑁆𑀢𑀭𑀩𑀼𑀤𑁆𑀥𑀲𑁆𑀲,_  
_𑀧𑀺𑀡𑁆𑀟𑀧𑀸𑀢𑀁 𑀅𑀤𑀸𑀲𑀳𑀁;_  
_𑀕𑀦𑁆𑀢𑁆𑀯𑀸 𑀓𑀺𑀮𑀺𑀝𑁆𑀞𑀓𑀁 𑀞𑀸𑀦𑀁,_  
_𑀫𑀮𑁆𑀮𑀺𑀓𑀸𑀳𑀺 𑀧𑀭𑀺𑀓𑁆𑀔𑀺𑀢𑀁𑁇_  


(44.)

1429\. _𑀢𑀫𑁆𑀳𑀸𑀲𑀦𑀫𑁆𑀳𑀺 𑀆𑀲𑀻𑀦𑁄,_  
_𑀩𑀼𑀤𑁆𑀥𑁄 𑀮𑁄𑀓𑀕𑁆𑀕𑀦𑀸𑀬𑀓𑁄;_  
_𑀅𑀓𑀺𑀢𑁆𑀢𑀬𑀺 𑀧𑀺𑀡𑁆𑀟𑀧𑀸𑀢𑀁,_  
_𑀉𑀚𑀼𑀪𑀽𑀢𑁄 𑀲𑀫𑀸𑀳𑀺𑀢𑁄𑁇_  


(45.)

1430\. _𑀬𑀣𑀸𑀧𑀺 𑀪𑀤𑁆𑀤𑀓𑁂 𑀔𑁂𑀢𑁆𑀢𑁂,_  
_𑀩𑀻𑀚𑀁 𑀅𑀧𑁆𑀧𑀫𑁆𑀧𑀺 𑀭𑁄𑀧𑀺𑀢𑀁;_  
_𑀲𑀫𑁆𑀫𑀸 𑀥𑀸𑀭𑀁 𑀧𑀯𑁂𑀘𑁆𑀙𑀦𑁆𑀢𑁂,_  
_𑀨𑀮𑀁 𑀢𑁄𑀲𑁂𑀢𑀺 𑀓𑀲𑁆𑀲𑀓𑀁𑁇_  


(46.)

1431\. _𑀢𑀣𑁂𑀯𑀸𑀬𑀁 𑀧𑀺𑀡𑁆𑀟𑀧𑀸𑀢𑁄,_  
_𑀲𑀼𑀔𑁂𑀢𑁆𑀢𑁂 𑀭𑁄𑀧𑀺𑀢𑁄 𑀢𑀬𑀸;_  
_𑀪𑀯𑁂 𑀦𑀺𑀩𑁆𑀩𑀢𑁆𑀢𑀫𑀸𑀦𑀫𑁆𑀳𑀺,_  
_𑀨𑀮𑀁 𑀢𑁂 𑀢𑁄𑀲𑀬𑀺𑀲𑁆𑀲𑀢𑀺𑁇_  


(47.)

1432\. _𑀇𑀤𑀁 𑀯𑀢𑁆𑀯𑀸𑀦 𑀲𑀫𑁆𑀩𑀼𑀤𑁆𑀥𑁄,_  
_𑀚𑀮𑀚𑀼𑀢𑁆𑀢𑀫𑀦𑀸𑀫𑀓𑁄;_  
_𑀧𑀺𑀡𑁆𑀟𑀧𑀸𑀢𑀁 𑀕𑀳𑁂𑀢𑁆𑀯𑀸𑀦,_  
_𑀧𑀓𑁆𑀓𑀸𑀫𑀺 𑀉𑀢𑁆𑀢𑀭𑀸𑀫𑀼𑀔𑁄𑁇_  


(48.)

1433\. _𑀲𑀁𑀯𑀼𑀢𑁄 𑀧𑀸𑀢𑀺𑀫𑁄𑀓𑁆𑀔𑀲𑁆𑀫𑀺𑀁,_  
_𑀇𑀦𑁆𑀤𑁆𑀭𑀺𑀬𑁂𑀲𑀼 𑀘 𑀧𑀜𑁆𑀘𑀲𑀼;_  
_𑀧𑀯𑀺𑀯𑁂𑀓𑀫𑀦𑀼𑀬𑀼𑀢𑁆𑀢𑁄,_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(49.)

1434\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1435\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀧𑀭𑀺𑀯𑀸𑀭𑀸𑀲𑀦𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1436\. 𑀲𑀧𑀭𑀺𑀯𑀸𑀭𑀸𑀲𑀦𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (6.5 Opavayhattheraapadāna)](6.5.md) / [Go to parent page (6 Bījanivagga)](../6.md) / [Go to next page (6.7 Pañcadīpakattheraapadāna)](6.7.md)


