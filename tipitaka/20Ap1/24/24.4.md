
[Home](/) / [20Ap1 Therāpadānapāḷi](../../20Ap1.md) / [24 Udakāsanavagga](../24.md)

# 24.4 Kilañjadāyakattheraapadāna

* Udakāsanavagga

* Kilañjadāyakattheraapadāna

(14.)

2992\. _“Tivarāyaṃ pure ramme,_  
_naḷakāro ahaṃ tadā;_  
_Siddhatthe lokapajjote,_  
_pasannā janatā tahiṃ._  


(15.)

2993\. _Pūjatthaṃ lokanāthassa,_  
_kilañjaṃ pariyesati;_  
_Buddhapūjaṃ karontānaṃ,_  
_kilañjaṃ adadiṃ ahaṃ._  


(16.)

2994\. _Catunnavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_kilañjassa idaṃ phalaṃ._  


(17.)

2995\. _Sattasattatikappamhi,_  
_rājā āsiṃ jaladdharo;_  
_Sattaratanasampanno,_  
_cakkavattī mahabbalo._  


(18.)

2996\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2997\. Itthaṃ sudaṃ āyasmā kilañjadāyako thero imā gāthāyo abhāsitthāti.

---

2998\. Kilañjadāyakattherassāpadānaṃ catutthaṃ.



[Go to previous page (24.3 Sālapupphiyattheraapadāna)](24.3.md) / [Go to parent page (24 Udakāsanavagga)](../24.md) / [Go to next page (24.5 Vedikārakattheraapadāna)](24.5.md)


