---
title: 24.1 Udakāsanadāyakattheraapadāna
path: /tipitaka/20Ap1/24/24.1
ref: 267365
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 24 Udakāsanavagga
    link: /tipitaka/20Ap1/24
prevL: /tipitaka/20Ap1/24
upL: /tipitaka/20Ap1/24
nextL: /tipitaka/20Ap1/24/24.2
---

# 24.1 Udakāsanadāyakattheraapadāna

### Udakāsanavagga

### Udakāsanadāyakattheraapadāna

(1.)

2973. _“Ārāmadvārā nikkhamma,_  
_phalakaṃ santhariṃ ahaṃ;_  
_Udakañca upaṭṭhāsiṃ,_  
_uttamatthassa pattiyā._  


(2.)

2974. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_āsane codake phalaṃ._  


(3.)

2975. _Ito pannarase kappe,_  
_abhisāmasamavhayo;_  
_Sattaratanasampanno,_  
_cakkavattī mahabbalo._  


(4.)

2976. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2977. Itthaṃ sudaṃ āyasmā udakāsanadāyako thero imā gāthāyo abhāsitthāti.

===

2978. Udakāsanadāyakattherassāpadānaṃ paṭhamaṃ.




