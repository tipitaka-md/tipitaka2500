
[Home](/) / [20Ap1 Therāpadānapāḷi](../../20Ap1.md) / [24 Udakāsanavagga](../24.md)

# 24.1 Udakāsanadāyakattheraapadāna

* Udakāsanavagga

* Udakāsanadāyakattheraapadāna

(1.)

2973\. _“Ārāmadvārā nikkhamma,_  
_phalakaṃ santhariṃ ahaṃ;_  
_Udakañca upaṭṭhāsiṃ,_  
_uttamatthassa pattiyā._  


(2.)

2974\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_āsane codake phalaṃ._  


(3.)

2975\. _Ito pannarase kappe,_  
_abhisāmasamavhayo;_  
_Sattaratanasampanno,_  
_cakkavattī mahabbalo._  


(4.)

2976\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2977\. Itthaṃ sudaṃ āyasmā udakāsanadāyako thero imā gāthāyo abhāsitthāti.

---

2978\. Udakāsanadāyakattherassāpadānaṃ paṭhamaṃ.



[Go to previous page (24 Udakāsanavagga)](../24.md) / [Go to parent page (24 Udakāsanavagga)](../24.md) / [Go to next page (24.2 Bhājanapālakattheraapadāna)](24.2.md)


