
[Home](/) / [20Ap1 Therāpadānapāḷi](../../20Ap1.md) / [24 Udakāsanavagga](../24.md)

# 24.3 Sālapupphiyattheraapadāna

* Udakāsanavagga

* Sālapupphiyattheraapadāna

(9.)

2985\. _“Aruṇavatiyā nagare,_  
_ahosiṃ pūpiko tadā;_  
_Mama dvārena gacchantaṃ,_  
_sikhinaṃ addasaṃ jinaṃ._  


(10.)

2986\. _Buddhassa pattaṃ paggayha,_  
_sālapupphaṃ adāsahaṃ;_  
_Sammaggatassa buddhassa,_  
_vippasannena cetasā._  


(11.)

2987\. _Ekattiṃse ito kappe,_  
_Yaṃ pupphamabhidāsahaṃ;_  
_Duggatiṃ nābhijānāmi,_  
_Sālapupphassidaṃ phalaṃ._  


(12.)

2988\. _Ito cuddasakappamhi,_  
_ahosiṃ amitañjalo;_  
_Sattaratanasampanno,_  
_cakkavattī mahabbalo._  


(13.)

2989\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2990\. Itthaṃ sudaṃ āyasmā sālapupphiyo thero imā gāthāyo abhāsitthāti.

---

2991\. Sālapupphiyattherassāpadānaṃ tatiyaṃ.



[Go to previous page (24.2 Bhājanapālakattheraapadāna)](24.2.md) / [Go to parent page (24 Udakāsanavagga)](../24.md) / [Go to next page (24.4 Kilañjadāyakattheraapadāna)](24.4.md)


