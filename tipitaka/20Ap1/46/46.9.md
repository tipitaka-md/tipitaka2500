---
title: 46.9 Paṭṭipupphiyattheraapadāna
path: /tipitaka/20Ap1/46/46.9
ref: 267593
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 46 Jagatidāyakavagga
    link: /tipitaka/20Ap1/46
prevL: /tipitaka/20Ap1/46/46.8
upL: /tipitaka/20Ap1/46
nextL: /tipitaka/20Ap1/46/46.10
---

# 46.9 Paṭṭipupphiyattheraapadāna

### Jagatidāyakavagga

### Paṭṭipupphiyattheraapadāna

(58.)

5952. _“Nīharante sarīramhi,_  
_vajjamānāsu bherisu;_  
_Pasannacitto sumano,_  
_paṭṭipupphamapūjayiṃ._  


(59.)

5953. _Satasahassito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_dehapūjāyidaṃ phalaṃ._  


(60.)

5954. _Kilesā jhāpitā mayhaṃ,_  
_…pe…_  
_viharāmi anāsavo._  


(61.)

5955. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(62.)

5956. _Paṭisambhidā catasso,_  
_…pe…_  
_kataṃ buddhassa sāsanaṃ”._  


5957. Itthaṃ sudaṃ āyasmā paṭṭipupphiyo thero imā gāthāyo abhāsitthāti.

===

5958. Paṭṭipupphiyattherassāpadānaṃ navamaṃ.




