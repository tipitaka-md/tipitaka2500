---
title: 46.10 Gandhapūjakattheraapadāna
path: /tipitaka/20Ap1/46/46.10
ref: 267594
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 46 Jagatidāyakavagga
    link: /tipitaka/20Ap1/46
prevL: /tipitaka/20Ap1/46/46.9
upL: /tipitaka/20Ap1/46
nextL: /tipitaka/20Ap1/47
---

# 46.10 Gandhapūjakattheraapadāna

### Jagatidāyakavagga

### Gandhapūjakattheraapadāna

(63.)

5959. _“Citāsu kurumānāsu,_  
_nānāgandhe samāhaṭe;_  
_Pasannacitto sumano,_  
_gandhamuṭṭhimapūjayiṃ._  


(64.)

5960. _Satasahassito kappe,_  
_citakaṃ yamapūjayiṃ;_  
_Duggatiṃ nābhijānāmi,_  
_citapūjāyidaṃ phalaṃ._  


(65.)

5961. _Kilesā jhāpitā mayhaṃ,_  
_…pe…_  
_viharāmi anāsavo._  


(66.)

5962. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(67.)

5963. _Paṭisambhidā catasso,_  
_…pe…_  
_kataṃ buddhassa sāsanaṃ”. (4771)_  


5964. Itthaṃ sudaṃ āyasmā gandhapūjako thero imā gāthāyo abhāsitthāti.

===

5965. Gandhapūjakattherassāpadānaṃ dasamaṃ.



===

5966. Jagatidāyakavaggo chacattālīsamo.



===

5967. Tassuddānaṃ



5968. _Jagatī morahatthī ca,_  
_āsanī ukkadhārako;_  
_Akkami vanakoraṇḍi,_  
_chattado jātipūjako._  


5969. _Paṭṭipupphī ca yo thero,_  
_dasamo gandhapūjako;_  
_Sattasaṭṭhi ca gāthāyo,_  
_gaṇitāyo vibhāvibhi._  



