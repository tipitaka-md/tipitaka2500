
[Home](/) / [20Ap1 Therāpadānapāḷi](../../20Ap1.md) / [32 Ārakkhadāyakavagga](../32.md)

# 32.10 Kumudamāliyattheraapadāna

* Ārakkhadāyakavagga

* Kumudamāliyattheraapadāna

(54.)

3577\. _“Usabhaṃ pavaraṃ vīraṃ,_  
_mahesiṃ vijitāvinaṃ;_  
_Vipassinaṃ mahāvīraṃ,_  
_abhijātaṃva kesariṃ._  


(55.)

3578\. _Rathiyaṃ paṭipajjantaṃ,_  
_āhutīnaṃ paṭiggahaṃ;_  
_Gahetvā kumudaṃ mālaṃ,_  
_buddhaseṭṭhaṃ samokiriṃ._  


(56.)

3579\. _Ekanavutito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(57.)

3580\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2820)_  


3581\. Itthaṃ sudaṃ āyasmā kumudamāliyo thero imā gāthāyo abhāsitthāti.

---

3582\. Kumudamāliyattherassāpadānaṃ dasamaṃ.



---

3583\. Ārakkhadāyakavaggo bāttiṃsatimo.



---

3584\. Tassuddānaṃ



3585\. _Ārakkhado bhojanado,_  
_gatasaññī padumiyo;_  
_Pupphāsanī santhaviko,_  
_saddasaññī tiraṃsiyo;_  
_Kandaliko kumudī ca,_  
_sattapaññāsa gāthakāti._  


[Go to previous page (32.9 Kandalipupphiyattheraapadāna)](32.9.md) / [Go to parent page (32 Ārakkhadāyakavagga)](../32.md) / [Go to next page (33 Umāpupphiyavagga)](../33.md)


