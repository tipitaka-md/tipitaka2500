
[Home](/) / [20Ap1 Therāpadānapāḷi](../../20Ap1.md) / [32 Ārakkhadāyakavagga](../32.md)

# 32.2 Bhojanadāyakattheraapadāna

* Ārakkhadāyakavagga

* Bhojanadāyakattheraapadāna

(4.)

3511\. _“Sujāto sālalaṭṭhīva,_  
_sobhañjanamivuggato;_  
_Indalaṭṭhirivākāse,_  
_virocati sadā jino._  


(5.)

3512\. _Tassa devātidevassa,_  
_vessabhussa mahesino;_  
_Adāsi bhojanamahaṃ,_  
_vippasannena cetasā._  


(6.)

3513\. _Taṃ me buddho anumodi,_  
_sayambhū aparājito;_  
_Bhave nibbattamānamhi,_  
_phalaṃ nibbattatū tava._  


(7.)

3514\. _Ekattiṃse ito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_bhojanassa idaṃ phalaṃ._  


(8.)

3515\. _Pañcavīse ito kappe,_  
_eko āsiṃ amittako;_  
_Sattaratanasampanno,_  
_cakkavattī mahabbalo._  


(9.)

3516\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3517\. Itthaṃ sudaṃ āyasmā bhojanadāyako thero imā gāthāyo abhāsitthāti.

---

3518\. Bhojanadāyakattherassāpadānaṃ dutiyaṃ.



[Go to previous page (32.1 Ārakkhadāyakattheraapadāna)](32.1.md) / [Go to parent page (32 Ārakkhadāyakavagga)](../32.md) / [Go to next page (32.3 Gatasaññakattheraapadāna)](32.3.md)


