
[Home](/) / [20Ap1 Therāpadānapāḷi](/tipitaka/20Ap1.md) / [32 Ārakkhadāyakavagga](/tipitaka/20Ap1/32.md)

# 32.7 Saddasaññakattheraapadāna

### Ārakkhadāyakavagga

### Saddasaññakattheraapadāna

(34.)

3551\. _“Sudassano mahāvīro,_  
_deseti amataṃ padaṃ;_  
_Parivuto sāvakehi,_  
_vasati gharamuttame._  


(35.)

3552\. _Tāya vācāya madhurāya,_  
_saṅgaṇhāti mahājanaṃ;_  
_Ghoso ca vipulo āsi,_  
_āsīso devamānuse._  


(36.)

3553\. _Nigghosasaddaṃ sutvāna,_  
_siddhatthassa mahesino;_  
_Sadde cittaṃ pasādetvā,_  
_avandiṃ lokanāyakaṃ._  


(37.)

3554\. _Catunnavutito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_buddhasaññāyidaṃ phalaṃ._  


(38.)

3555\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3556\. Itthaṃ sudaṃ āyasmā saddasaññako thero imā gāthāyo abhāsitthāti.

---

3557\. Saddasaññakattherassāpadānaṃ sattamaṃ.



[Go to previous page (32.6 Āsanasanthavikattheraapadāna)](/tipitaka/20Ap1/32/32.6.md) / [Go to parent page (32 Ārakkhadāyakavagga)](/tipitaka/20Ap1/32.md) / [Go to next page (32.8 Tiraṃsiyattheraapadāna)](/tipitaka/20Ap1/32/32.8.md)


