
[Home](/) / [20Ap1 Therāpadānapāḷi](...md) / [32 Ārakkhadāyakavagga](../20Ap1/32.md)

# 𑁩𑁨𑁇𑁬 𑀆𑀲𑀦𑀲𑀦𑁆𑀣𑀯𑀺𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀆𑀭𑀓𑁆𑀔𑀤𑀸𑀬𑀓𑀯𑀕𑁆𑀕

* 𑀆𑀲𑀦𑀲𑀦𑁆𑀣𑀯𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(26.)

3541\. _“𑀘𑁂𑀢𑀺𑀬𑀁 𑀉𑀢𑁆𑀢𑀫𑀁 𑀦𑀸𑀫,_  
_𑀲𑀺𑀔𑀺𑀦𑁄 𑀮𑁄𑀓𑀩𑀦𑁆𑀥𑀼𑀦𑁄;_  
_𑀅𑀭𑀜𑁆𑀜𑁂 𑀇𑀭𑀻𑀡𑁂 𑀯𑀦𑁂,_  
_𑀅𑀦𑁆𑀥𑀸𑀳𑀺𑀡𑁆𑀟𑀸𑀫𑀳𑀁 𑀢𑀤𑀸𑁇_  


(27.)

3542\. _𑀧𑀯𑀦𑀸 𑀦𑀺𑀓𑁆𑀔𑀫𑀦𑁆𑀢𑁂𑀦,_  
_𑀤𑀺𑀝𑁆𑀞𑀁 𑀲𑀻𑀳𑀸𑀲𑀦𑀁 𑀫𑀬𑀸;_  
_𑀏𑀓𑀁𑀲𑀁 𑀅𑀜𑁆𑀚𑀮𑀺𑀁 𑀓𑀢𑁆𑀯𑀸,_  
_𑀲𑀦𑁆𑀣𑀯𑀺𑀁 𑀮𑁄𑀓𑀦𑀸𑀬𑀓𑀁𑁇_  


(28.)

3543\. _𑀤𑀺𑀯𑀲𑀪𑀸𑀕𑀁 𑀣𑀯𑀺𑀢𑁆𑀯𑀸𑀦,_  
_𑀩𑀼𑀤𑁆𑀥𑀁 𑀮𑁄𑀓𑀕𑁆𑀕𑀦𑀸𑀬𑀓𑀁;_  
_𑀳𑀝𑁆𑀞𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀇𑀫𑀁 𑀯𑀸𑀘𑀁 𑀉𑀤𑀻𑀭𑀬𑀺𑀁𑁇_  


(29.)

3544\. _‘𑀦𑀫𑁄 𑀢𑁂 𑀧𑀼𑀭𑀺𑀲𑀸𑀚𑀜𑁆𑀜,_  
_𑀦𑀫𑁄 𑀢𑁂 𑀧𑀼𑀭𑀺𑀲𑀼𑀢𑁆𑀢𑀫;_  
_𑀲𑀩𑁆𑀩𑀜𑁆𑀜𑀽𑀲𑀺 𑀫𑀳𑀸𑀯𑀻𑀭,_  
_𑀮𑁄𑀓𑀚𑁂𑀝𑁆𑀞 𑀦𑀭𑀸𑀲𑀪’𑁇_  


(30.)

3545\. _𑀅𑀪𑀺𑀢𑁆𑀣𑀯𑀺𑀢𑁆𑀯𑀸 𑀲𑀺𑀔𑀺𑀦𑀁,_  
_𑀦𑀺𑀫𑀺𑀢𑁆𑀢𑀓𑀭𑀡𑁂𑀦𑀳𑀁;_  
_𑀆𑀲𑀦𑀁 𑀅𑀪𑀺𑀯𑀸𑀤𑁂𑀢𑁆𑀯𑀸,_  
_𑀧𑀓𑁆𑀓𑀸𑀫𑀺𑀁 𑀉𑀢𑁆𑀢𑀭𑀸𑀫𑀼𑀔𑁄𑁇_  


(31.)

3546\. _𑀏𑀓𑀢𑁆𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀣𑀯𑀺𑀁 𑀯𑀤𑀢𑀁 𑀯𑀭𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀣𑁄𑀫𑀦𑀸𑀬 𑀇𑀤𑀁 𑀨𑀮𑀁𑁇_  


(32.)

3547\. _𑀲𑀢𑁆𑀢𑀯𑀻𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀅𑀢𑀼𑀮𑀸 𑀲𑀢𑁆𑀢 𑀆𑀲𑀼 𑀢𑁂;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(33.)

3548\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3549\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀆𑀲𑀦𑀲𑀦𑁆𑀣𑀯𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3550\. 𑀆𑀲𑀦𑀲𑀦𑁆𑀣𑀯𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (32.5 Pupphāsanadāyakattheraapadāna)](32.5.md) / [Go to parent page (32 Ārakkhadāyakavagga)](../20Ap1/32.md) / [Go to next page (32.7 Saddasaññakattheraapadāna)](32.7.md)


