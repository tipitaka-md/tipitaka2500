
[Home](/) / [20Ap1 Therāpadānapāḷi](../../20Ap1.md) / [32 Ārakkhadāyakavagga](../32.md)

# 32.4 Sattapadumiyattheraapadāna

* Ārakkhadāyakavagga

* Sattapadumiyattheraapadāna

(14.)

3525\. _“Nadīkūle vasāmahaṃ,_  
_nesādo nāma brāhmaṇo;_  
_Satapattehi pupphehi,_  
_sammajjitvāna assamaṃ._  


(15.)

3526\. _Suvaṇṇavaṇṇaṃ sambuddhaṃ,_  
_Siddhatthaṃ lokanāyakaṃ;_  
_Disvā nabhena gacchantaṃ,_  
_Hāso me udapajjatha._  


(16.)

3527\. _Paccuggantvāna sambuddhaṃ,_  
_lokajeṭṭhaṃ narāsabhaṃ;_  
_Assamaṃ atināmetvā,_  
_jalajaggehi okiriṃ._  


(17.)

3528\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(18.)

3529\. _Ito te sattame kappe,_  
_caturo pādapāvarā;_  
_Sattaratanasampannā,_  
_cakkavattī mahabbalā._  


(19.)

3530\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3531\. Itthaṃ sudaṃ āyasmā sattapadumiyo thero imā gāthāyo abhāsitthāti.

---

3532\. Sattapadumiyattherassāpadānaṃ catutthaṃ.



[Go to previous page (32.3 Gatasaññakattheraapadāna)](32.3.md) / [Go to parent page (32 Ārakkhadāyakavagga)](../32.md) / [Go to next page (32.5 Pupphāsanadāyakattheraapadāna)](32.5.md)


