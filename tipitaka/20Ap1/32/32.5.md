
[Home](/) / [20Ap1 Therāpadānapāḷi](../../20Ap1.md) / [32 Ārakkhadāyakavagga](../32.md)

# 32.5 Pupphāsanadāyakattheraapadāna

* Ārakkhadāyakavagga

* Pupphāsanadāyakattheraapadāna

(20.)

3533\. _“Suvaṇṇavaṇṇaṃ sambuddhaṃ,_  
_Pītaraṃsiṃva bhāṇumaṃ;_  
_Avidūrena gacchantaṃ,_  
_Siddhatthaṃ aparājitaṃ._  


(21.)

3534\. _Tassa paccuggamitvāna,_  
_pavesetvāna assamaṃ;_  
_Pupphāsanaṃ mayā dinnaṃ,_  
_vippasannena cetasā._  


(22.)

3535\. _Añjaliṃ paggahetvāna,_  
_vedajāto tadā ahaṃ;_  
_Buddhe cittaṃ pasādetvā,_  
_taṃ kammaṃ pariṇāmayiṃ._  


(23.)

3536\. _Yaṃ me atthi kataṃ puññaṃ,_  
_sayambhumhaparājite;_  
_Sabbena tena kusalena,_  
_vimalo homi sāsane._  


(24.)

3537\. _Catunnavutito kappe,_  
_pupphāsanamadaṃ tadā;_  
_Duggatiṃ nābhijānāmi,_  
_pupphāsanassidaṃ phalaṃ._  


(25.)

3538\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3539\. Itthaṃ sudaṃ āyasmā pupphāsanadāyako thero imā gāthāyo abhāsitthāti.

---

3540\. Pupphāsanadāyakattherassāpadānaṃ pañcamaṃ.



[Go to previous page (32.4 Sattapadumiyattheraapadāna)](32.4.md) / [Go to parent page (32 Ārakkhadāyakavagga)](../32.md) / [Go to next page (32.6 Āsanasanthavikattheraapadāna)](32.6.md)


