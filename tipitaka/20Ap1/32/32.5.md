
[Home](/) / [20Ap1 Therāpadānapāḷi](...md) / [32 Ārakkhadāyakavagga](../20Ap1/32.md)

# 𑁩𑁨𑁇𑁫 𑀧𑀼𑀧𑁆𑀨𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀆𑀭𑀓𑁆𑀔𑀤𑀸𑀬𑀓𑀯𑀕𑁆𑀕

* 𑀧𑀼𑀧𑁆𑀨𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(20.)

3533\. _“𑀲𑀼𑀯𑀡𑁆𑀡𑀯𑀡𑁆𑀡𑀁 𑀲𑀫𑁆𑀩𑀼𑀤𑁆𑀥𑀁,_  
_𑀧𑀻𑀢𑀭𑀁𑀲𑀺𑀁𑀯 𑀪𑀸𑀡𑀼𑀫𑀁;_  
_𑀅𑀯𑀺𑀤𑀽𑀭𑁂𑀦 𑀕𑀘𑁆𑀙𑀦𑁆𑀢𑀁,_  
_𑀲𑀺𑀤𑁆𑀥𑀢𑁆𑀣𑀁 𑀅𑀧𑀭𑀸𑀚𑀺𑀢𑀁𑁇_  


(21.)

3534\. _𑀢𑀲𑁆𑀲 𑀧𑀘𑁆𑀘𑀼𑀕𑁆𑀕𑀫𑀺𑀢𑁆𑀯𑀸𑀦,_  
_𑀧𑀯𑁂𑀲𑁂𑀢𑁆𑀯𑀸𑀦 𑀅𑀲𑁆𑀲𑀫𑀁;_  
_𑀧𑀼𑀧𑁆𑀨𑀸𑀲𑀦𑀁 𑀫𑀬𑀸 𑀤𑀺𑀦𑁆𑀦𑀁,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸𑁇_  


(22.)

3535\. _𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀯𑁂𑀤𑀚𑀸𑀢𑁄 𑀢𑀤𑀸 𑀅𑀳𑀁;_  
_𑀩𑀼𑀤𑁆𑀥𑁂 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀢𑀁 𑀓𑀫𑁆𑀫𑀁 𑀧𑀭𑀺𑀡𑀸𑀫𑀬𑀺𑀁𑁇_  


(23.)

3536\. _𑀬𑀁 𑀫𑁂 𑀅𑀢𑁆𑀣𑀺 𑀓𑀢𑀁 𑀧𑀼𑀜𑁆𑀜𑀁,_  
_𑀲𑀬𑀫𑁆𑀪𑀼𑀫𑁆𑀳𑀧𑀭𑀸𑀚𑀺𑀢𑁂;_  
_𑀲𑀩𑁆𑀩𑁂𑀦 𑀢𑁂𑀦 𑀓𑀼𑀲𑀮𑁂𑀦,_  
_𑀯𑀺𑀫𑀮𑁄 𑀳𑁄𑀫𑀺 𑀲𑀸𑀲𑀦𑁂𑁇_  


(24.)

3537\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀧𑀼𑀧𑁆𑀨𑀸𑀲𑀦𑀫𑀤𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀼𑀧𑁆𑀨𑀸𑀲𑀦𑀲𑁆𑀲𑀺𑀤𑀁 𑀨𑀮𑀁𑁇_  


(25.)

3538\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3539\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀧𑁆𑀨𑀸𑀲𑀦𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3540\. 𑀧𑀼𑀧𑁆𑀨𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀜𑁆𑀘𑀫𑀁𑁇



[Go to previous page (32.4 Sattapadumiyattheraapadāna)](32.4.md) / [Go to parent page (32 Ārakkhadāyakavagga)](../20Ap1/32.md) / [Go to next page (32.6 Āsanasanthavikattheraapadāna)](32.6.md)


