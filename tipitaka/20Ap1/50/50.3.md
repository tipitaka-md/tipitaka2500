
[Home](/) / [20Ap1 Therāpadānapāḷi](...md) / [50 Kiṅkaṇipupphavagga](../20Ap1/50.md)

# 𑁫𑁦𑁇𑁩 𑀓𑁄𑀭𑀡𑁆𑀟𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀓𑀺𑀗𑁆𑀓𑀡𑀺𑀧𑀼𑀧𑁆𑀨𑀯𑀕𑁆𑀕

* 𑀓𑁄𑀭𑀡𑁆𑀟𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(15.)

6448\. _“𑀯𑀦𑀓𑀫𑁆𑀫𑀺𑀓𑁄 𑀧𑀼𑀭𑁂 𑀆𑀲𑀺𑀁,_  
_𑀧𑀺𑀢𑀼𑀫𑀸𑀢𑀼𑀫𑀢𑁂𑀦𑀳𑀁;_  
_𑀧𑀲𑀼𑀫𑀸𑀭𑁂𑀦 𑀚𑀻𑀯𑀸𑀫𑀺,_  
_𑀓𑀼𑀲𑀮𑀁 𑀫𑁂 𑀦 𑀯𑀺𑀚𑁆𑀚𑀢𑀺𑁇_  


(16.)

6449\. _𑀫𑀫 𑀆𑀲𑀬𑀲𑀸𑀫𑀦𑁆𑀢𑀸,_  
_𑀢𑀺𑀲𑁆𑀲𑁄 𑀮𑁄𑀓𑀕𑁆𑀕𑀦𑀸𑀬𑀓𑁄;_  
_𑀧𑀤𑀸𑀦𑀺 𑀢𑀻𑀡𑀺 𑀤𑀲𑁆𑀲𑁂𑀲𑀺,_  
_𑀅𑀦𑀼𑀓𑀫𑁆𑀧𑀸𑀬 𑀘𑀓𑁆𑀔𑀼𑀫𑀸𑁇_  


(17.)

6450\. _𑀅𑀓𑁆𑀓𑀦𑁆𑀢𑁂 𑀘 𑀧𑀤𑁂 𑀤𑀺𑀲𑁆𑀯𑀸,_  
_𑀢𑀺𑀲𑁆𑀲𑀦𑀸𑀫𑀲𑁆𑀲 𑀲𑀢𑁆𑀣𑀼𑀦𑁄;_  
_𑀳𑀝𑁆𑀞𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀧𑀤𑁂 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁𑁇_  


(18.)

6451\. _𑀓𑁄𑀭𑀡𑁆𑀟𑀁 𑀧𑀼𑀧𑁆𑀨𑀺𑀢𑀁 𑀤𑀺𑀲𑁆𑀯𑀸,_  
_𑀧𑀸𑀤𑀧𑀁 𑀥𑀭𑀡𑀻𑀭𑀼𑀳𑀁;_  
_𑀲𑀓𑁄𑀲𑀓𑀁 𑀕𑀳𑁂𑀢𑁆𑀯𑀸𑀦,_  
_𑀧𑀤𑀲𑁂𑀝𑁆𑀞𑀫𑀧𑀽𑀚𑀬𑀺𑀁𑁇_  


(19.)

6452\. _𑀢𑁂𑀦 𑀓𑀫𑁆𑀫𑁂𑀦 𑀲𑀼𑀓𑀢𑁂𑀦,_  
_𑀘𑁂𑀢𑀦𑀸𑀧𑀡𑀺𑀥𑀻𑀳𑀺 𑀘;_  
_𑀚𑀳𑀺𑀢𑁆𑀯𑀸 𑀫𑀸𑀦𑀼𑀲𑀁 𑀤𑁂𑀳𑀁,_  
_𑀢𑀸𑀯𑀢𑀺𑀁𑀲𑀫𑀕𑀘𑁆𑀙𑀳𑀁𑁇_  


(20.)

6453\. _𑀬𑀁 𑀬𑀁 𑀬𑁄𑀦𑀼𑀧𑀧𑀚𑁆𑀚𑀸𑀫𑀺,_  
_𑀤𑁂𑀯𑀢𑁆𑀢𑀁 𑀅𑀣 𑀫𑀸𑀦𑀼𑀲𑀁;_  
_𑀓𑁄𑀭𑀡𑁆𑀟𑀓𑀙𑀯𑀺 𑀳𑁄𑀫𑀺,_  
_𑀲𑀼𑀧𑁆𑀧𑀪𑀸𑀲𑁄 𑀪𑀯𑀸𑀫𑀳𑀁𑁇_  


(21.)

6454\. _𑀤𑁆𑀯𑁂𑀦𑀯𑀼𑀢𑁂 𑀇𑀢𑁄 𑀓𑀧𑁆𑀧𑁂,_  
_𑀬𑀁 𑀓𑀫𑁆𑀫𑀫𑀓𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀤𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(22.)

6455\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(23.)

6456\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(24.)

6457\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


6458\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀓𑁄𑀭𑀡𑁆𑀟𑀧𑀼𑀧𑁆𑀨𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

6459\. 𑀓𑁄𑀭𑀡𑁆𑀟𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (50.2 Paṃsukūlapūjakattheraapadāna)](50.2.md) / [Go to parent page (50 Kiṅkaṇipupphavagga)](../20Ap1/50.md) / [Go to next page (50.4 Kiṃsukapupphiyattheraapadāna)](50.4.md)


