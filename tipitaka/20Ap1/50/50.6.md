
[Home](/) / [20Ap1 Therāpadānapāḷi](../../20Ap1.md) / [50 Kiṅkaṇipupphavagga](../50.md)

# 𑁫𑁦𑁇𑁬 𑀖𑀢𑀫𑀡𑁆𑀟𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀓𑀺𑀗𑁆𑀓𑀡𑀺𑀧𑀼𑀧𑁆𑀨𑀯𑀕𑁆𑀕

* 𑀖𑀢𑀫𑀡𑁆𑀟𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(41.)

6480\. _“𑀲𑀼𑀘𑀺𑀦𑁆𑀢𑀺𑀢𑀁 𑀪𑀕𑀯𑀦𑁆𑀢𑀁,_  
_𑀮𑁄𑀓𑀚𑁂𑀝𑁆𑀞𑀁 𑀦𑀭𑀸𑀲𑀪𑀁;_  
_𑀉𑀧𑀯𑀺𑀝𑁆𑀞𑀁 𑀫𑀳𑀸𑀭𑀜𑁆𑀜𑀁,_  
_𑀯𑀸𑀢𑀸𑀩𑀸𑀥𑁂𑀦 𑀧𑀻𑀍𑀇𑀢𑀁𑁇_  


(42.)

6481\. _𑀤𑀺𑀲𑁆𑀯𑀸 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀖𑀢𑀫𑀡𑁆𑀟𑀫𑀼𑀧𑀸𑀦𑀬𑀺𑀁;_  
_𑀓𑀢𑀢𑁆𑀢𑀸 𑀆𑀘𑀺𑀢𑀢𑁆𑀢𑀸 𑀘,_  
_𑀕𑀗𑁆𑀕𑀸 𑀪𑀸𑀕𑀻𑀭𑀣𑀻 𑀅𑀬𑀁𑁇_  


(43.)

6482\. _𑀫𑀳𑀸𑀲𑀫𑀼𑀤𑁆𑀤𑀸 𑀘𑀢𑁆𑀢𑀸𑀭𑁄,_  
_𑀖𑀢𑀁 𑀲𑀫𑁆𑀧𑀚𑁆𑀚𑀭𑁂 𑀫𑀫;_  
_𑀅𑀬𑀜𑁆𑀘 𑀧𑀣𑀯𑀻 𑀖𑁄𑀭𑀸,_  
_𑀅𑀧𑁆𑀧𑀫𑀸𑀡𑀸 𑀅𑀲𑀗𑁆𑀔𑀺𑀬𑀸𑁇_  


(44.)

6483\. _𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀪𑀯𑀢𑁂 𑀫𑀥𑀼𑀲𑀓𑁆𑀓𑀭𑀸;_  
_𑀘𑀸𑀢𑀼𑀤𑁆𑀤𑀻𑀧𑀸 𑀇𑀫𑁂 𑀭𑀼𑀓𑁆𑀔𑀸,_  
_𑀧𑀸𑀤𑀧𑀸 𑀥𑀭𑀡𑀻𑀭𑀼𑀳𑀸𑁇_  


(45.)

6484\. _𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀓𑀧𑁆𑀧𑀭𑀼𑀓𑁆𑀔𑀸 𑀪𑀯𑀦𑁆𑀢𑀺 𑀢𑁂;_  
_𑀧𑀜𑁆𑀜𑀸𑀲𑀓𑁆𑀔𑀢𑁆𑀢𑀼𑀁 𑀤𑁂𑀯𑀺𑀦𑁆𑀤𑁄,_  
_𑀤𑁂𑀯𑀭𑀚𑁆𑀚𑀫𑀓𑀸𑀭𑀬𑀺𑀁𑁇_  


(46.)

6485\. _𑀏𑀓𑀧𑀜𑁆𑀜𑀸𑀲𑀓𑁆𑀔𑀢𑁆𑀢𑀼𑀜𑁆𑀘,_  
_𑀘𑀓𑁆𑀓𑀯𑀢𑁆𑀢𑀻 𑀅𑀳𑁄𑀲𑀳𑀁;_  
_𑀧𑀤𑁂𑀲𑀭𑀚𑁆𑀚𑀁 𑀯𑀺𑀧𑀼𑀮𑀁,_  
_𑀕𑀡𑀦𑀸𑀢𑁄 𑀅𑀲𑀗𑁆𑀔𑀺𑀬𑀁𑁇_  


(47.)

6486\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀤𑀸𑀦𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀖𑀢𑀫𑀡𑁆𑀟𑀲𑁆𑀲𑀺𑀤𑀁 𑀨𑀮𑀁𑁇_  


(48.)

6487\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(49.)

6488\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(50.)

6489\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


6490\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀖𑀢𑀫𑀡𑁆𑀟𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

6491\. 𑀖𑀢𑀫𑀡𑁆𑀟𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (50.5 Upaḍḍhadussadāyakattheraapadāna)](50.5.md) / [Go to parent page (50 Kiṅkaṇipupphavagga)](../50.md) / [Go to next page (50.7 Udakadāyakattheraapadāna)](50.7.md)


