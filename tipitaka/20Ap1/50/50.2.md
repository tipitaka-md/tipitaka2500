
[Home](/) / [20Ap1 Therāpadānapāḷi](../../20Ap1.md) / [50 Kiṅkaṇipupphavagga](../50.md)

# 50.2 Paṃsukūlapūjakattheraapadāna

* Kiṅkaṇipupphavagga

* Paṃsukūlapūjakattheraapadāna

(8.)

6439\. _“Himavantassāvidūre,_  
_udaṅgaṇo nāma pabbato;_  
_Tatthaddasaṃ paṃsukūlaṃ,_  
_dumaggamhi vilambitaṃ._  


(9.)

6440\. _Tīṇi kiṅkaṇipupphāni,_  
_ocinitvānahaṃ tadā;_  
_Haṭṭho haṭṭhena cittena,_  
_paṃsukūlamapūjayiṃ._  


(10.)

6441\. _Tena kammena sukatena,_  
_cetanāpaṇidhīhi ca;_  
_Jahitvā mānusaṃ dehaṃ,_  
_tāvatiṃsamagacchahaṃ._  


(11.)

6442\. _Ekanavutito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_pūjitvā arahaddhajaṃ._  


(12.)

6443\. _Kilesā jhāpitā mayhaṃ,_  
_…pe…_  
_viharāmi anāsavo._  


(13.)

6444\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(14.)

6445\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6446\. Itthaṃ sudaṃ āyasmā paṃsukūlapūjako thero imā gāthāyo abhāsitthāti.

---

6447\. Paṃsukūlapūjakattherassāpadānaṃ dutiyaṃ.



[Go to previous page (50.1 Tikiṅkaṇipupphiyattheraapadāna)](50.1.md) / [Go to parent page (50 Kiṅkaṇipupphavagga)](../50.md) / [Go to next page (50.3 Koraṇḍapupphiyattheraapadāna)](50.3.md)


