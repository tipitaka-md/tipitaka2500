
[Home](/) / [20Ap1 Therāpadānapāḷi](/tipitaka/20Ap1.md) / [2 Sīhāsaniyavagga](/tipitaka/20Ap1/2.md)

# 𑁨𑁇𑁧 𑀲𑀻𑀳𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀻𑀳𑀸𑀲𑀦𑀺𑀬𑀯𑀕𑁆𑀕

### 𑀲𑀻𑀳𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(1.)

696. _“𑀦𑀺𑀩𑁆𑀩𑀼𑀢𑁂 𑀮𑁄𑀓𑀦𑀸𑀣𑀫𑁆𑀳𑀺,_  
_𑀲𑀺𑀤𑁆𑀥𑀢𑁆𑀣𑁂 𑀤𑁆𑀯𑀺𑀧𑀤𑀼𑀢𑁆𑀢𑀫𑁂;_  
_𑀯𑀺𑀢𑁆𑀣𑀸𑀭𑀺𑀓𑁂 𑀧𑀸𑀯𑀘𑀦𑁂,_  
_𑀩𑀸𑀳𑀼𑀚𑀜𑁆𑀜𑀫𑁆𑀳𑀺 𑀲𑀸𑀲𑀦𑁂𑁇_  


(2.)

697. _𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀲𑀻𑀳𑀸𑀲𑀦𑀫𑀓𑀸𑀲𑀳𑀁;_  
_𑀲𑀻𑀳𑀸𑀲𑀦𑀁 𑀓𑀭𑀺𑀢𑁆𑀯𑀸𑀦,_  
_𑀧𑀸𑀤𑀧𑀻𑀞𑀫𑀓𑀸𑀲𑀳𑀁𑁇_  


(3.)

698. _𑀲𑀻𑀳𑀸𑀲𑀦𑁂 𑀘 𑀯𑀲𑁆𑀲𑀦𑁆𑀢𑁂,_  
_𑀖𑀭𑀁 𑀢𑀢𑁆𑀣 𑀅𑀓𑀸𑀲𑀳𑀁;_  
_𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀢𑀼𑀲𑀺𑀢𑀁 𑀉𑀧𑀧𑀚𑁆𑀚𑀳𑀁𑁇_  


(4.)

699. _𑀆𑀬𑀸𑀫𑁂𑀦 𑀘𑀢𑀼𑀩𑁆𑀩𑀻𑀲-_  
_𑀬𑁄𑀚𑀦𑀁 𑀆𑀲𑀺 𑀢𑀸𑀯𑀤𑁂;_  
_𑀯𑀺𑀫𑀸𑀦𑀁 𑀲𑀼𑀓𑀢𑀁 𑀫𑀬𑁆𑀳𑀁,_  
_𑀯𑀺𑀢𑁆𑀣𑀸𑀭𑁂𑀦 𑀘𑀢𑀼𑀤𑁆𑀤𑀲𑁇_  


(5.)

700. _𑀲𑀢𑀁 𑀓𑀜𑁆𑀜𑀸𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀯𑀸𑀭𑁂𑀦𑁆𑀢𑀺 𑀫𑀁 𑀲𑀤𑀸;_  
_𑀲𑁄𑀡𑁆𑀡𑀫𑀬𑀜𑁆𑀘 𑀧𑀮𑁆𑀮𑀗𑁆𑀓𑀁,_  
_𑀩𑁆𑀬𑀫𑁆𑀳𑁂 𑀆𑀲𑀺 𑀲𑀼𑀦𑀺𑀫𑁆𑀫𑀺𑀢𑀁𑁇_  


(6.)

701. _𑀳𑀢𑁆𑀣𑀺𑀬𑀸𑀦𑀁 𑀅𑀲𑁆𑀲𑀬𑀸𑀦𑀁,_  
_𑀤𑀺𑀩𑁆𑀩𑀬𑀸𑀦𑀁 𑀉𑀧𑀝𑁆𑀞𑀺𑀢𑀁;_  
_𑀧𑀸𑀲𑀸𑀤𑀸 𑀲𑀺𑀯𑀺𑀓𑀸 𑀘𑁂𑀯,_  
_𑀦𑀺𑀩𑁆𑀩𑀢𑁆𑀢𑀦𑁆𑀢𑀺 𑀬𑀤𑀺𑀘𑁆𑀙𑀓𑀁𑁇_  


(7.)

702. _𑀫𑀡𑀺𑀫𑀬𑀸 𑀘 𑀧𑀮𑁆𑀮𑀗𑁆𑀓𑀸,_  
_𑀅𑀜𑁆𑀜𑁂 𑀲𑀸𑀭𑀫𑀬𑀸 𑀩𑀳𑀽;_  
_𑀦𑀺𑀩𑁆𑀩𑀢𑁆𑀢𑀦𑁆𑀢𑀺 𑀫𑀫𑀁 𑀲𑀩𑁆𑀩𑁂,_  
_𑀲𑀻𑀳𑀸𑀲𑀦𑀲𑁆𑀲𑀺𑀤𑀁 𑀨𑀮𑀁𑁇_  


(8.)

703. _𑀲𑁄𑀡𑁆𑀡𑀫𑀬𑀸 𑀭𑀽𑀧𑀺𑀫𑀬𑀸,_  
_𑀨𑀮𑀺𑀓𑀸𑀯𑁂𑀍𑀉𑀭𑀺𑀬𑀸𑀫𑀬𑀸;_  
_𑀧𑀸𑀤𑀼𑀓𑀸 𑀅𑀪𑀺𑀭𑀽𑀳𑀸𑀫𑀺,_  
_𑀧𑀸𑀤𑀧𑀻𑀞𑀲𑁆𑀲𑀺𑀤𑀁 𑀨𑀮𑀁𑁇_  


(9.)

704. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀓𑀫𑁆𑀫𑀫𑀓𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(10.)

705. _𑀢𑁂𑀲𑀢𑁆𑀢𑀢𑀺𑀫𑁆𑀳𑀺𑀢𑁄 𑀓𑀧𑁆𑀧𑁂,_  
_𑀇𑀦𑁆𑀤𑀦𑀸𑀫𑀸 𑀢𑀬𑁄 𑀚𑀦𑀸;_  
_𑀤𑁆𑀯𑁂𑀲𑀢𑁆𑀢𑀢𑀺𑀫𑁆𑀳𑀺𑀢𑁄 𑀓𑀧𑁆𑀧𑁂,_  
_𑀢𑀬𑁄 𑀲𑀼𑀫𑀦𑀦𑀸𑀫𑀓𑀸𑁇_  


(11.)

706. _𑀲𑀫𑀲𑀢𑁆𑀢𑀢𑀺𑀢𑁄 𑀓𑀧𑁆𑀧𑁂,_  
_𑀢𑀬𑁄 𑀯𑀭𑀼𑀡𑀦𑀸𑀫𑀓𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀢𑀼𑀤𑀻𑀧𑀫𑁆𑀳𑀺 𑀇𑀲𑁆𑀲𑀭𑀸𑁇_  


(12.)

707. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_𑀯𑀺𑀫𑁄𑀓𑁆𑀔𑀸𑀧𑀺 𑀘 𑀅𑀝𑁆𑀞𑀺𑀫𑁂;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


708. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀻𑀳𑀸𑀲𑀦𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

709. 𑀲𑀻𑀳𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀞𑀫𑀁𑁇



[Go to previous page (2 Sīhāsaniyavagga)](/tipitaka/20Ap1/2.md) / [Go to parent page (2 Sīhāsaniyavagga)](/tipitaka/20Ap1/2.md) / [Go to next page (2.2 Ekatthambhikattheraapadāna)](/tipitaka/20Ap1/2/2.2.md)


