
[Home](/) / [20Ap1 Therāpadānapāḷi](/tipitaka/20Ap1.md) / [2 Sīhāsaniyavagga](/tipitaka/20Ap1/2.md)

# 𑁨𑁇𑁨 𑀏𑀓𑀢𑁆𑀣𑀫𑁆𑀪𑀺𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀻𑀳𑀸𑀲𑀦𑀺𑀬𑀯𑀕𑁆𑀕

### 𑀏𑀓𑀢𑁆𑀣𑀫𑁆𑀪𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(13.)

710\. _“𑀲𑀺𑀤𑁆𑀥𑀢𑁆𑀣𑀲𑁆𑀲 𑀪𑀕𑀯𑀢𑁄,_  
_𑀫𑀳𑀸𑀧𑀽𑀕𑀕𑀡𑁄 𑀅𑀳𑀼;_  
_𑀲𑀭𑀡𑀁 𑀕𑀢𑀸 𑀘 𑀢𑁂 𑀩𑀼𑀤𑁆𑀥𑀁,_  
_𑀲𑀤𑁆𑀤𑀳𑀦𑁆𑀢𑀺 𑀢𑀣𑀸𑀕𑀢𑀁𑁇_  


(14.)

711\. _𑀲𑀩𑁆𑀩𑁂 𑀲𑀗𑁆𑀕𑀫𑁆𑀫 𑀫𑀦𑁆𑀢𑁂𑀢𑁆𑀯𑀸,_  
_𑀫𑀸𑀍𑀅𑀁 𑀓𑀼𑀩𑁆𑀩𑀦𑁆𑀢𑀺 𑀲𑀢𑁆𑀣𑀼𑀦𑁄;_  
_𑀏𑀓𑀢𑁆𑀣𑀫𑁆𑀪𑀁 𑀅𑀮𑀪𑀦𑁆𑀢𑀸,_  
_𑀯𑀺𑀘𑀺𑀦𑀦𑁆𑀢𑀺 𑀩𑁆𑀭𑀳𑀸𑀯𑀦𑁂𑁇_  


(15.)

712\. _𑀢𑁂𑀳𑀁 𑀅𑀭𑀜𑁆𑀜𑁂 𑀤𑀺𑀲𑁆𑀯𑀸𑀦,_  
_𑀉𑀧𑀕𑀫𑁆𑀫 𑀕𑀡𑀁 𑀢𑀤𑀸;_  
_𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀧𑀭𑀺𑀧𑀼𑀘𑁆𑀙𑀺𑀁 𑀕𑀡𑀁 𑀅𑀳𑀁𑁇_  


(16.)

713\. _𑀢𑁂 𑀫𑁂 𑀧𑀼𑀝𑁆𑀞𑀸 𑀯𑀺𑀬𑀸𑀓𑀁𑀲𑀼,_  
_𑀲𑀻𑀮𑀯𑀦𑁆𑀢𑁄 𑀉𑀧𑀸𑀲𑀓𑀸;_  
_𑀫𑀸𑀍𑀅𑀁 𑀫𑀬𑀁 𑀓𑀢𑁆𑀢𑀼𑀓𑀸𑀫𑀸,_  
_𑀏𑀓𑀢𑁆𑀣𑀫𑁆𑀪𑁄 𑀦 𑀮𑀩𑁆𑀪𑀢𑀺𑁇_  


(17.)

714\. _𑀏𑀓𑀢𑁆𑀣𑀫𑁆𑀪𑀁 𑀫𑀫𑀁 𑀤𑁂𑀣,_  
_𑀅𑀳𑀁 𑀤𑀲𑁆𑀲𑀸𑀫𑀺 𑀲𑀢𑁆𑀣𑀼𑀦𑁄;_  
_𑀆𑀳𑀭𑀺𑀲𑁆𑀲𑀸𑀫𑀳𑀁 𑀣𑀫𑁆𑀪𑀁,_  
_𑀅𑀧𑁆𑀧𑁄𑀲𑁆𑀲𑀼𑀓𑁆𑀓𑀸 𑀪𑀯𑀦𑁆𑀢𑀼 𑀢𑁂𑁇_  


(18.)

715\. _𑀢𑁂 𑀫𑁂 𑀣𑀫𑁆𑀪𑀁 𑀧𑀯𑁂𑀘𑁆𑀙𑀺𑀁𑀲𑀼,_  
_𑀧𑀲𑀦𑁆𑀦𑀸 𑀢𑀼𑀝𑁆𑀞𑀫𑀸𑀦𑀲𑀸;_  
_𑀢𑀢𑁄 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸,_  
_𑀅𑀕𑀫𑀁𑀲𑀼 𑀲𑀓𑀁 𑀖𑀭𑀁𑁇_  


(19.)

716\. _𑀅𑀘𑀺𑀭𑀁 𑀕𑀢𑁂 𑀧𑀽𑀕𑀕𑀡𑁂,_  
_𑀣𑀫𑁆𑀪𑀁 𑀅𑀳𑀸𑀲𑀳𑀁 𑀢𑀤𑀸;_  
_𑀳𑀝𑁆𑀞𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀧𑀞𑀫𑀁 𑀉𑀲𑁆𑀲𑀧𑁂𑀲𑀳𑀁𑁇_  


(20.)

717\. _𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀯𑀺𑀫𑀸𑀦𑀁 𑀉𑀧𑀧𑀚𑁆𑀚𑀳𑀁;_  
_𑀉𑀩𑁆𑀩𑀺𑀤𑁆𑀥𑀁 𑀪𑀯𑀦𑀁 𑀫𑀬𑁆𑀳𑀁,_  
_𑀲𑀢𑁆𑀢𑀪𑀽𑀫𑀁 𑀲𑀫𑀼𑀕𑁆𑀕𑀢𑀁𑁇_  


(21.)

718\. _𑀯𑀚𑁆𑀚𑀫𑀸𑀦𑀸𑀲𑀼 𑀪𑁂𑀭𑀻𑀲𑀼,_  
_𑀧𑀭𑀺𑀘𑀸𑀭𑁂𑀫𑀳𑀁 𑀲𑀤𑀸;_  
_𑀧𑀜𑁆𑀘𑀧𑀜𑁆𑀜𑀸𑀲𑀓𑀧𑁆𑀧𑀫𑁆𑀳𑀺,_  
_𑀭𑀸𑀚𑀸 𑀆𑀲𑀺𑀁 𑀬𑀲𑁄𑀥𑀭𑁄𑁇_  


(22.)

719\. _𑀢𑀢𑁆𑀣𑀸𑀧𑀺 𑀪𑀯𑀦𑀁 𑀫𑀬𑁆𑀳𑀁,_  
_𑀲𑀢𑁆𑀢𑀪𑀽𑀫𑀁 𑀲𑀫𑀼𑀕𑁆𑀕𑀢𑀁;_  
_𑀓𑀽𑀝𑀸𑀕𑀸𑀭𑀯𑀭𑀽𑀧𑁂𑀢𑀁,_  
_𑀏𑀓𑀢𑁆𑀣𑀫𑁆𑀪𑀁 𑀫𑀦𑁄𑀭𑀫𑀁𑁇_  


(23.)

720\. _𑀏𑀓𑀯𑀻𑀲𑀢𑀺𑀓𑀧𑁆𑀧𑀫𑁆𑀳𑀺,_  
_𑀉𑀤𑁂𑀦𑁄 𑀦𑀸𑀫 𑀔𑀢𑁆𑀢𑀺𑀬𑁄;_  
_𑀢𑀢𑁆𑀭𑀸𑀧𑀺 𑀪𑀯𑀦𑀁 𑀫𑀬𑁆𑀳𑀁,_  
_𑀲𑀢𑁆𑀢𑀪𑀽𑀫𑀁 𑀲𑀫𑀼𑀕𑁆𑀕𑀢𑀁𑁇_  


(24.)

721\. _𑀬𑀁 𑀬𑀁 𑀬𑁄𑀦𑀼𑀧𑀧𑀚𑁆𑀚𑀸𑀫𑀺,_  
_𑀤𑁂𑀯𑀢𑁆𑀢𑀁 𑀅𑀣 𑀫𑀸𑀦𑀼𑀲𑀁;_  
_𑀅𑀦𑀼𑀪𑁄𑀫𑀺 𑀲𑀼𑀔𑀁 𑀲𑀩𑁆𑀩𑀁,_  
_𑀏𑀓𑀢𑁆𑀣𑀫𑁆𑀪𑀲𑁆𑀲𑀺𑀤𑀁 𑀨𑀮𑀁𑁇_  


(25.)

722\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀣𑀫𑁆𑀪𑀫𑀤𑀤𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀏𑀓𑀢𑁆𑀣𑀫𑁆𑀪𑀲𑁆𑀲𑀺𑀤𑀁 𑀨𑀮𑀁𑁇_  


(26.)

723\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_𑀯𑀺𑀫𑁄𑀓𑁆𑀔𑀸𑀧𑀺 𑀘 𑀅𑀝𑁆𑀞𑀺𑀫𑁂;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


724\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀏𑀓𑀢𑁆𑀣𑀫𑁆𑀪𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

725\. 𑀏𑀓𑀢𑁆𑀣𑀫𑁆𑀪𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (2.1 Sīhāsanadāyakattheraapadāna)](/tipitaka/20Ap1/2/2.1.md) / [Go to parent page (2 Sīhāsaniyavagga)](/tipitaka/20Ap1/2.md) / [Go to next page (2.3 Nandattheraapadāna)](/tipitaka/20Ap1/2/2.3.md)


