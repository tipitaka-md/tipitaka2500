
[Home](/) / [20Ap1 Therāpadānapāḷi](/tipitaka/20Ap1.md) / [2 Sīhāsaniyavagga](/tipitaka/20Ap1/2.md)

# 𑁨𑁇𑁫 𑀧𑀺𑀮𑀺𑀦𑁆𑀤𑀯𑀘𑁆𑀙𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀻𑀳𑀸𑀲𑀦𑀺𑀬𑀯𑀕𑁆𑀕

### 𑀧𑀺𑀮𑀺𑀦𑁆𑀤𑀯𑀘𑁆𑀙𑀢𑁆𑀣𑁂𑀭𑀅𑀧𑀤𑀸𑀦

(55.)

758\. _“𑀦𑀺𑀩𑁆𑀩𑀼𑀢𑁂 𑀮𑁄𑀓𑀦𑀸𑀣𑀫𑁆𑀳𑀺,_  
_𑀲𑀼𑀫𑁂𑀥𑁂 𑀅𑀕𑁆𑀕𑀧𑀼𑀕𑁆𑀕𑀮𑁂;_  
_𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀣𑀽𑀧𑀧𑀽𑀚𑀁 𑀅𑀓𑀸𑀲𑀳𑀁𑁇_  


(56.)

759\. _𑀬𑁂 𑀘 𑀔𑀻𑀡𑀸𑀲𑀯𑀸 𑀢𑀢𑁆𑀣,_  
_𑀙𑀍𑀅𑀪𑀺𑀜𑁆𑀜𑀸 𑀫𑀳𑀺𑀤𑁆𑀥𑀺𑀓𑀸;_  
_𑀢𑁂𑀳𑀁 𑀢𑀢𑁆𑀣 𑀲𑀫𑀸𑀦𑁂𑀢𑁆𑀯𑀸,_  
_𑀲𑀁𑀖𑀪𑀢𑁆𑀢𑀁 𑀅𑀓𑀸𑀲𑀳𑀁𑁇_  


(57.)

760\. _𑀲𑀼𑀫𑁂𑀥𑀲𑁆𑀲 𑀪𑀕𑀯𑀢𑁄,_  
_𑀉𑀧𑀝𑁆𑀞𑀸𑀓𑁄 𑀢𑀤𑀸 𑀅𑀳𑀼;_  
_𑀲𑀼𑀫𑁂𑀥𑁄 𑀦𑀸𑀫 𑀦𑀸𑀫𑁂𑀦,_  
_𑀅𑀦𑀼𑀫𑁄𑀤𑀺𑀢𑁆𑀣 𑀲𑁄 𑀢𑀤𑀸𑁇_  


(58.)

761\. _𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀯𑀺𑀫𑀸𑀦𑀁 𑀉𑀧𑀧𑀚𑁆𑀚𑀳𑀁;_  
_𑀙𑀍𑀆𑀲𑀻𑀢𑀺𑀲𑀳𑀲𑁆𑀲𑀸𑀦𑀺,_  
_𑀅𑀘𑁆𑀙𑀭𑀸𑀬𑁄 𑀭𑀫𑀺𑀁𑀲𑀼 𑀫𑁂𑁇_  


(59.)

762\. _𑀫𑀫𑁂𑀯 𑀅𑀦𑀼𑀯𑀢𑁆𑀢𑀦𑁆𑀢𑀺,_  
_𑀲𑀩𑁆𑀩𑀓𑀸𑀫𑁂𑀳𑀺 𑀢𑀸 𑀲𑀤𑀸;_  
_𑀅𑀜𑁆𑀜𑁂 𑀤𑁂𑀯𑁂 𑀅𑀪𑀺𑀪𑁄𑀫𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(60.)

763\. _𑀧𑀜𑁆𑀘𑀯𑀻𑀲𑀢𑀺𑀓𑀧𑁆𑀧𑀫𑁆𑀳𑀺,_  
_𑀯𑀭𑀼𑀡𑁄 𑀦𑀸𑀫 𑀔𑀢𑁆𑀢𑀺𑀬𑁄;_  
_𑀯𑀺𑀲𑀼𑀤𑁆𑀥𑀪𑁄𑀚𑀦𑁄 𑀆𑀲𑀺𑀁,_  
_𑀘𑀓𑁆𑀓𑀯𑀢𑁆𑀢𑀻 𑀅𑀳𑀁 𑀢𑀤𑀸𑁇_  


(61.)

764\. _𑀦 𑀢𑁂 𑀩𑀻𑀚𑀁 𑀧𑀯𑀧𑀦𑁆𑀢𑀺,_  
_𑀦𑀧𑀺 𑀦𑀻𑀬𑀦𑁆𑀢𑀺 𑀦𑀗𑁆𑀕𑀮𑀸;_  
_𑀅𑀓𑀝𑁆𑀞𑀧𑀸𑀓𑀺𑀫𑀁 𑀲𑀸𑀮𑀺𑀁,_  
_𑀧𑀭𑀺𑀪𑀼𑀜𑁆𑀚𑀦𑁆𑀢𑀺 𑀫𑀸𑀦𑀼𑀲𑀸𑁇_  


(62.)

765\. _𑀢𑀢𑁆𑀣 𑀭𑀚𑁆𑀚𑀁 𑀓𑀭𑀺𑀢𑁆𑀯𑀸𑀦,_  
_𑀤𑁂𑀯𑀢𑁆𑀢𑀁 𑀧𑀼𑀦 𑀕𑀘𑁆𑀙𑀳𑀁;_  
_𑀢𑀤𑀸𑀧𑀺 𑀏𑀤𑀺𑀲𑀸 𑀫𑀬𑁆𑀳𑀁,_  
_𑀦𑀺𑀩𑁆𑀩𑀢𑁆𑀢𑀸 𑀪𑁄𑀕𑀲𑀫𑁆𑀧𑀤𑀸𑁇_  


(63.)

766\. _𑀦 𑀫𑀁 𑀫𑀺𑀢𑁆𑀢𑀸 𑀅𑀫𑀺𑀢𑁆𑀢𑀸 𑀯𑀸,_  
_𑀳𑀺𑀁𑀲𑀦𑁆𑀢𑀺 𑀲𑀩𑁆𑀩𑀧𑀸𑀡𑀺𑀦𑁄;_  
_𑀲𑀩𑁆𑀩𑁂𑀲𑀫𑁆𑀧𑀺 𑀧𑀺𑀬𑁄 𑀳𑁄𑀫𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(64.)

767\. _𑀢𑀺𑀁𑀲𑀓𑀧𑁆𑀧𑀲𑀳𑀲𑁆𑀲𑀫𑁆𑀳𑀺,_  
_𑀬𑀁 𑀤𑀸𑀦𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀕𑀦𑁆𑀥𑀸𑀮𑁂𑀧𑀲𑁆𑀲𑀺𑀤𑀁 𑀨𑀮𑀁𑁇_  


(65.)

768\. _𑀇𑀫𑀲𑁆𑀫𑀺𑀁 𑀪𑀤𑁆𑀤𑀓𑁂 𑀓𑀧𑁆𑀧𑁂,_  
_𑀏𑀓𑁄 𑀆𑀲𑀺𑀁 𑀚𑀦𑀸𑀥𑀺𑀧𑁄;_  
_𑀫𑀳𑀸𑀦𑀼𑀪𑀸𑀯𑁄 𑀭𑀸𑀚𑀸𑀳𑀁,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(66.)

769\. _𑀲𑁄𑀳𑀁 𑀧𑀜𑁆𑀘𑀲𑀼 𑀲𑀻𑀮𑁂𑀲𑀼,_  
_𑀞𑀧𑁂𑀢𑁆𑀯𑀸 𑀚𑀦𑀢𑀁 𑀩𑀳𑀼𑀁;_  
_𑀧𑀸𑀧𑁂𑀢𑁆𑀯𑀸 𑀲𑀼𑀕𑀢𑀺𑀁𑀬𑁂𑀯,_  
_𑀤𑁂𑀯𑀢𑀸𑀦𑀁 𑀧𑀺𑀬𑁄 𑀅𑀳𑀼𑀁𑁇_  


(67.)

770\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_𑀯𑀺𑀫𑁄𑀓𑁆𑀔𑀸𑀧𑀺 𑀘 𑀅𑀝𑁆𑀞𑀺𑀫𑁂;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


771\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀺𑀮𑀺𑀦𑁆𑀤𑀯𑀘𑁆𑀙𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

772\. 𑀧𑀺𑀮𑀺𑀦𑁆𑀤𑀯𑀘𑁆𑀙𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀜𑁆𑀘𑀫𑀁𑁇



[Go to previous page (2.4 Cūḷapanthakattheraapadāna)](/tipitaka/20Ap1/2/2.4.md) / [Go to parent page (2 Sīhāsaniyavagga)](/tipitaka/20Ap1/2.md) / [Go to next page (2.6 Rāhulattheraapadāna)](/tipitaka/20Ap1/2/2.6.md)


