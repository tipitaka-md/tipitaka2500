
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 10.4 Sūcidāyakattheraapadāna

* Sudhāvagga

* Sūcidāyakattheraapadāna

(19.)

1789\. _“Kammārohaṃ pure āsiṃ,_  
_bandhumāyaṃ puruttame;_  
_Sūcidānaṃ mayā dinnaṃ,_  
_vipassissa mahesino._  


(20.)

1790\. _Vajiraggasamaṃ ñāṇaṃ,_  
_hoti kammena tādisaṃ;_  
_Virāgomhi vimuttomhi,_  
_pattomhi āsavakkhayaṃ._  


(21.)

1791\. _Atīte ca bhave sabbe,_  
_vattamāne canāgate;_  
_Ñāṇena viciniṃ sabbaṃ,_  
_sūcidānassidaṃ phalaṃ._  


(22.)

1792\. _Ekanavutito kappe,_  
_sattāsuṃ vajiravhayā;_  
_Sattaratanasampannā,_  
_cakkavattī mahabbalā._  


(23.)

1793\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1794\. Itthaṃ sudaṃ āyasmā sūcidāyako thero imā gāthāyo abhāsitthāti.

---

1795\. Sūcidāyakattherassāpadānaṃ catutthaṃ.



[Go to previous page (10.3 Aḍḍhaceḷakattheraapadāna)](10.3.md) / [Go to parent page (10 Sudhāvagga)](../10.md) / [Go to next page (10.5 Gandhamāliyattheraapadāna)](10.5.md)


