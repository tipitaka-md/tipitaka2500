
[Home](/) / [20Ap1 Therāpadānapāḷi](/tipitaka/20Ap1.md) / [10 Sudhāvagga](/tipitaka/20Ap1/10.md)

# 10.2 Sucintikattheraapadāna

### Sudhāvagga

### Sucintikattheraapadāna

(8.)

1774\. _“Tissassa lokanāthassa,_  
_suddhapīṭhamadāsahaṃ;_  
_Haṭṭho haṭṭhena cittena,_  
_buddhassādiccabandhuno._  


(9.)

1775\. _Aṭṭhārase ito kappe,_  
_rājā āsiṃ mahāruci;_  
_Bhogo ca vipulo āsi,_  
_sayanañca anappakaṃ._  


(10.)

1776\. _Pīṭhaṃ buddhassa datvāna,_  
_vippasannena cetasā;_  
_Anubhomi sakaṃ kammaṃ,_  
_pubbe sukatamattano._  


(11.)

1777\. _Dvenavute ito kappe,_  
_yaṃ pīṭhamadadiṃ tadā;_  
_Duggatiṃ nābhijānāmi,_  
_pīṭhadānassidaṃ phalaṃ._  


(12.)

1778\. _Aṭṭhatiṃse ito kappe,_  
_tayo te cakkavattino;_  
_Ruci uparuci ceva,_  
_mahāruci tatiyako._  


(13.)

1779\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1780\. Itthaṃ sudaṃ āyasmā sucintiko thero imā gāthāyo abhāsitthāti.

---

1781\. Sucintikattherassāpadānaṃ dutiyaṃ.



[Go to previous page (10.1 Sudhāpiṇḍiyattheraapadāna)](/tipitaka/20Ap1/10/10.1.md) / [Go to parent page (10 Sudhāvagga)](/tipitaka/20Ap1/10.md) / [Go to next page (10.3 Aḍḍhaceḷakattheraapadāna)](/tipitaka/20Ap1/10/10.3.md)


