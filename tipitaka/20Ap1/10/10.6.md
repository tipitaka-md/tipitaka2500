
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 10.6 Tipupphiyattheraapadāna

* Sudhāvagga

* Tipupphiyattheraapadāna

(31.)

1805\. _“Migaluddo pure āsiṃ,_  
_araññe kānane ahaṃ;_  
_Pāṭaliṃ haritaṃ disvā,_  
_tīṇi pupphāni okiriṃ._  


(32.)

1806\. _Patitapattāni gaṇhitvā,_  
_bahi chaḍḍesahaṃ tadā;_  
_Antosuddhaṃ bahisuddhaṃ,_  
_suvimuttaṃ anāsavaṃ._  


(33.)

1807\. _Sammukhā viya sambuddhaṃ,_  
_vipassiṃ lokanāyakaṃ;_  
_Pāṭaliṃ abhivādetvā,_  
_tattha kālaṅkato ahaṃ._  


(34.)

1808\. _Ekanavutito kappe,_  
_yaṃ bodhimabhipūjayiṃ;_  
_Duggatiṃ nābhijānāmi,_  
_bodhipūjāyidaṃ phalaṃ._  


(35.)

1809\. _Samantapāsādikā nāma,_  
_terasāsiṃsu rājino;_  
_Ito tettiṃsakappamhi,_  
_cakkavattī mahabbalā._  


(36.)

1810\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1811\. Itthaṃ sudaṃ āyasmā tipupphiyo thero imā gāthāyo abhāsitthāti.

---

1812\. Tipupphiyattherassāpadānaṃ chaṭṭhaṃ.



[Go to previous page (10.5 Gandhamāliyattheraapadāna)](10.5.md) / [Go to parent page (10 Sudhāvagga)](../10.md) / [Go to next page (10.7 Madhupiṇḍikattheraapadāna)](10.7.md)


