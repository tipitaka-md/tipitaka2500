
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 10.9 Veyyāvaccakattheraapadāna

* Sudhāvagga

* Veyyāvaccakattheraapadāna

(51.)

1831\. _“Vipassissa bhagavato,_  
_mahāpūgagaṇo ahu;_  
_Veyyāvaccakaro āsiṃ,_  
_sabbakiccesu vāvaṭo._  


(52.)

1832\. _Deyyadhammo ca me natthi,_  
_sugatassa mahesino;_  
_Avandiṃ satthuno pāde,_  
_vippasannena cetasā._  


(53.)

1833\. _Ekanavutito kappe,_  
_veyyāvaccaṃ akāsahaṃ;_  
_Duggatiṃ nābhijānāmi,_  
_veyyāvaccassidaṃ phalaṃ._  


(54.)

1834\. _Ito ca aṭṭhame kappe,_  
_rājā āsiṃ sucintito;_  
_Sattaratanasampanno,_  
_cakkavattī mahabbalo._  


(55.)

1835\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1836\. Itthaṃ sudaṃ āyasmā veyyāvaccako thero imā gāthāyo abhāsitthāti.

---

1837\. Veyyāvaccakattherassāpadānaṃ navamaṃ.



[Go to previous page (10.8 Senāsanadāyakattheraapadāna)](10.8.md) / [Go to parent page (10 Sudhāvagga)](../10.md) / [Go to next page (10.10 Buddhupaṭṭhākattheraapadāna)](10.10.md)


