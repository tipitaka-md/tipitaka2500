
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 10.10 Buddhupaṭṭhākattheraapadāna

* Sudhāvagga

* Buddhupaṭṭhākattheraapadāna

(56.)

1838\. _“Vipassissa bhagavato,_  
_ahosiṃ saṅkhadhammako;_  
_Niccupaṭṭhānayuttomhi,_  
_sugatassa mahesino._  


(57.)

1839\. _Upaṭṭhānaphalaṃ passa,_  
_lokanāthassa tādino;_  
_Saṭṭhitūriyasahassāni,_  
_parivārenti maṃ sadā._  


(58.)

1840\. _Ekanavutito kappe,_  
_upaṭṭhahiṃ mahāisiṃ;_  
_Duggatiṃ nābhijānāmi,_  
_upaṭṭhānassidaṃ phalaṃ._  


(59.)

1841\. _Catuvīse ito kappe,_  
_mahānigghosanāmakā;_  
_Soḷasāsiṃsu rājāno,_  
_cakkavattī mahabbalā._  


(60.)

1842\. _Paṭisambhidā catasso,_  
_…pe…_  
_kataṃ buddhassa sāsanaṃ”. (1602)_  


1843\. Itthaṃ sudaṃ āyasmā buddhupaṭṭhāko thero imā gāthāyo abhāsitthāti.

---

1844\. Buddhupaṭṭhākattherassāpadānaṃ dasamaṃ.

  
**Sudhāvaggo dasamo.**



---

1845\. Tassuddānaṃ



1846\. _Sudhā sucinti ceḷañca,_  
_sūcī ca gandhamāliyo;_  
_Tipupphiyo madhusenā,_  
_veyyāvacco cupaṭṭhako;_  
_Samasaṭṭhi ca gāthāyo,_  
_asmiṃ vagge pakittitā._  


---

1847\. Atha vagguddānaṃ



1848\. _Buddhavaggo hi paṭhamo,_  
_sīhāsani subhūti ca;_  
_Kuṇḍadhāno upāli ca,_  
_bījanisakacinti ca._  


1849\. _Nāgasamālo timiro,_  
_sudhāvaggena te dasa;_  
_Catuddasasatā gāthā,_  
_pañcapaññāsameva ca._  


---

1850\. Buddhavaggadasakaṃ.



---

1851\. Paṭhamasatakaṃ samattaṃ.



[Go to previous page (10.9 Veyyāvaccakattheraapadāna)](10.9.md) / [Go to parent page (10 Sudhāvagga)](../10.md) / [Go to next page (11 Bhikkhadāyivagga)](../11.md)


