
[Home](/) / [20Ap1 Therāpadānapāḷi](...md) / [10 Sudhāvagga](../20Ap1/10.md)

# 𑁧𑁦𑁇𑁮 𑀲𑁂𑀦𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀲𑀼𑀥𑀸𑀯𑀕𑁆𑀕

* 𑀲𑁂𑀦𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(45.)

1823\. _“𑀲𑀺𑀤𑁆𑀥𑀢𑁆𑀣𑀲𑁆𑀲 𑀪𑀕𑀯𑀢𑁄,_  
_𑀅𑀤𑀸𑀲𑀺𑀁 𑀧𑀡𑁆𑀡𑀲𑀦𑁆𑀣𑀭𑀁;_  
_𑀲𑀫𑀦𑁆𑀢𑀸 𑀉𑀧𑀳𑀸𑀭𑀜𑁆𑀘,_  
_𑀓𑀼𑀲𑀼𑀫𑀁 𑀑𑀓𑀺𑀭𑀺𑀁 𑀅𑀳𑀁𑁇_  


(46.)

1824\. _𑀧𑀸𑀲𑀸𑀤𑁂𑀯𑀁 𑀕𑀼𑀡𑀁 𑀭𑀫𑁆𑀫𑀁,_  
_𑀅𑀦𑀼𑀪𑁄𑀫𑀺 𑀫𑀳𑀸𑀭𑀳𑀁;_  
_𑀫𑀳𑀕𑁆𑀖𑀸𑀦𑀺 𑀘 𑀧𑀼𑀧𑁆𑀨𑀸𑀦𑀺,_  
_𑀲𑀬𑀦𑁂𑀪𑀺𑀲𑀯𑀦𑁆𑀢𑀺 𑀫𑁂𑁇_  


(47.)

1825\. _𑀲𑀬𑀦𑁂𑀳𑀁 𑀢𑀼𑀯𑀝𑁆𑀝𑀸𑀫𑀺,_  
_𑀯𑀺𑀘𑀺𑀢𑁆𑀢𑁂 𑀧𑀼𑀧𑁆𑀨𑀲𑀦𑁆𑀣𑀢𑁂;_  
_𑀧𑀼𑀧𑁆𑀨𑀯𑀼𑀝𑁆𑀞𑀺 𑀘 𑀲𑀬𑀦𑁂,_  
_𑀅𑀪𑀺𑀯𑀲𑁆𑀲𑀢𑀺 𑀢𑀸𑀯𑀤𑁂𑁇_  


(48.)

1826\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀅𑀤𑀸𑀲𑀺𑀁 𑀧𑀡𑁆𑀡𑀲𑀦𑁆𑀣𑀭𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀲𑀦𑁆𑀣𑀭𑀲𑁆𑀲 𑀇𑀤𑀁 𑀨𑀮𑀁𑁇_  


(49.)

1827\. _𑀢𑀺𑀡𑀲𑀦𑁆𑀣𑀭𑀓𑀸 𑀦𑀸𑀫,_  
_𑀲𑀢𑁆𑀢𑁂𑀢𑁂 𑀘𑀓𑁆𑀓𑀯𑀢𑁆𑀢𑀺𑀦𑁄;_  
_𑀇𑀢𑁄 𑀢𑁂 𑀧𑀜𑁆𑀘𑀫𑁂 𑀓𑀧𑁆𑀧𑁂,_  
_𑀉𑀧𑁆𑀧𑀚𑁆𑀚𑀺𑀁𑀲𑀼 𑀚𑀦𑀸𑀥𑀺𑀧𑀸𑁇_  


(50.)

1828\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1829\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑁂𑀦𑀸𑀲𑀦𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1830\. 𑀲𑁂𑀦𑀸𑀲𑀦𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (10.7 Madhupiṇḍikattheraapadāna)](10.7.md) / [Go to parent page (10 Sudhāvagga)](../20Ap1/10.md) / [Go to next page (10.9 Veyyāvaccakattheraapadāna)](10.9.md)


