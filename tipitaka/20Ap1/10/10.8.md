
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 10.8 Senāsanadāyakattheraapadāna

* Sudhāvagga

* Senāsanadāyakattheraapadāna

(45.)

1823\. _“Siddhatthassa bhagavato,_  
_adāsiṃ paṇṇasantharaṃ;_  
_Samantā upahārañca,_  
_kusumaṃ okiriṃ ahaṃ._  


(46.)

1824\. _Pāsādevaṃ guṇaṃ rammaṃ,_  
_Anubhomi mahārahaṃ;_  
_Mahagghāni ca pupphāni,_  
_Sayanebhisavanti me._  


(47.)

1825\. _Sayanehaṃ tuvaṭṭāmi,_  
_vicitte pupphasanthate;_  
_Pupphavuṭṭhi ca sayane,_  
_abhivassati tāvade._  


(48.)

1826\. _Catunnavutito kappe,_  
_adāsiṃ paṇṇasantharaṃ;_  
_Duggatiṃ nābhijānāmi,_  
_santharassa idaṃ phalaṃ._  


(49.)

1827\. _Tiṇasantharakā nāma,_  
_sattete cakkavattino;_  
_Ito te pañcame kappe,_  
_uppajjiṃsu janādhipā._  


(50.)

1828\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1829\. Itthaṃ sudaṃ āyasmā senāsanadāyako thero imā gāthāyo abhāsitthāti.

---

1830\. Senāsanadāyakattherassāpadānaṃ aṭṭhamaṃ.



[Go to previous page (10.7 Madhupiṇḍikattheraapadāna)](10.7.md) / [Go to parent page (10 Sudhāvagga)](../10.md) / [Go to next page (10.9 Veyyāvaccakattheraapadāna)](10.9.md)


