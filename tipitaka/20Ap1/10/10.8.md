---
title: 10.8 Senāsanadāyakattheraapadāna
path: /tipitaka/20Ap1/10/10.8
ref: 267232
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 10 Sudhāvagga
    link: /tipitaka/20Ap1/10
prevL: /tipitaka/20Ap1/10/10.7
upL: /tipitaka/20Ap1/10
nextL: /tipitaka/20Ap1/10/10.9
---

# 10.8 Senāsanadāyakattheraapadāna

### Sudhāvagga

### Senāsanadāyakattheraapadāna

(45.)

1823. _“Siddhatthassa bhagavato,_  
_adāsiṃ paṇṇasantharaṃ;_  
_Samantā upahārañca,_  
_kusumaṃ okiriṃ ahaṃ._  


(46.)

1824. _Pāsādevaṃ guṇaṃ rammaṃ,_  
_Anubhomi mahārahaṃ;_  
_Mahagghāni ca pupphāni,_  
_Sayanebhisavanti me._  


(47.)

1825. _Sayanehaṃ tuvaṭṭāmi,_  
_vicitte pupphasanthate;_  
_Pupphavuṭṭhi ca sayane,_  
_abhivassati tāvade._  


(48.)

1826. _Catunnavutito kappe,_  
_adāsiṃ paṇṇasantharaṃ;_  
_Duggatiṃ nābhijānāmi,_  
_santharassa idaṃ phalaṃ._  


(49.)

1827. _Tiṇasantharakā nāma,_  
_sattete cakkavattino;_  
_Ito te pañcame kappe,_  
_uppajjiṃsu janādhipā._  


(50.)

1828. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1829. Itthaṃ sudaṃ āyasmā senāsanadāyako thero imā gāthāyo abhāsitthāti.

===

1830. Senāsanadāyakattherassāpadānaṃ aṭṭhamaṃ.




