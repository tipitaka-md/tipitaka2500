
[Home](/) / [20Ap1 Therāpadānapāḷi](/tipitaka/20Ap1.md) / [10 Sudhāvagga](/tipitaka/20Ap1/10.md)

# 10.7 Madhupiṇḍikattheraapadāna

### Sudhāvagga

### Madhupiṇḍikattheraapadāna

(37.)

1813. _“Vipine kānane disvā,_  
_appasadde nirākule;_  
_Siddhatthaṃ isinaṃ seṭṭhaṃ,_  
_āhutīnaṃ paṭiggahaṃ._  


(38.)

1814. _Nibbutattaṃ mahānāgaṃ,_  
_nisabhājāniyaṃ yathā;_  
_Osadhiṃva virocantaṃ,_  
_devasaṅghanamassitaṃ._  


(39.)

1815. _Vitti mamāhu tāvade,_  
_ñāṇaṃ uppajji tāvade;_  
_Vuṭṭhitassa samādhimhā,_  
_madhuṃ datvāna satthuno._  


(40.)

1816. _Vanditvā satthuno pāde,_  
_pakkāmiṃ pācināmukho;_  
_Catuttiṃsamhi kappamhi,_  
_rājā āsiṃ sudassano._  


(41.)

1817. _Madhu bhisehi savati,_  
_bhojanamhi ca tāvade;_  
_Madhuvassaṃ pavassittha,_  
_pubbakammassidaṃ phalaṃ._  


(42.)

1818. _Catunnavutito kappe,_  
_yaṃ madhuṃ adadiṃ tadā;_  
_Duggatiṃ nābhijānāmi,_  
_madhudānassidaṃ phalaṃ._  


(43.)

1819. _Catuttiṃse ito kappe,_  
_cattāro te sudassanā;_  
_Sattaratanasampannā,_  
_cakkavattī mahabbalā._  


(44.)

1820. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1821. Itthaṃ sudaṃ āyasmā madhupiṇḍiko thero imā gāthāyo abhāsitthāti.

---

1822. Madhupiṇḍikattherassāpadānaṃ sattamaṃ.



[Go to previous page (10.6 Tipupphiyattheraapadāna)](/tipitaka/20Ap1/10/10.6.md) / [Go to parent page (10 Sudhāvagga)](/tipitaka/20Ap1/10.md) / [Go to next page (10.8 Senāsanadāyakattheraapadāna)](/tipitaka/20Ap1/10/10.8.md)


