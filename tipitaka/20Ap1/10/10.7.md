
[Home](/) / [20Ap1 Therāpadānapāḷi](../../20Ap1.md) / [10 Sudhāvagga](../10.md)

# 𑁧𑁦𑁇𑁭 𑀫𑀥𑀼𑀧𑀺𑀡𑁆𑀟𑀺𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀲𑀼𑀥𑀸𑀯𑀕𑁆𑀕

* 𑀫𑀥𑀼𑀧𑀺𑀡𑁆𑀟𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(37.)

1813\. _“𑀯𑀺𑀧𑀺𑀦𑁂 𑀓𑀸𑀦𑀦𑁂 𑀤𑀺𑀲𑁆𑀯𑀸,_  
_𑀅𑀧𑁆𑀧𑀲𑀤𑁆𑀤𑁂 𑀦𑀺𑀭𑀸𑀓𑀼𑀮𑁂;_  
_𑀲𑀺𑀤𑁆𑀥𑀢𑁆𑀣𑀁 𑀇𑀲𑀺𑀦𑀁 𑀲𑁂𑀝𑁆𑀞𑀁,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑀁𑁇_  


(38.)

1814\. _𑀦𑀺𑀩𑁆𑀩𑀼𑀢𑀢𑁆𑀢𑀁 𑀫𑀳𑀸𑀦𑀸𑀕𑀁,_  
_𑀦𑀺𑀲𑀪𑀸𑀚𑀸𑀦𑀺𑀬𑀁 𑀬𑀣𑀸;_  
_𑀑𑀲𑀥𑀺𑀁𑀯 𑀯𑀺𑀭𑁄𑀘𑀦𑁆𑀢𑀁,_  
_𑀤𑁂𑀯𑀲𑀗𑁆𑀖𑀦𑀫𑀲𑁆𑀲𑀺𑀢𑀁𑁇_  


(39.)

1815\. _𑀯𑀺𑀢𑁆𑀢𑀺 𑀫𑀫𑀸𑀳𑀼 𑀢𑀸𑀯𑀤𑁂,_  
_𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀢𑀸𑀯𑀤𑁂;_  
_𑀯𑀼𑀝𑁆𑀞𑀺𑀢𑀲𑁆𑀲 𑀲𑀫𑀸𑀥𑀺𑀫𑁆𑀳𑀸,_  
_𑀫𑀥𑀼𑀁 𑀤𑀢𑁆𑀯𑀸𑀦 𑀲𑀢𑁆𑀣𑀼𑀦𑁄𑁇_  


(40.)

1816\. _𑀯𑀦𑁆𑀤𑀺𑀢𑁆𑀯𑀸 𑀲𑀢𑁆𑀣𑀼𑀦𑁄 𑀧𑀸𑀤𑁂,_  
_𑀧𑀓𑁆𑀓𑀸𑀫𑀺𑀁 𑀧𑀸𑀘𑀺𑀦𑀸𑀫𑀼𑀔𑁄;_  
_𑀘𑀢𑀼𑀢𑁆𑀢𑀺𑀁𑀲𑀫𑁆𑀳𑀺 𑀓𑀧𑁆𑀧𑀫𑁆𑀳𑀺,_  
_𑀭𑀸𑀚𑀸 𑀆𑀲𑀺𑀁 𑀲𑀼𑀤𑀲𑁆𑀲𑀦𑁄𑁇_  


(41.)

1817\. _𑀫𑀥𑀼 𑀪𑀺𑀲𑁂𑀳𑀺 𑀲𑀯𑀢𑀺,_  
_𑀪𑁄𑀚𑀦𑀫𑁆𑀳𑀺 𑀘 𑀢𑀸𑀯𑀤𑁂;_  
_𑀫𑀥𑀼𑀯𑀲𑁆𑀲𑀁 𑀧𑀯𑀲𑁆𑀲𑀺𑀢𑁆𑀣,_  
_𑀧𑀼𑀩𑁆𑀩𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(42.)

1818\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀫𑀥𑀼𑀁 𑀅𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀫𑀥𑀼𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(43.)

1819\. _𑀘𑀢𑀼𑀢𑁆𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀘𑀢𑁆𑀢𑀸𑀭𑁄 𑀢𑁂 𑀲𑀼𑀤𑀲𑁆𑀲𑀦𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(44.)

1820\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1821\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀫𑀥𑀼𑀧𑀺𑀡𑁆𑀟𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1822\. 𑀫𑀥𑀼𑀧𑀺𑀡𑁆𑀟𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀲𑀢𑁆𑀢𑀫𑀁𑁇



[Go to previous page (10.6 Tipupphiyattheraapadāna)](10.6.md) / [Go to parent page (10 Sudhāvagga)](../10.md) / [Go to next page (10.8 Senāsanadāyakattheraapadāna)](10.8.md)


