
[Home](/) / [20Ap1 Therāpadānapāḷi](/tipitaka/20Ap1.md) / [10 Sudhāvagga](/tipitaka/20Ap1/10.md)

# 10.3 Aḍḍhaceḷakattheraapadāna

### Sudhāvagga

### Aḍḍhaceḷakattheraapadāna

(14.)

1782\. _“Tissassāhaṃ bhagavato,_  
_upaḍḍhadussamadāsahaṃ;_  
_Paramakāpaññapattomhi,_  
_duggatena samappito._  


(15.)

1783\. _Upaḍḍhadussaṃ datvāna,_  
_kappaṃ saggamhi modahaṃ;_  
_Avasesesu kappesu,_  
_kusalaṃ kāritaṃ mayā._  


(16.)

1784\. _Dvenavute ito kappe,_  
_yaṃ dussamadadiṃ tadā;_  
_Duggatiṃ nābhijānāmi,_  
_dussadānassidaṃ phalaṃ._  


(17.)

1785\. _Ekūnapaññāsakappamhi,_  
_rājāno cakkavattino;_  
_Samantacchadanā nāma,_  
_bāttiṃsāsuṃ janādhipā._  


(18.)

1786\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1787\. Itthaṃ sudaṃ āyasmā aḍḍhaceḷako thero imā gāthāyo abhāsitthāti.

---

1788\. Aḍḍhaceḷakattherassāpadānaṃ tatiyaṃ.



[Go to previous page (10.2 Sucintikattheraapadāna)](/tipitaka/20Ap1/10/10.2.md) / [Go to parent page (10 Sudhāvagga)](/tipitaka/20Ap1/10.md) / [Go to next page (10.4 Sūcidāyakattheraapadāna)](/tipitaka/20Ap1/10/10.4.md)


