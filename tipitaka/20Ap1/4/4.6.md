
[Home](/) / [20Ap1 Therāpadānapāḷi](../../20Ap1.md) / [4 Kuṇḍadhānavagga](../4.md)

# 4.6 Adhimuttattheraapadāna

* Kuṇḍadhānavagga

* Adhimuttattheraapadāna

(84.)

1166\. _“Nibbute lokanāthamhi,_  
_atthadassīnaruttame;_  
_Upaṭṭhahiṃ bhikkhusaṃghaṃ,_  
_vippasannena cetasā._  


(85.)

1167\. _Nimantetvā bhikkhusaṃghaṃ,_  
_Ujubhūtaṃ samāhitaṃ;_  
_Ucchunā maṇḍapaṃ katvā,_  
_Bhojesiṃ saṃghamuttamaṃ._  


(86.)

1168\. _Yaṃ yaṃ yonupapajjāmi,_  
_devattaṃ atha mānusaṃ;_  
_Sabbe satte abhibhomi,_  
_puññakammassidaṃ phalaṃ._  


(87.)

1169\. _Aṭṭhārase kappasate,_  
_yaṃ dānamadadiṃ tadā;_  
_Duggatiṃ nābhijānāmi,_  
_ucchudānassidaṃ phalaṃ._  


(88.)

1170\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1171\. Itthaṃ sudaṃ āyasmā adhimutto thero imā gāthāyo abhāsitthāti.

---

1172\. Adhimuttattherassāpadānaṃ chaṭṭhaṃ.



[Go to previous page (4.5 Mogharājattheraapadāna)](4.5.md) / [Go to parent page (4 Kuṇḍadhānavagga)](../4.md) / [Go to next page (4.7 Lasuṇadāyakattheraapadāna)](4.7.md)


