
[Home](/) / [20Ap1 Therāpadānapāḷi](../../20Ap1.md) / [4 Kuṇḍadhānavagga](../4.md)

# 𑁪𑁇𑁧𑁦 𑀓𑀧𑁆𑀧𑀭𑀼𑀓𑁆𑀔𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀓𑀼𑀡𑁆𑀟𑀥𑀸𑀦𑀯𑀕𑁆𑀕

### 𑀓𑀧𑁆𑀧𑀭𑀼𑀓𑁆𑀔𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(108.)

1198\. _“𑀲𑀺𑀤𑁆𑀥𑀢𑁆𑀣𑀲𑁆𑀲 𑀪𑀕𑀯𑀢𑁄,_  
_𑀣𑀽𑀧𑀲𑁂𑀝𑁆𑀞𑀲𑁆𑀲 𑀲𑀫𑁆𑀫𑀼𑀔𑀸;_  
_𑀯𑀺𑀘𑀺𑀢𑁆𑀢𑀤𑀼𑀲𑁆𑀲𑁂 𑀮𑀕𑁂𑀢𑁆𑀯𑀸,_  
_𑀓𑀧𑁆𑀧𑀭𑀼𑀓𑁆𑀔𑀁 𑀞𑀧𑁂𑀲𑀳𑀁𑁇_  


(109.)

1199\. _𑀬𑀁 𑀬𑀁 𑀬𑁄𑀦𑀼𑀧𑀧𑀚𑁆𑀚𑀸𑀫𑀺,_  
_𑀤𑁂𑀯𑀢𑁆𑀢𑀁 𑀅𑀣 𑀫𑀸𑀦𑀼𑀲𑀁;_  
_𑀲𑁄𑀪𑀬𑀦𑁆𑀢𑁄 𑀫𑀫 𑀤𑁆𑀯𑀸𑀭𑀁,_  
_𑀓𑀧𑁆𑀧𑀭𑀼𑀓𑁆𑀔𑁄 𑀧𑀢𑀺𑀝𑁆𑀞𑀢𑀺𑁇_  


(110.)

1200\. _𑀅𑀳𑀜𑁆𑀘 𑀧𑀭𑀺𑀲𑀸 𑀘𑁂𑀯,_  
_𑀬𑁂 𑀓𑁂𑀘𑀺 𑀫𑀫 𑀯𑀲𑁆𑀲𑀺𑀢𑀸;_  
_𑀢𑀫𑁆𑀳𑀸 𑀤𑀼𑀲𑁆𑀲𑀁 𑀕𑀳𑁂𑀢𑁆𑀯𑀸𑀦,_  
_𑀦𑀺𑀯𑀸𑀲𑁂𑀫 𑀫𑀬𑀁 𑀲𑀤𑀸𑁇_  


(111.)

1201\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀭𑀼𑀓𑁆𑀔𑀁 𑀞𑀧𑀬𑀺𑀁 𑀅𑀳𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀓𑀧𑁆𑀧𑀭𑀼𑀓𑁆𑀔𑀲𑁆𑀲𑀺𑀤𑀁 𑀨𑀮𑀁𑁇_  


(112.)

1202\. _𑀇𑀢𑁄 𑀘 𑀲𑀢𑁆𑀢𑀫𑁂 𑀓𑀧𑁆𑀧𑁂,_  
_𑀲𑀼𑀘𑁂𑀍𑀆 𑀅𑀝𑁆𑀞 𑀔𑀢𑁆𑀢𑀺𑀬𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(113.)

1203\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁧𑁧𑁦𑁩)_  


1204\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀓𑀧𑁆𑀧𑀭𑀼𑀓𑁆𑀔𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1205\. 𑀓𑀧𑁆𑀧𑀭𑀼𑀓𑁆𑀔𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

1206\. 𑀓𑀼𑀡𑁆𑀟𑀥𑀸𑀦𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

1207\. 𑀢𑀲𑁆𑀲𑀼𑀤𑁆𑀤𑀸𑀦𑀁



1208\. _𑀓𑀼𑀡𑁆𑀟𑀲𑀸𑀕𑀢𑀓𑀘𑁆𑀘𑀸𑀦𑀸,_  
_𑀉𑀤𑀸𑀬𑀻 𑀫𑁄𑀖𑀭𑀸𑀚𑀓𑁄;_  
_𑀅𑀥𑀺𑀫𑀼𑀢𑁆𑀢𑁄 𑀮𑀲𑀼𑀡𑀤𑁄,_  
_𑀆𑀬𑀸𑀕𑀻 𑀥𑀫𑁆𑀫𑀘𑀓𑁆𑀓𑀺𑀓𑁄;_  
_𑀓𑀧𑁆𑀧𑀭𑀼𑀓𑁆𑀔𑀻 𑀘 𑀤𑀲𑀫𑁄,_  
_𑀕𑀸𑀣𑀸 𑀤𑁆𑀯𑀬𑀤𑀲𑀲𑀢𑀁𑁇_  


[Go to previous page (4.9 Dhammacakkikattheraapadāna)](4.9.md) / [Go to parent page (4 Kuṇḍadhānavagga)](../4.md) / [Go to next page (5 Upālivagga)](../5.md)


