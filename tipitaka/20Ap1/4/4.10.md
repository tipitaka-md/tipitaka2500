
[Home](/) / [20Ap1 Therāpadānapāḷi](../../20Ap1.md) / [4 Kuṇḍadhānavagga](../4.md)

# 4.10 Kapparukkhiyattheraapadāna

* Kuṇḍadhānavagga

* Kapparukkhiyattheraapadāna

(108.)

1198\. _“Siddhatthassa bhagavato,_  
_thūpaseṭṭhassa sammukhā;_  
_Vicittadusse lagetvā,_  
_kapparukkhaṃ ṭhapesahaṃ._  


(109.)

1199\. _Yaṃ yaṃ yonupapajjāmi,_  
_devattaṃ atha mānusaṃ;_  
_Sobhayanto mama dvāraṃ,_  
_kapparukkho patiṭṭhati._  


(110.)

1200\. _Ahañca parisā ceva,_  
_ye keci mama vassitā;_  
_Tamhā dussaṃ gahetvāna,_  
_nivāsema mayaṃ sadā._  


(111.)

1201\. _Catunnavutito kappe,_  
_yaṃ rukkhaṃ ṭhapayiṃ ahaṃ;_  
_Duggatiṃ nābhijānāmi,_  
_kapparukkhassidaṃ phalaṃ._  


(112.)

1202\. _Ito ca sattame kappe,_  
_suceḷā aṭṭha khattiyā;_  
_Sattaratanasampannā,_  
_cakkavattī mahabbalā._  


(113.)

1203\. _Paṭisambhidā catasso,_  
_…pe…_  
_kataṃ buddhassa sāsanaṃ”. (1103)_  


1204\. Itthaṃ sudaṃ āyasmā kapparukkhiyo thero imā gāthāyo abhāsitthāti.

---

1205\. Kapparukkhiyattherassāpadānaṃ dasamaṃ.



---

1206\. Kuṇḍadhānavaggo catuttho.



---

1207\. Tassuddānaṃ



1208\. _Kuṇḍasāgatakaccānā,_  
_udāyī mogharājako;_  
_Adhimutto lasuṇado,_  
_āyāgī dhammacakkiko;_  
_Kapparukkhī ca dasamo,_  
_gāthā dvayadasasataṃ._  


[Go to previous page (4.9 Dhammacakkikattheraapadāna)](4.9.md) / [Go to parent page (4 Kuṇḍadhānavagga)](../4.md) / [Go to next page (5 Upālivagga)](../5.md)


