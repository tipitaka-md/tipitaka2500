
[Home](/) / [20Ap1 Therāpadānapāḷi](...md) / [4 Kuṇḍadhānavagga](../20Ap1/4.md)

# 4.9 Dhammacakkikattheraapadāna

* Kuṇḍadhānavagga

* Dhammacakkikattheraapadāna

(102.)

1190\. _“Siddhatthassa bhagavato,_  
_sīhāsanassa sammukhā;_  
_Dhammacakkaṃ me ṭhapitaṃ,_  
_sukataṃ viññuvaṇṇitaṃ._  


(103.)

1191\. _Cāruvaṇṇova sobhāmi,_  
_sayoggabalavāhano;_  
_Parivārenti maṃ niccaṃ,_  
_anuyantā bahujjanā._  


(104.)

1192\. _Saṭṭhitūriyasahassehi,_  
_paricāremahaṃ sadā;_  
_Parivārena sobhāmi,_  
_puññakammassidaṃ phalaṃ._  


(105.)

1193\. _Catunnavutito kappe,_  
_yaṃ cakkaṃ ṭhapayiṃ ahaṃ;_  
_Duggatiṃ nābhijānāmi,_  
_dhammacakkassidaṃ phalaṃ._  


(106.)

1194\. _Ito ekādase kappe,_  
_aṭṭhāsiṃsu janādhipā;_  
_Sahassarājanāmena,_  
_cakkavattī mahabbalā._  


(107.)

1195\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1196\. Itthaṃ sudaṃ āyasmā dhammacakkiko thero imā gāthāyo abhāsitthāti.

---

1197\. Dhammacakkikattherassāpadānaṃ navamaṃ.



[Go to previous page (4.8 Āyāgadāyakattheraapadāna)](4.8.md) / [Go to parent page (4 Kuṇḍadhānavagga)](../20Ap1/4.md) / [Go to next page (4.10 Kapparukkhiyattheraapadāna)](4.10.md)


