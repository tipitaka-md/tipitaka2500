
[Home](/) / [20Ap1 Therāpadānapāḷi](../../20Ap1.md) / [4 Kuṇḍadhānavagga](../4.md)

# 𑁪𑁇𑁯 𑀥𑀫𑁆𑀫𑀘𑀓𑁆𑀓𑀺𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀓𑀼𑀡𑁆𑀟𑀥𑀸𑀦𑀯𑀕𑁆𑀕

### 𑀥𑀫𑁆𑀫𑀘𑀓𑁆𑀓𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(102.)

1190\. _“𑀲𑀺𑀤𑁆𑀥𑀢𑁆𑀣𑀲𑁆𑀲 𑀪𑀕𑀯𑀢𑁄,_  
_𑀲𑀻𑀳𑀸𑀲𑀦𑀲𑁆𑀲 𑀲𑀫𑁆𑀫𑀼𑀔𑀸;_  
_𑀥𑀫𑁆𑀫𑀘𑀓𑁆𑀓𑀁 𑀫𑁂 𑀞𑀧𑀺𑀢𑀁,_  
_𑀲𑀼𑀓𑀢𑀁 𑀯𑀺𑀜𑁆𑀜𑀼𑀯𑀡𑁆𑀡𑀺𑀢𑀁𑁇_  


(103.)

1191\. _𑀘𑀸𑀭𑀼𑀯𑀡𑁆𑀡𑁄𑀯 𑀲𑁄𑀪𑀸𑀫𑀺,_  
_𑀲𑀬𑁄𑀕𑁆𑀕𑀩𑀮𑀯𑀸𑀳𑀦𑁄;_  
_𑀧𑀭𑀺𑀯𑀸𑀭𑁂𑀦𑁆𑀢𑀺 𑀫𑀁 𑀦𑀺𑀘𑁆𑀘𑀁,_  
_𑀅𑀦𑀼𑀬𑀦𑁆𑀢𑀸 𑀩𑀳𑀼𑀚𑁆𑀚𑀦𑀸𑁇_  


(104.)

1192\. _𑀲𑀝𑁆𑀞𑀺𑀢𑀽𑀭𑀺𑀬𑀲𑀳𑀲𑁆𑀲𑁂𑀳𑀺,_  
_𑀧𑀭𑀺𑀘𑀸𑀭𑁂𑀫𑀳𑀁 𑀲𑀤𑀸;_  
_𑀧𑀭𑀺𑀯𑀸𑀭𑁂𑀦 𑀲𑁄𑀪𑀸𑀫𑀺,_  
_𑀧𑀼𑀜𑁆𑀜𑀓𑀫𑁆𑀫𑀲𑁆𑀲𑀺𑀤𑀁 𑀨𑀮𑀁𑁇_  


(105.)

1193\. _𑀘𑀢𑀼𑀦𑁆𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀘𑀓𑁆𑀓𑀁 𑀞𑀧𑀬𑀺𑀁 𑀅𑀳𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀥𑀫𑁆𑀫𑀘𑀓𑁆𑀓𑀲𑁆𑀲𑀺𑀤𑀁 𑀨𑀮𑀁𑁇_  


(106.)

1194\. _𑀇𑀢𑁄 𑀏𑀓𑀸𑀤𑀲𑁂 𑀓𑀧𑁆𑀧𑁂,_  
_𑀅𑀝𑁆𑀞𑀸𑀲𑀺𑀁𑀲𑀼 𑀚𑀦𑀸𑀥𑀺𑀧𑀸;_  
_𑀲𑀳𑀲𑁆𑀲𑀭𑀸𑀚𑀦𑀸𑀫𑁂𑀦,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(107.)

1195\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1196\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀥𑀫𑁆𑀫𑀘𑀓𑁆𑀓𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1197\. 𑀥𑀫𑁆𑀫𑀘𑀓𑁆𑀓𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀦𑀯𑀫𑀁𑁇



[Go to previous page (4.8 Āyāgadāyakattheraapadāna)](4.8.md) / [Go to parent page (4 Kuṇḍadhānavagga)](../4.md) / [Go to next page (4.10 Kapparukkhiyattheraapadāna)](4.10.md)


