---
title: 4.7 Lasuṇadāyakattheraapadāna
path: /tipitaka/20Ap1/4/4.7
ref: 267171
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 4 Kuṇḍadhānavagga
    link: /tipitaka/20Ap1/4
prevL: /tipitaka/20Ap1/4/4.6
upL: /tipitaka/20Ap1/4
nextL: /tipitaka/20Ap1/4/4.8
---

# 4.7 Lasuṇadāyakattheraapadāna

### Kuṇḍadhānavagga

### Lasuṇadāyakattheraapadāna

(89.)

1173. _“Himavantassāvidūre,_  
_tāpaso āsahaṃ tadā;_  
_Lasuṇaṃ upajīvāmi,_  
_lasuṇaṃ mayhabhojanaṃ._  


(90.)

1174. _Khāriyo pūrayitvāna,_  
_saṃghārāmamagacchahaṃ;_  
_Haṭṭho haṭṭhena cittena,_  
_saṃghassa lasuṇaṃ adaṃ._  


(91.)

1175. _Vipassissa naraggassa,_  
_sāsane niratassahaṃ;_  
_Saṃghassa lasuṇaṃ datvā,_  
_kappaṃ saggamhi modahaṃ._  


(92.)

1176. _Ekanavutito kappe,_  
_lasuṇaṃ yamadaṃ tadā;_  
_Duggatiṃ nābhijānāmi,_  
_lasuṇassa idaṃ phalaṃ._  


(93.)

1177. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1178. Itthaṃ sudaṃ āyasmā lasuṇadāyako thero imā gāthāyo abhāsitthāti.

===

1179. Lasuṇadāyakattherassāpadānaṃ sattamaṃ.




