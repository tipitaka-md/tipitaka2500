
[Home](/) / [20Ap1 Therāpadānapāḷi](../../20Ap1.md) / [4 Kuṇḍadhānavagga](../4.md)

# 4.7 Lasuṇadāyakattheraapadāna

* Kuṇḍadhānavagga

* Lasuṇadāyakattheraapadāna

(89.)

1173\. _“Himavantassāvidūre,_  
_tāpaso āsahaṃ tadā;_  
_Lasuṇaṃ upajīvāmi,_  
_lasuṇaṃ mayhabhojanaṃ._  


(90.)

1174\. _Khāriyo pūrayitvāna,_  
_saṃghārāmamagacchahaṃ;_  
_Haṭṭho haṭṭhena cittena,_  
_saṃghassa lasuṇaṃ adaṃ._  


(91.)

1175\. _Vipassissa naraggassa,_  
_sāsane niratassahaṃ;_  
_Saṃghassa lasuṇaṃ datvā,_  
_kappaṃ saggamhi modahaṃ._  


(92.)

1176\. _Ekanavutito kappe,_  
_lasuṇaṃ yamadaṃ tadā;_  
_Duggatiṃ nābhijānāmi,_  
_lasuṇassa idaṃ phalaṃ._  


(93.)

1177\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1178\. Itthaṃ sudaṃ āyasmā lasuṇadāyako thero imā gāthāyo abhāsitthāti.

---

1179\. Lasuṇadāyakattherassāpadānaṃ sattamaṃ.



[Go to previous page (4.6 Adhimuttattheraapadāna)](4.6.md) / [Go to parent page (4 Kuṇḍadhānavagga)](../4.md) / [Go to next page (4.8 Āyāgadāyakattheraapadāna)](4.8.md)


