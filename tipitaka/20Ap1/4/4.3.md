
[Home](/) / [20Ap1 Therāpadānapāḷi](...md) / [4 Kuṇḍadhānavagga](../20Ap1/4.md)

# 𑁪𑁇𑁩 𑀫𑀳𑀸𑀓𑀘𑁆𑀘𑀸𑀦𑀢𑁆𑀣𑁂𑀭𑀅𑀧𑀤𑀸𑀦

* 𑀓𑀼𑀡𑁆𑀟𑀥𑀸𑀦𑀯𑀕𑁆𑀕

* 𑀫𑀳𑀸𑀓𑀘𑁆𑀘𑀸𑀦𑀢𑁆𑀣𑁂𑀭𑀅𑀧𑀤𑀸𑀦

(31.)

1107\. _“𑀧𑀤𑀼𑀫𑀼𑀢𑁆𑀢𑀭𑀦𑀸𑀣𑀲𑁆𑀲,_  
_𑀧𑀤𑀼𑀫𑀁 𑀦𑀸𑀫 𑀘𑁂𑀢𑀺𑀬𑀁;_  
_𑀲𑀺𑀮𑀸𑀲𑀦𑀁 𑀓𑀸𑀭𑀬𑀺𑀢𑁆𑀯𑀸,_  
_𑀲𑀼𑀯𑀡𑁆𑀡𑁂𑀦𑀸𑀪𑀺𑀮𑁂𑀧𑀬𑀺𑀁𑁇_  


(32.)

1108\. _𑀭𑀢𑀦𑀸𑀫𑀬𑀙𑀢𑁆𑀢𑀜𑁆𑀘,_  
_𑀧𑀕𑁆𑀕𑀬𑁆𑀳 𑀯𑀸𑀍𑀅𑀩𑀻𑀚𑀦𑀺𑀁;_  
_𑀩𑀼𑀤𑁆𑀥𑀲𑁆𑀲 𑀅𑀪𑀺𑀭𑁄𑀧𑁂𑀲𑀺𑀁,_  
_𑀮𑁄𑀓𑀩𑀦𑁆𑀥𑀼𑀲𑁆𑀲 𑀢𑀸𑀤𑀺𑀦𑁄𑁇_  


(33.)

1109\. _𑀬𑀸𑀯𑀢𑀸 𑀤𑁂𑀯𑀢𑀸 𑀪𑀼𑀫𑁆𑀫𑀸,_  
_𑀲𑀩𑁆𑀩𑁂 𑀲𑀦𑁆𑀦𑀺𑀧𑀢𑀼𑀁 𑀢𑀤𑀸;_  
_𑀭𑀢𑀦𑀸𑀫𑀬𑀙𑀢𑁆𑀢𑀸𑀦𑀁,_  
_𑀯𑀺𑀧𑀸𑀓𑀁 𑀓𑀣𑀬𑀺𑀲𑁆𑀲𑀢𑀺𑁇_  


(34.)

1110\. _𑀢𑀜𑁆𑀘 𑀲𑀩𑁆𑀩𑀁 𑀲𑀼𑀡𑀺𑀲𑁆𑀲𑀸𑀫,_  
_𑀓𑀣𑀬𑀦𑁆𑀢𑀲𑁆𑀲 𑀲𑀢𑁆𑀣𑀼𑀦𑁄;_  
_𑀪𑀺𑀬𑁆𑀬𑁄 𑀳𑀸𑀲𑀁 𑀚𑀦𑁂𑀬𑁆𑀬𑀸𑀫,_  
_𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀲𑀸𑀲𑀦𑁂𑁇_  


(35.)

1111\. _𑀳𑁂𑀫𑀸𑀲𑀦𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀲𑀬𑀫𑁆𑀪𑀽 𑀅𑀕𑁆𑀕𑀧𑀼𑀕𑁆𑀕𑀮𑁄;_  
_𑀪𑀺𑀓𑁆𑀔𑀼𑀲𑀁𑀖𑀧𑀭𑀺𑀩𑁆𑀬𑀽𑀍𑀳𑁄,_  
_𑀇𑀫𑀸 𑀕𑀸𑀣𑀸 𑀅𑀪𑀸𑀲𑀣𑁇_  


(36.)

1112\. _‘𑀬𑁂𑀦𑀺𑀤𑀁 𑀆𑀲𑀦𑀁 𑀤𑀺𑀦𑁆𑀦𑀁,_  
_𑀲𑁄𑀯𑀡𑁆𑀡𑀁 𑀭𑀢𑀦𑀸𑀫𑀬𑀁;_  
_𑀢𑀫𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


(37.)

1113\. _𑀢𑀺𑀁𑀲 𑀓𑀧𑁆𑀧𑀸𑀦𑀺 𑀤𑁂𑀯𑀺𑀦𑁆𑀤𑁄,_  
_𑀤𑁂𑀯𑀭𑀚𑁆𑀚𑀁 𑀓𑀭𑀺𑀲𑁆𑀲𑀢𑀺;_  
_𑀲𑀫𑀦𑁆𑀢𑀸 𑀬𑁄𑀚𑀦𑀲𑀢𑀁,_  
_𑀆𑀪𑀸𑀬𑀸𑀪𑀺𑀪𑀯𑀺𑀲𑁆𑀲𑀢𑀺𑁇_  


(38.)

1114\. _𑀫𑀦𑀼𑀲𑁆𑀲𑀮𑁄𑀓𑀫𑀸𑀕𑀦𑁆𑀢𑁆𑀯𑀸,_  
_𑀘𑀓𑁆𑀓𑀯𑀢𑁆𑀢𑀻 𑀪𑀯𑀺𑀲𑁆𑀲𑀢𑀺;_  
_𑀧𑀪𑀲𑁆𑀲𑀭𑁄𑀢𑀺 𑀦𑀸𑀫𑁂𑀦,_  
_𑀉𑀕𑁆𑀕𑀢𑁂𑀚𑁄 𑀪𑀯𑀺𑀲𑁆𑀲𑀢𑀺𑁇_  


(39.)

1115\. _𑀤𑀺𑀯𑀸 𑀯𑀸 𑀬𑀤𑀺 𑀯𑀸 𑀭𑀢𑁆𑀢𑀺𑀁,_  
_𑀲𑀢𑀭𑀁𑀲𑀻𑀯 𑀉𑀕𑁆𑀕𑀢𑁄;_  
_𑀲𑀫𑀦𑁆𑀢𑀸 𑀅𑀝𑁆𑀞𑀭𑀢𑀦𑀁,_  
_𑀉𑀚𑁆𑀚𑁄𑀢𑀺𑀲𑁆𑀲𑀢𑀺 𑀔𑀢𑁆𑀢𑀺𑀬𑁄𑁇_  


(40.)

1116\. _𑀓𑀧𑁆𑀧𑀲𑀢𑀲𑀳𑀲𑁆𑀲𑀫𑁆𑀳𑀺,_  
_𑀑𑀓𑁆𑀓𑀸𑀓𑀓𑀼𑀮𑀲𑀫𑁆𑀪𑀯𑁄;_  
_𑀕𑁄𑀢𑀫𑁄 𑀦𑀸𑀫 𑀕𑁄𑀢𑁆𑀢𑁂𑀦,_  
_𑀲𑀢𑁆𑀣𑀸 𑀮𑁄𑀓𑁂 𑀪𑀯𑀺𑀲𑁆𑀲𑀢𑀺𑁇_  


(41.)

1117\. _𑀢𑀼𑀲𑀺𑀢𑀸 𑀳𑀺 𑀘𑀯𑀺𑀢𑁆𑀯𑀸𑀦,_  
_𑀲𑀼𑀓𑁆𑀓𑀫𑀽𑀮𑁂𑀦 𑀘𑁄𑀤𑀺𑀢𑁄;_  
_𑀓𑀘𑁆𑀘𑀸𑀦𑁄 𑀦𑀸𑀫 𑀦𑀸𑀫𑁂𑀦,_  
_𑀩𑁆𑀭𑀳𑁆𑀫𑀩𑀦𑁆𑀥𑀼 𑀪𑀯𑀺𑀲𑁆𑀲𑀢𑀺𑁇_  


(42.)

1118\. _𑀲𑁄 𑀧𑀘𑁆𑀙𑀸 𑀧𑀩𑁆𑀩𑀚𑀺𑀢𑁆𑀯𑀸𑀦,_  
_𑀅𑀭𑀳𑀸 𑀳𑁂𑀲𑁆𑀲𑀢𑀺𑀦𑀸𑀲𑀯𑁄;_  
_𑀕𑁄𑀢𑀫𑁄 𑀮𑁄𑀓𑀧𑀚𑁆𑀚𑁄𑀢𑁄,_  
_𑀅𑀕𑁆𑀕𑀝𑁆𑀞𑀸𑀦𑁂 𑀞𑀧𑁂𑀲𑁆𑀲𑀢𑀺𑁇_  


(43.)

1119\. _𑀲𑀁𑀔𑀺𑀢𑁆𑀢𑀧𑀼𑀘𑁆𑀙𑀺𑀢𑀁 𑀧𑀜𑁆𑀳𑀁,_  
_𑀯𑀺𑀢𑁆𑀣𑀸𑀭𑁂𑀦 𑀓𑀣𑁂𑀲𑁆𑀲𑀢𑀺;_  
_𑀓𑀣𑀬𑀦𑁆𑀢𑁄 𑀘 𑀢𑀁 𑀧𑀜𑁆𑀳𑀁,_  
_𑀅𑀚𑁆𑀛𑀸𑀲𑀬𑀁 𑀧𑀽𑀭𑀬𑀺𑀲𑁆𑀲𑀢𑀺’𑁇_  


(44.)

1120\. _𑀅𑀟𑁆𑀠𑁂 𑀓𑀼𑀮𑁂 𑀅𑀪𑀺𑀚𑀸𑀢𑁄,_  
_𑀩𑁆𑀭𑀸𑀳𑁆𑀫𑀡𑁄 𑀫𑀦𑁆𑀢𑀧𑀸𑀭𑀕𑀽;_  
_𑀑𑀳𑀸𑀬 𑀥𑀦𑀥𑀜𑁆𑀜𑀸𑀦𑀺,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


(45.)

1121\. _𑀲𑀁𑀔𑀺𑀢𑁆𑀢𑁂𑀦𑀧𑀺 𑀧𑀼𑀘𑁆𑀙𑀦𑁆𑀢𑁂,_  
_𑀯𑀺𑀢𑁆𑀣𑀸𑀭𑁂𑀦 𑀓𑀣𑁂𑀫𑀳𑀁;_  
_𑀅𑀚𑁆𑀛𑀸𑀲𑀬𑀁 𑀢𑁂𑀲𑀁 𑀧𑀽𑀭𑁂𑀫𑀺,_  
_𑀢𑁄𑀲𑁂𑀫𑀺 𑀤𑁆𑀯𑀺𑀧𑀤𑀼𑀢𑁆𑀢𑀫𑀁𑁇_  


(46.)

1122\. _𑀢𑁄𑀲𑀺𑀢𑁄 𑀫𑁂 𑀫𑀳𑀸𑀯𑀻𑀭𑁄,_  
_𑀲𑀬𑀫𑁆𑀪𑀽 𑀅𑀕𑁆𑀕𑀧𑀼𑀕𑁆𑀕𑀮𑁄;_  
_𑀪𑀺𑀓𑁆𑀔𑀼𑀲𑀁𑀖𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀏𑀢𑀤𑀕𑁆𑀕𑁂 𑀞𑀧𑁂𑀲𑀺 𑀫𑀁𑁇_  


(47.)

1123\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1124\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀫𑀳𑀸𑀓𑀘𑁆𑀘𑀸𑀦𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1125\. 𑀫𑀳𑀸𑀓𑀘𑁆𑀘𑀸𑀦𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (4.2 Sāgatattheraapadāna)](4.2.md) / [Go to parent page (4 Kuṇḍadhānavagga)](../20Ap1/4.md) / [Go to next page (4.4 Kāḷudāyittheraapadāna)](4.4.md)


