
[Home](/) / [20Ap1 Therāpadānapāḷi](../../20Ap1.md) / [13 Sereyyavagga](../13.md)

# 𑁧𑁩𑁇𑁩 𑀧𑀸𑀬𑀲𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

* 𑀲𑁂𑀭𑁂𑀬𑁆𑀬𑀯𑀕𑁆𑀕

* 𑀧𑀸𑀬𑀲𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(26.)

2083\. _“𑀲𑀼𑀯𑀡𑁆𑀡𑀯𑀡𑁆𑀡𑁄 𑀲𑀫𑁆𑀩𑀼𑀤𑁆𑀥𑁄,_  
_𑀩𑀸𑀢𑁆𑀢𑀺𑀁𑀲𑀯𑀭𑀮𑀓𑁆𑀔𑀡𑁄;_  
_𑀧𑀯𑀦𑀸 𑀅𑀪𑀺𑀦𑀺𑀓𑁆𑀔𑀦𑁆𑀢𑁄,_  
_𑀪𑀺𑀓𑁆𑀔𑀼𑀲𑀁𑀖𑀧𑀼𑀭𑀓𑁆𑀔𑀢𑁄𑁇_  


(27.)

2084\. _𑀫𑀳𑀘𑁆𑀘𑀸 𑀓𑀁𑀲𑀧𑀸𑀢𑀺𑀬𑀸,_  
_𑀯𑀟𑁆𑀠𑁂𑀢𑁆𑀯𑀸 𑀧𑀸𑀬𑀲𑀁 𑀅𑀳𑀁;_  
_𑀆𑀳𑀼𑀢𑀺𑀁 𑀬𑀺𑀝𑁆𑀞𑀼𑀓𑀸𑀫𑁄 𑀲𑁄,_  
_𑀉𑀧𑀦𑁂𑀲𑀺𑀁 𑀩𑀮𑀺𑀁 𑀅𑀳𑀁𑁇_  


(28.)

2085\. _𑀪𑀕𑀯𑀸 𑀢𑀫𑁆𑀳𑀺 𑀲𑀫𑀬𑁂,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀘𑀗𑁆𑀓𑀫𑀁 𑀲𑀼𑀲𑀫𑀸𑀭𑀽𑀍𑀳𑁄,_  
_𑀅𑀫𑁆𑀩𑀭𑁂 𑀅𑀦𑀺𑀮𑀸𑀬𑀦𑁂𑁇_  


(29.)

2086\. _𑀢𑀜𑁆𑀘 𑀅𑀘𑁆𑀙𑀭𑀺𑀬𑀁 𑀤𑀺𑀲𑁆𑀯𑀸,_  
_𑀅𑀩𑁆𑀪𑀼𑀢𑀁 𑀮𑁄𑀫𑀳𑀁𑀲𑀦𑀁;_  
_𑀞𑀧𑀬𑀺𑀢𑁆𑀯𑀸 𑀓𑀁𑀲𑀧𑀸𑀢𑀺𑀁,_  
_𑀯𑀺𑀧𑀲𑁆𑀲𑀺𑀁 𑀅𑀪𑀺𑀯𑀸𑀤𑀬𑀺𑀁𑁇_  


(30.)

2087\. _𑀢𑀼𑀯𑀁 𑀤𑁂𑀯𑁄𑀲𑀺 𑀲𑀩𑁆𑀩𑀜𑁆𑀜𑀽,_  
_𑀲𑀤𑁂𑀯𑁂 𑀲𑀳𑀫𑀸𑀦𑀼𑀲𑁂;_  
_𑀅𑀦𑀼𑀓𑀫𑁆𑀧𑀁 𑀉𑀧𑀸𑀤𑀸𑀬,_  
_𑀧𑀝𑀺𑀕𑀡𑁆𑀳 𑀫𑀳𑀸𑀫𑀼𑀦𑀺𑁇_  


(31.)

2088\. _𑀧𑀝𑀺𑀕𑁆𑀕𑀳𑁂𑀲𑀺 𑀪𑀕𑀯𑀸,_  
_𑀲𑀩𑁆𑀩𑀜𑁆𑀜𑀽 𑀮𑁄𑀓𑀦𑀸𑀬𑀓𑁄;_  
_𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀲𑀢𑁆𑀣𑀸 𑀮𑁄𑀓𑁂 𑀫𑀳𑀸𑀫𑀼𑀦𑀺𑁇_  


(32.)

2089\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀤𑀸𑀦𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀧𑀸𑀬𑀲𑀲𑁆𑀲 𑀇𑀤𑀁 𑀨𑀮𑀁𑁇_  


(33.)

2090\. _𑀏𑀓𑀢𑀸𑀮𑀻𑀲𑀺𑀢𑁄 𑀓𑀧𑁆𑀧𑁂,_  
_𑀩𑀼𑀤𑁆𑀥𑁄 𑀦𑀸𑀫𑀸𑀲𑀺 𑀔𑀢𑁆𑀢𑀺𑀬𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(34.)

2091\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2092\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀸𑀬𑀲𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2093\. 𑀧𑀸𑀬𑀲𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (13.2 Pupphathūpiyattheraapadāna)](13.2.md) / [Go to parent page (13 Sereyyavagga)](../13.md) / [Go to next page (13.4 Gandhodakiyattheraapadāna)](13.4.md)


