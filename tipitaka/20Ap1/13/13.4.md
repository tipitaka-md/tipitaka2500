
[Home](/) / [20Ap1 Therāpadānapāḷi](/tipitaka/20Ap1.md) / [13 Sereyyavagga](/tipitaka/20Ap1/13.md)

# 13.4 Gandhodakiyattheraapadāna

### Sereyyavagga

### Gandhodakiyattheraapadāna

(35.)

2094\. _“Nisajja pāsādavare,_  
_vipassiṃ addasaṃ jinaṃ;_  
_Kakudhaṃ vilasantaṃva,_  
_sabbaññuṃ tamanāsakaṃ._  


(36.)

2095\. _Pāsādassāvidūre ca,_  
_gacchati lokanāyako;_  
_Pabhā niddhāvate tassa,_  
_yathā ca sataraṃsino._  


(37.)

2096\. _Gandhodakañca paggayha,_  
_buddhaseṭṭhaṃ samokiriṃ;_  
_Tena cittappasādena,_  
_tattha kālaṅkato ahaṃ._  


(38.)

2097\. _Ekanavutito kappe,_  
_yaṃ gandhodakamākiriṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(39.)

2098\. _Ekattiṃse ito kappe,_  
_sugandho nāma khattiyo;_  
_Sattaratanasampanno,_  
_cakkavattī mahabbalo._  


(40.)

2099\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2100\. Itthaṃ sudaṃ āyasmā gandhodakiyo thero imā gāthāyo abhāsitthāti.

---

2101\. Gandhodakiyattherassāpadānaṃ catutthaṃ.



[Go to previous page (13.3 Pāyasadāyakattheraapadāna)](/tipitaka/20Ap1/13/13.3.md) / [Go to parent page (13 Sereyyavagga)](/tipitaka/20Ap1/13.md) / [Go to next page (13.5 Sammukhāthavikattheraapadāna)](/tipitaka/20Ap1/13/13.5.md)


