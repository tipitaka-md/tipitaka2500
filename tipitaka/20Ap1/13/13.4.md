
[Home](/) / [20Ap1 Therāpadānapāḷi](...md) / [13 Sereyyavagga](../20Ap1/13.md)

# 𑁧𑁩𑁇𑁪 𑀕𑀦𑁆𑀥𑁄𑀤𑀓𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀲𑁂𑀭𑁂𑀬𑁆𑀬𑀯𑀕𑁆𑀕

* 𑀕𑀦𑁆𑀥𑁄𑀤𑀓𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(35.)

2094\. _“𑀦𑀺𑀲𑀚𑁆𑀚 𑀧𑀸𑀲𑀸𑀤𑀯𑀭𑁂,_  
_𑀯𑀺𑀧𑀲𑁆𑀲𑀺𑀁 𑀅𑀤𑁆𑀤𑀲𑀁 𑀚𑀺𑀦𑀁;_  
_𑀓𑀓𑀼𑀥𑀁 𑀯𑀺𑀮𑀲𑀦𑁆𑀢𑀁𑀯,_  
_𑀲𑀩𑁆𑀩𑀜𑁆𑀜𑀼𑀁 𑀢𑀫𑀦𑀸𑀲𑀓𑀁𑁇_  


(36.)

2095\. _𑀧𑀸𑀲𑀸𑀤𑀲𑁆𑀲𑀸𑀯𑀺𑀤𑀽𑀭𑁂 𑀘,_  
_𑀕𑀘𑁆𑀙𑀢𑀺 𑀮𑁄𑀓𑀦𑀸𑀬𑀓𑁄;_  
_𑀧𑀪𑀸 𑀦𑀺𑀤𑁆𑀥𑀸𑀯𑀢𑁂 𑀢𑀲𑁆𑀲,_  
_𑀬𑀣𑀸 𑀘 𑀲𑀢𑀭𑀁𑀲𑀺𑀦𑁄𑁇_  


(37.)

2096\. _𑀕𑀦𑁆𑀥𑁄𑀤𑀓𑀜𑁆𑀘 𑀧𑀕𑁆𑀕𑀬𑁆𑀳,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀲𑀫𑁄𑀓𑀺𑀭𑀺𑀁;_  
_𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀢𑀢𑁆𑀣 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(38.)

2097\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀕𑀦𑁆𑀥𑁄𑀤𑀓𑀫𑀸𑀓𑀺𑀭𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(39.)

2098\. _𑀏𑀓𑀢𑁆𑀢𑀺𑀁𑀲𑁂 𑀇𑀢𑁄 𑀓𑀧𑁆𑀧𑁂,_  
_𑀲𑀼𑀕𑀦𑁆𑀥𑁄 𑀦𑀸𑀫 𑀔𑀢𑁆𑀢𑀺𑀬𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(40.)

2099\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2100\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀕𑀦𑁆𑀥𑁄𑀤𑀓𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2101\. 𑀕𑀦𑁆𑀥𑁄𑀤𑀓𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀘𑀢𑀼𑀢𑁆𑀣𑀁𑁇



[Go to previous page (13.3 Pāyasadāyakattheraapadāna)](13.3.md) / [Go to parent page (13 Sereyyavagga)](../20Ap1/13.md) / [Go to next page (13.5 Sammukhāthavikattheraapadāna)](13.5.md)


