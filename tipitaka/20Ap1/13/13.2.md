
[Home](/) / [20Ap1 Therāpadānapāḷi](/tipitaka/20Ap1.md) / [13 Sereyyavagga](/tipitaka/20Ap1/13.md)

# 𑁧𑁩𑁇𑁨 𑀧𑀼𑀧𑁆𑀨𑀣𑀽𑀧𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀲𑁂𑀭𑁂𑀬𑁆𑀬𑀯𑀕𑁆𑀕

### 𑀧𑀼𑀧𑁆𑀨𑀣𑀽𑀧𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(10.)

2065\. _“𑀳𑀺𑀫𑀯𑀦𑁆𑀢𑀲𑁆𑀲𑀸𑀯𑀺𑀤𑀽𑀭𑁂,_  
_𑀓𑀼𑀓𑁆𑀓𑀼𑀭𑁄 𑀦𑀸𑀫 𑀧𑀩𑁆𑀩𑀢𑁄;_  
_𑀯𑁂𑀫𑀚𑁆𑀛𑁂 𑀢𑀲𑁆𑀲 𑀯𑀲𑀢𑀺,_  
_𑀩𑁆𑀭𑀸𑀳𑁆𑀫𑀡𑁄 𑀫𑀦𑁆𑀢𑀧𑀸𑀭𑀕𑀽𑁇_  


(11.)

2066\. _𑀧𑀜𑁆𑀘 𑀲𑀺𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀯𑀸𑀭𑁂𑀦𑁆𑀢𑀺 𑀫𑀁 𑀲𑀤𑀸;_  
_𑀧𑀼𑀩𑁆𑀩𑀼𑀝𑁆𑀞𑀸𑀬𑀻 𑀘 𑀢𑁂 𑀆𑀲𑀼𑀁,_  
_𑀫𑀦𑁆𑀢𑁂𑀲𑀼 𑀘 𑀯𑀺𑀲𑀸𑀭𑀤𑀸𑁇_  


(12.)

2067\. _𑀩𑀼𑀤𑁆𑀥𑁄 𑀮𑁄𑀓𑁂 𑀲𑀫𑀼𑀧𑁆𑀧𑀦𑁆𑀦𑁄,_  
_𑀢𑀁 𑀯𑀺𑀚𑀸𑀦𑀸𑀣 𑀦𑁄 𑀪𑀯𑀁;_  
_𑀅𑀲𑀻𑀢𑀺𑀩𑁆𑀬𑀜𑁆𑀚𑀦𑀸𑀦𑀲𑁆𑀲,_  
_𑀩𑀸𑀢𑁆𑀢𑀺𑀁𑀲𑀯𑀭𑀮𑀓𑁆𑀔𑀡𑀸𑁇_  


(13.)

2068\. _𑀩𑁆𑀬𑀸𑀫𑀧𑁆𑀧𑀪𑁄 𑀚𑀺𑀦𑀯𑀭𑁄,_  
_𑀆𑀤𑀺𑀘𑁆𑀘𑁄𑀯 𑀯𑀺𑀭𑁄𑀘𑀢𑀺;_  
_𑀲𑀺𑀲𑁆𑀲𑀸𑀦𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀩𑁆𑀭𑀸𑀳𑁆𑀫𑀡𑁄 𑀫𑀦𑁆𑀢𑀧𑀸𑀭𑀕𑀽𑁇_  


(14.)

2069\. _𑀅𑀲𑁆𑀲𑀫𑀸 𑀅𑀪𑀺𑀦𑀺𑀓𑁆𑀔𑀫𑁆𑀫,_  
_𑀤𑀺𑀲𑀁 𑀧𑀼𑀘𑁆𑀙𑀢𑀺 𑀲𑀺𑀲𑁆𑀲𑀓𑁂;_  
_𑀬𑀫𑁆𑀳𑀺 𑀤𑁂𑀲𑁂 𑀫𑀳𑀸𑀯𑀻𑀭𑁄,_  
_𑀯𑀲𑀢𑀺 𑀮𑁄𑀓𑀦𑀸𑀬𑀓𑁄𑁇_  


(15.)

2070\. _𑀢𑀸𑀳𑀁 𑀤𑀺𑀲𑀁 𑀦𑀫𑀲𑁆𑀲𑀺𑀲𑁆𑀲𑀁,_  
_𑀚𑀺𑀦𑀁 𑀅𑀧𑁆𑀧𑀝𑀺𑀧𑀼𑀕𑁆𑀕𑀮𑀁;_  
_𑀉𑀤𑀕𑁆𑀕𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀧𑀽𑀚𑁂𑀲𑀺𑀁 𑀢𑀁 𑀢𑀣𑀸𑀕𑀢𑀁𑁇_  


(16.)

2071\. _𑀏𑀣 𑀲𑀺𑀲𑁆𑀲𑀸 𑀕𑀫𑀺𑀲𑁆𑀲𑀸𑀫,_  
_𑀤𑀓𑁆𑀔𑀺𑀲𑁆𑀲𑀸𑀫 𑀢𑀣𑀸𑀕𑀢𑀁;_  
_𑀯𑀦𑁆𑀤𑀺𑀢𑁆𑀯𑀸 𑀲𑀢𑁆𑀣𑀼𑀦𑁄 𑀧𑀸𑀤𑁂,_  
_𑀲𑁄𑀲𑁆𑀲𑀸𑀫 𑀚𑀺𑀦𑀲𑀸𑀲𑀦𑀁𑁇_  


(17.)

2072\. _𑀏𑀓𑀸𑀳𑀁 𑀅𑀪𑀺𑀦𑀺𑀓𑁆𑀔𑀫𑁆𑀫,_  
_𑀩𑁆𑀬𑀸𑀥𑀺𑀁 𑀧𑀝𑀺𑀮𑀪𑀺𑀁 𑀅𑀳𑀁;_  
_𑀩𑁆𑀬𑀸𑀥𑀺𑀦𑀸 𑀧𑀻𑀍𑀇𑀢𑁄 𑀲𑀦𑁆𑀢𑁄,_  
_𑀲𑀸𑀮𑀁 𑀯𑀸𑀲𑀬𑀺𑀢𑀼𑀁 𑀕𑀫𑀺𑀁𑁇_  


(18.)

2073\. _𑀲𑀩𑁆𑀩𑁂 𑀲𑀺𑀲𑁆𑀲𑁂 𑀲𑀫𑀸𑀦𑁂𑀢𑁆𑀯𑀸,_  
_𑀅𑀧𑀼𑀘𑁆𑀙𑀺𑀁 𑀢𑁂 𑀢𑀣𑀸𑀕𑀢𑀁;_  
_𑀓𑀻𑀤𑀺𑀲𑀁 𑀮𑁄𑀓𑀦𑀸𑀣𑀲𑁆𑀲,_  
_𑀕𑀼𑀡𑀁 𑀧𑀭𑀫𑀩𑀼𑀤𑁆𑀥𑀺𑀦𑁄𑁇_  


(19.)

2074\. _𑀢𑁂 𑀫𑁂 𑀧𑀼𑀝𑁆𑀞𑀸 𑀯𑀺𑀬𑀸𑀓𑀁𑀲𑀼,_  
_𑀬𑀣𑀸 𑀤𑀲𑁆𑀲𑀸𑀯𑀺𑀦𑁄 𑀢𑀣𑀸;_  
_𑀲𑀓𑁆𑀓𑀘𑁆𑀘𑀁 𑀩𑀼𑀤𑁆𑀥𑀲𑁂𑀝𑁆𑀞𑀁 𑀢𑀁,_  
_𑀤𑁂𑀲𑁂𑀲𑀼𑀁 𑀫𑀫 𑀲𑀫𑁆𑀫𑀼𑀔𑀸𑁇_  


(20.)

2075\. _𑀢𑁂𑀲𑀸𑀳𑀁 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁;_  
_𑀧𑀼𑀧𑁆𑀨𑁂𑀳𑀺 𑀣𑀽𑀧𑀁 𑀓𑀢𑁆𑀯𑀸𑀦,_  
_𑀢𑀢𑁆𑀣 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(21.)

2076\. _𑀢𑁂 𑀫𑁂 𑀲𑀭𑀻𑀭𑀁 𑀛𑀸𑀧𑁂𑀢𑁆𑀯𑀸,_  
_𑀅𑀕𑀫𑀼𑀁 𑀩𑀼𑀤𑁆𑀥𑀲𑀦𑁆𑀢𑀺𑀓𑀁;_  
_𑀅𑀜𑁆𑀚𑀮𑀺𑀁 𑀧𑀕𑁆𑀕𑀳𑁂𑀢𑁆𑀯𑀸𑀦,_  
_𑀲𑀢𑁆𑀣𑀸𑀭𑀫𑀪𑀺𑀯𑀸𑀤𑀬𑀼𑀁𑁇_  


(22.)

2077\. _𑀧𑀼𑀧𑁆𑀨𑁂𑀳𑀺 𑀣𑀽𑀧𑀁 𑀓𑀢𑁆𑀯𑀸𑀦,_  
_𑀲𑀼𑀕𑀢𑀲𑁆𑀲 𑀫𑀳𑁂𑀲𑀺𑀦𑁄;_  
_𑀓𑀧𑁆𑀧𑀸𑀦𑀁 𑀲𑀢𑀲𑀳𑀲𑁆𑀲𑀁,_  
_𑀤𑀼𑀕𑁆𑀕𑀢𑀺𑀁 𑀦𑀼𑀧𑀧𑀚𑁆𑀚𑀳𑀁𑁇_  


(23.)

2078\. _𑀘𑀢𑁆𑀢𑀸𑀮𑀻𑀲𑀲𑀳𑀲𑁆𑀲𑀫𑁆𑀳𑀺,_  
_𑀓𑀧𑁆𑀧𑁂 𑀲𑁄𑀍𑀅𑀲 𑀔𑀢𑁆𑀢𑀺𑀬𑀸;_  
_𑀦𑀸𑀫𑁂𑀦𑀕𑁆𑀕𑀺𑀲𑀫𑀸 𑀦𑀸𑀫,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(24.)

2079\. _𑀯𑀻𑀲𑀓𑀧𑁆𑀧𑀲𑀳𑀲𑁆𑀲𑀫𑁆𑀳𑀺,_  
_𑀭𑀸𑀚𑀸𑀦𑁄 𑀘𑀓𑁆𑀓𑀯𑀢𑁆𑀢𑀺𑀦𑁄;_  
_𑀖𑀢𑀸𑀲𑀦𑀲𑀦𑀸𑀫𑀸𑀯,_  
_𑀅𑀝𑁆𑀞𑀢𑁆𑀢𑀺𑀁𑀲 𑀫𑀳𑀻𑀧𑀢𑀻𑁇_  


(25.)

2080\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2081\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀼𑀧𑁆𑀨𑀣𑀽𑀧𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2082\. 𑀧𑀼𑀧𑁆𑀨𑀣𑀽𑀧𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (13.1 Sereyyakattheraapadāna)](/tipitaka/20Ap1/13/13.1.md) / [Go to parent page (13 Sereyyavagga)](/tipitaka/20Ap1/13.md) / [Go to next page (13.3 Pāyasadāyakattheraapadāna)](/tipitaka/20Ap1/13/13.3.md)


