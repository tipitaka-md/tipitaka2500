
[Home](/) / [20Ap1 Therāpadānapāḷi](/tipitaka/20Ap1.md) / [13 Sereyyavagga](/tipitaka/20Ap1/13.md)

# 𑁧𑁩𑁇𑁮 𑀜𑀸𑀡𑀲𑀜𑁆𑀜𑀺𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀲𑁂𑀭𑁂𑀬𑁆𑀬𑀯𑀕𑁆𑀕

### 𑀜𑀸𑀡𑀲𑀜𑁆𑀜𑀺𑀓𑀢𑁆𑀣𑁂𑀭𑀅𑀧𑀤𑀸𑀦

(84.)

2151. _“𑀧𑀩𑁆𑀩𑀢𑁂 𑀳𑀺𑀫𑀯𑀦𑁆𑀢𑀫𑁆𑀳𑀺,_  
_𑀯𑀲𑀸𑀫𑀺 𑀧𑀩𑁆𑀩𑀢𑀦𑁆𑀢𑀭𑁂;_  
_𑀧𑀼𑀮𑀺𑀦𑀁 𑀲𑁄𑀪𑀦𑀁 𑀤𑀺𑀲𑁆𑀯𑀸,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀅𑀦𑀼𑀲𑁆𑀲𑀭𑀺𑀁𑁇_  


(85.)

2152. _𑀜𑀸𑀡𑁂 𑀉𑀧𑀦𑀺𑀥𑀸 𑀦𑀢𑁆𑀣𑀺,_  
_𑀲𑀗𑁆𑀔𑀸𑀭𑀁 𑀦𑀢𑁆𑀣𑀺 𑀲𑀢𑁆𑀣𑀼𑀦𑁄;_  
_𑀲𑀩𑁆𑀩𑀥𑀫𑁆𑀫𑀁 𑀅𑀪𑀺𑀜𑁆𑀜𑀸𑀬,_  
_𑀜𑀸𑀡𑁂𑀦 𑀅𑀥𑀺𑀫𑀼𑀘𑁆𑀘𑀢𑀺𑁇_  


(86.)

2153. _𑀦𑀫𑁄 𑀢𑁂 𑀧𑀼𑀭𑀺𑀲𑀸𑀚𑀜𑁆𑀜,_  
_𑀦𑀫𑁄 𑀢𑁂 𑀧𑀼𑀭𑀺𑀲𑀼𑀢𑁆𑀢𑀫;_  
_𑀜𑀸𑀡𑁂𑀦 𑀢𑁂 𑀲𑀫𑁄 𑀦𑀢𑁆𑀣𑀺,_  
_𑀬𑀸𑀯𑀢𑀸 𑀜𑀸𑀡𑀫𑀼𑀢𑁆𑀢𑀫𑀁𑁇_  


(87.)

2154. _𑀜𑀸𑀡𑁂 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀓𑀧𑁆𑀧𑀁 𑀲𑀕𑁆𑀕𑀫𑁆𑀳𑀺 𑀫𑁄𑀤𑀳𑀁;_  
_𑀅𑀯𑀲𑁂𑀲𑁂𑀲𑀼 𑀓𑀧𑁆𑀧𑁂𑀲𑀼,_  
_𑀓𑀼𑀲𑀮𑀁 𑀘𑀭𑀺𑀢𑀁 𑀫𑀬𑀸𑁇_  


(88.)

2155. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀲𑀜𑁆𑀜𑀫𑀮𑀪𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀜𑀸𑀡𑀲𑀜𑁆𑀜𑀸𑀬𑀺𑀤𑀁 𑀨𑀮𑀁𑁇_  


(89.)

2156. _𑀇𑀢𑁄 𑀲𑀢𑁆𑀢𑀢𑀺𑀓𑀧𑁆𑀧𑀫𑁆𑀳𑀺,_  
_𑀏𑀓𑁄 𑀧𑀼𑀮𑀺𑀦𑀧𑀼𑀧𑁆𑀨𑀺𑀬𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(90.)

2157. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2158. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀜𑀸𑀡𑀲𑀜𑁆𑀜𑀺𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2159. 𑀜𑀸𑀡𑀲𑀜𑁆𑀜𑀺𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀅𑀝𑁆𑀞𑀫𑀁𑁇



[Go to previous page (13.7 Phaladāyakattheraapadāna)](/tipitaka/20Ap1/13/13.7.md) / [Go to parent page (13 Sereyyavagga)](/tipitaka/20Ap1/13.md) / [Go to next page (13.9 Gaṇṭhipupphiyattheraapadāna)](/tipitaka/20Ap1/13/13.9.md)


