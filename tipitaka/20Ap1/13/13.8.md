
[Home](/) / [20Ap1 Therāpadānapāḷi](../../20Ap1.md) / [13 Sereyyavagga](../13.md)

# 13.8 Ñāṇasaññikattheraapadāna

* Sereyyavagga

* Ñāṇasaññikattheraapadāna

(84.)

2151\. _“Pabbate himavantamhi,_  
_vasāmi pabbatantare;_  
_Pulinaṃ sobhanaṃ disvā,_  
_buddhaseṭṭhaṃ anussariṃ._  


(85.)

2152\. _Ñāṇe upanidhā natthi,_  
_saṅkhāraṃ natthi satthuno;_  
_Sabbadhammaṃ abhiññāya,_  
_ñāṇena adhimuccati._  


(86.)

2153\. _Namo te purisājañña,_  
_namo te purisuttama;_  
_Ñāṇena te samo natthi,_  
_yāvatā ñāṇamuttamaṃ._  


(87.)

2154\. _Ñāṇe cittaṃ pasādetvā,_  
_kappaṃ saggamhi modahaṃ;_  
_Avasesesu kappesu,_  
_kusalaṃ caritaṃ mayā._  


(88.)

2155\. _Ekanavutito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_ñāṇasaññāyidaṃ phalaṃ._  


(89.)

2156\. _Ito sattatikappamhi,_  
_eko pulinapupphiyo;_  
_Sattaratanasampanno,_  
_cakkavattī mahabbalo._  


(90.)

2157\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2158\. Itthaṃ sudaṃ āyasmā ñāṇasaññiko thero imā gāthāyo abhāsitthāti.

---

2159\. Ñāṇasaññikattherassāpadānaṃ aṭṭhamaṃ.



[Go to previous page (13.7 Phaladāyakattheraapadāna)](13.7.md) / [Go to parent page (13 Sereyyavagga)](../13.md) / [Go to next page (13.9 Gaṇṭhipupphiyattheraapadāna)](13.9.md)


