
[Home](/) / [20Ap1 Therāpadānapāḷi](../../20Ap1.md) / [13 Sereyyavagga](../13.md)

# 𑁧𑁩𑁇𑁧𑁦 𑀧𑀤𑀼𑀫𑀧𑀽𑀚𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀲𑁂𑀭𑁂𑀬𑁆𑀬𑀯𑀕𑁆𑀕

### 𑀧𑀤𑀼𑀫𑀧𑀽𑀚𑀓𑀢𑁆𑀣𑁂𑀭𑀅𑀧𑀤𑀸𑀦

(97.)

2168\. _“𑀳𑀺𑀫𑀯𑀦𑁆𑀢𑀲𑁆𑀲𑀸𑀯𑀺𑀤𑀽𑀭𑁂,_  
_𑀕𑁄𑀢𑀫𑁄 𑀦𑀸𑀫 𑀧𑀩𑁆𑀩𑀢𑁄;_  
_𑀦𑀸𑀦𑀸𑀭𑀼𑀓𑁆𑀔𑁂𑀳𑀺 𑀲𑀜𑁆𑀙𑀦𑁆𑀦𑁄,_  
_𑀫𑀳𑀸𑀪𑀽𑀢𑀕𑀡𑀸𑀮𑀬𑁄𑁇_  


(98.)

2169\. _𑀯𑁂𑀫𑀚𑁆𑀛𑀫𑁆𑀳𑀺 𑀘 𑀢𑀲𑁆𑀲𑀸𑀲𑀺,_  
_𑀅𑀲𑁆𑀲𑀫𑁄 𑀅𑀪𑀺𑀦𑀺𑀫𑁆𑀫𑀺𑀢𑁄;_  
_𑀧𑀼𑀭𑀓𑁆𑀔𑀢𑁄 𑀲𑀲𑀺𑀲𑁆𑀲𑁂𑀳𑀺,_  
_𑀯𑀲𑀸𑀫𑀺 𑀅𑀲𑁆𑀲𑀫𑁂 𑀅𑀳𑀁𑁇_  


(99.)

2170\. _𑀆𑀬𑀦𑁆𑀢𑀼 𑀫𑁂 𑀲𑀺𑀲𑁆𑀲𑀕𑀡𑀸,_  
_𑀧𑀤𑀼𑀫𑀁 𑀆𑀳𑀭𑀦𑁆𑀢𑀼 𑀫𑁂;_  
_𑀩𑀼𑀤𑁆𑀥𑀧𑀽𑀚𑀁 𑀓𑀭𑀺𑀲𑁆𑀲𑀸𑀫𑀺,_  
_𑀤𑁆𑀯𑀺𑀧𑀤𑀺𑀦𑁆𑀤𑀲𑁆𑀲 𑀢𑀸𑀤𑀺𑀦𑁄𑁇_  


(100.)

2171\. _𑀏𑀯𑀦𑁆𑀢𑀺 𑀢𑁂 𑀧𑀝𑀺𑀲𑁆𑀲𑀼𑀢𑁆𑀯𑀸,_  
_𑀧𑀤𑀼𑀫𑀁 𑀆𑀳𑀭𑀺𑀁𑀲𑀼 𑀫𑁂;_  
_𑀢𑀣𑀸 𑀦𑀺𑀫𑀺𑀢𑁆𑀢𑀁 𑀓𑀢𑁆𑀯𑀸𑀳𑀁,_  
_𑀩𑀼𑀤𑁆𑀥𑀲𑁆𑀲 𑀅𑀪𑀺𑀭𑁄𑀧𑀬𑀺𑀁𑁇_  


(101.)

2172\. _𑀲𑀺𑀲𑁆𑀲𑁂 𑀢𑀤𑀸 𑀲𑀫𑀸𑀦𑁂𑀢𑁆𑀯𑀸,_  
_𑀲𑀸𑀥𑀼𑀓𑀁 𑀅𑀦𑀼𑀲𑀸𑀲𑀳𑀁;_  
_𑀫𑀸 𑀔𑁄 𑀢𑀼𑀫𑁆𑀳𑁂 𑀧𑀫𑀚𑁆𑀚𑀺𑀢𑁆𑀣,_  
_𑀅𑀧𑁆𑀧𑀫𑀸𑀤𑁄 𑀲𑀼𑀔𑀸𑀯𑀳𑁄𑁇_  


(102.)

2173\. _𑀏𑀯𑀁 𑀲𑀫𑀦𑀼𑀲𑀸𑀲𑀺𑀢𑁆𑀯𑀸,_  
_𑀢𑁂 𑀲𑀺𑀲𑁆𑀲𑁂 𑀯𑀘𑀦𑀓𑁆𑀔𑀫𑁂;_  
_𑀅𑀧𑁆𑀧𑀫𑀸𑀤𑀕𑀼𑀡𑁂 𑀬𑀼𑀢𑁆𑀢𑁄,_  
_𑀢𑀤𑀸 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(103.)

2174\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀭𑁄𑀧𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(104.)

2175\. _𑀏𑀓𑀧𑀜𑁆𑀜𑀸𑀲𑀓𑀧𑁆𑀧𑀫𑁆𑀳𑀺,_  
_𑀭𑀸𑀚𑀸 𑀆𑀲𑀺𑀁 𑀚𑀮𑀼𑀢𑁆𑀢𑀫𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(105.)

2176\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁧𑁮𑁬𑁩)_  


2177\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀤𑀼𑀫𑀧𑀽𑀚𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2178\. 𑀧𑀤𑀼𑀫𑀧𑀽𑀚𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

2179\. 𑀲𑁂𑀭𑁂𑀬𑁆𑀬𑀯𑀕𑁆𑀕𑁄 𑀢𑁂𑀭𑀲𑀫𑁄𑁇



---

2180\. 𑀢𑀲𑁆𑀲𑀼𑀤𑁆𑀤𑀸𑀦𑀁



2181\. _𑀲𑁂𑀭𑁂𑀬𑁆𑀬𑀓𑁄 𑀧𑀼𑀧𑁆𑀨𑀣𑀽𑀧𑀺,_  
_𑀧𑀸𑀬𑀲𑁄 𑀕𑀦𑁆𑀥𑀣𑁄𑀫𑀓𑁄;_  
_𑀆𑀲𑀦𑀺 𑀨𑀮𑀲𑀜𑁆𑀜𑀻 𑀘,_  
_𑀕𑀡𑁆𑀞𑀺𑀧𑀤𑀼𑀫𑀧𑀼𑀧𑁆𑀨𑀺𑀬𑁄;_  
_𑀧𑀜𑁆𑀘𑀼𑀢𑁆𑀢𑀭𑀲𑀢𑀸 𑀕𑀸𑀣𑀸,_  
_𑀕𑀡𑀺𑀢𑀸 𑀅𑀢𑁆𑀣𑀤𑀲𑁆𑀲𑀺𑀪𑀺𑁇_  


[Go to previous page (13.9 Gaṇṭhipupphiyattheraapadāna)](13.9.md) / [Go to parent page (13 Sereyyavagga)](../13.md) / [Go to next page (14 Sobhitavagga)](../14.md)


