
[Home](/) / [20Ap1 Therāpadānapāḷi](/tipitaka/20Ap1.md) / [12 Mahāparivāravagga](/tipitaka/20Ap1/12.md)

# 𑁧𑁨𑁇𑁩 𑀲𑀭𑀡𑀕𑀫𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀫𑀳𑀸𑀧𑀭𑀺𑀯𑀸𑀭𑀯𑀕𑁆𑀕

### 𑀲𑀭𑀡𑀕𑀫𑀦𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(20.)

1964. _“𑀉𑀪𑀺𑀦𑁆𑀦𑀁 𑀤𑁂𑀯𑀭𑀸𑀚𑀽𑀦𑀁,_  
_𑀲𑀗𑁆𑀕𑀸𑀫𑁄 𑀲𑀫𑀼𑀧𑀝𑁆𑀞𑀺𑀢𑁄;_  
_𑀅𑀳𑁄𑀲𑀺 𑀲𑀫𑀼𑀧𑀩𑁆𑀬𑀽𑀍𑀳𑁄,_  
_𑀫𑀳𑀸𑀖𑁄𑀲𑁄 𑀅𑀯𑀢𑁆𑀢𑀣𑁇_  


(21.)

1965. _𑀧𑀤𑀼𑀫𑀼𑀢𑁆𑀢𑀭𑁄 𑀮𑁄𑀓𑀯𑀺𑀤𑀽,_  
_𑀆𑀳𑀼𑀢𑀻𑀦𑀁 𑀧𑀝𑀺𑀕𑁆𑀕𑀳𑁄;_  
_𑀅𑀦𑁆𑀢𑀮𑀺𑀓𑁆𑀔𑁂 𑀞𑀺𑀢𑁄 𑀲𑀢𑁆𑀣𑀸,_  
_𑀲𑀁𑀯𑁂𑀚𑁂𑀲𑀺 𑀫𑀳𑀸𑀚𑀦𑀁𑁇_  


(22.)

1966. _𑀲𑀩𑁆𑀩𑁂 𑀤𑁂𑀯𑀸 𑀅𑀢𑁆𑀢𑀫𑀦𑀸,_  
_𑀦𑀺𑀓𑁆𑀔𑀺𑀢𑁆𑀢𑀓𑀯𑀘𑀸𑀯𑀼𑀥𑀸;_  
_𑀲𑀫𑁆𑀩𑀼𑀤𑁆𑀥𑀁 𑀅𑀪𑀺𑀯𑀸𑀤𑁂𑀢𑁆𑀯𑀸,_  
_𑀏𑀓𑀕𑁆𑀕𑀸𑀲𑀺𑀁𑀲𑀼 𑀢𑀸𑀯𑀤𑁂𑁇_  


(23.)

1967. _𑀫𑀬𑁆𑀳𑀁 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀯𑀸𑀘𑀸𑀲𑀪𑀺𑀫𑀼𑀤𑀻𑀭𑀬𑀺;_  
_𑀅𑀦𑀼𑀓𑀫𑁆𑀧𑀓𑁄 𑀮𑁄𑀓𑀯𑀺𑀤𑀽,_  
_𑀦𑀺𑀩𑁆𑀩𑀸𑀧𑁂𑀲𑀺 𑀫𑀳𑀸𑀚𑀦𑀁𑁇_  


(24.)

1968. _𑀧𑀤𑀼𑀝𑁆𑀞𑀘𑀺𑀢𑁆𑀢𑁄 𑀫𑀦𑀼𑀚𑁄,_  
_𑀏𑀓𑀧𑀸𑀡𑀁 𑀯𑀺𑀳𑁂𑀞𑀬𑀁;_  
_𑀢𑁂𑀦 𑀘𑀺𑀢𑁆𑀢𑀧𑁆𑀧𑀤𑁄𑀲𑁂𑀦,_  
_𑀅𑀧𑀸𑀬𑀁 𑀉𑀧𑀧𑀚𑁆𑀚𑀢𑀺𑁇_  


(25.)

1969. _𑀲𑀗𑁆𑀕𑀸𑀫𑀲𑀻𑀲𑁂 𑀦𑀸𑀕𑁄𑀯,_  
_𑀩𑀳𑀽 𑀧𑀸𑀡𑁂 𑀯𑀺𑀳𑁂𑀞𑀬𑀁;_  
_𑀦𑀺𑀩𑁆𑀩𑀸𑀧𑁂𑀣 𑀲𑀓𑀁 𑀘𑀺𑀢𑁆𑀢𑀁,_  
_𑀫𑀸 𑀳𑀜𑁆𑀜𑀺𑀢𑁆𑀣𑁄 𑀧𑀼𑀦𑀧𑁆𑀧𑀼𑀦𑀁𑁇_  


(26.)

1970. _𑀤𑁆𑀯𑀺𑀦𑁆𑀦𑀫𑁆𑀧𑀺 𑀬𑀓𑁆𑀔𑀭𑀸𑀚𑀽𑀦𑀁,_  
_𑀲𑁂𑀦𑀸 𑀲𑀸 𑀯𑀺𑀫𑁆𑀳𑀺𑀢𑀸 𑀅𑀳𑀼;_  
_𑀲𑀭𑀡𑀜𑁆𑀘 𑀉𑀧𑀸𑀕𑀘𑁆𑀙𑀼𑀁,_  
_𑀮𑁄𑀓𑀚𑁂𑀝𑁆𑀞𑀁 𑀲𑀼𑀢𑀸𑀤𑀺𑀦𑀁𑁇_  


(27.)

1971. _𑀲𑀜𑁆𑀜𑀸𑀧𑁂𑀢𑁆𑀯𑀸𑀦 𑀚𑀦𑀢𑀁,_  
_𑀧𑀤𑀫𑀼𑀤𑁆𑀥𑀭𑀺 𑀘𑀓𑁆𑀔𑀼𑀫𑀸;_  
_𑀧𑁂𑀓𑁆𑀔𑀫𑀸𑀦𑁄𑀯 𑀤𑁂𑀯𑁂𑀳𑀺,_  
_𑀧𑀓𑁆𑀓𑀸𑀫𑀺 𑀉𑀢𑁆𑀢𑀭𑀸𑀫𑀼𑀔𑁄𑁇_  


(28.)

1972. _𑀧𑀞𑀫𑀁 𑀲𑀭𑀡𑀁 𑀕𑀘𑁆𑀙𑀺𑀁,_  
_𑀤𑁆𑀯𑀺𑀧𑀤𑀺𑀦𑁆𑀤𑀲𑁆𑀲 𑀢𑀸𑀤𑀺𑀦𑁄;_  
_𑀓𑀧𑁆𑀧𑀸𑀦𑀁 𑀲𑀢𑀲𑀳𑀲𑁆𑀲𑀁,_  
_𑀤𑀼𑀕𑁆𑀕𑀢𑀺𑀁 𑀦𑀼𑀧𑀧𑀚𑁆𑀚𑀳𑀁𑁇_  


(29.)

1973. _𑀫𑀳𑀸𑀤𑀼𑀦𑁆𑀤𑀼𑀪𑀺𑀦𑀸𑀫𑀸 𑀘,_  
_𑀲𑁄𑀍𑀅𑀲𑀸𑀲𑀼𑀁 𑀭𑀣𑁂𑀲𑀪𑀸;_  
_𑀢𑀺𑀁𑀲𑀓𑀧𑁆𑀧𑀲𑀳𑀲𑁆𑀲𑀫𑁆𑀳𑀺,_  
_𑀭𑀸𑀚𑀸𑀦𑁄 𑀘𑀓𑁆𑀓𑀯𑀢𑁆𑀢𑀺𑀦𑁄𑁇_  


(30.)

1974. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1975. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀭𑀡𑀕𑀫𑀦𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1976. 𑀲𑀭𑀡𑀕𑀫𑀦𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (12.2 Sumaṅgalattheraapadāna)](/tipitaka/20Ap1/12/12.2.md) / [Go to parent page (12 Mahāparivāravagga)](/tipitaka/20Ap1/12.md) / [Go to next page (12.4 Ekāsaniyattheraapadāna)](/tipitaka/20Ap1/12/12.4.md)


