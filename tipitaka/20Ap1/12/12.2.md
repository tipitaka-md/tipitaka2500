
[Home](/) / [20Ap1 Therāpadānapāḷi](../../20Ap1.md) / [12 Mahāparivāravagga](../12.md)

# 𑁧𑁨𑁇𑁨 𑀲𑀼𑀫𑀗𑁆𑀕𑀮𑀢𑁆𑀣𑁂𑀭𑀅𑀧𑀤𑀸𑀦

### 𑀫𑀳𑀸𑀧𑀭𑀺𑀯𑀸𑀭𑀯𑀕𑁆𑀕

### 𑀲𑀼𑀫𑀗𑁆𑀕𑀮𑀢𑁆𑀣𑁂𑀭𑀅𑀧𑀤𑀸𑀦

(11.)

1953\. _“𑀅𑀢𑁆𑀣𑀤𑀲𑁆𑀲𑀻 𑀚𑀺𑀦𑀯𑀭𑁄,_  
_𑀮𑁄𑀓𑀚𑁂𑀝𑁆𑀞𑁄 𑀦𑀭𑀸𑀲𑀪𑁄;_  
_𑀯𑀺𑀳𑀸𑀭𑀸 𑀅𑀪𑀺𑀦𑀺𑀓𑁆𑀔𑀫𑁆𑀫,_  
_𑀢𑀍𑀆𑀓𑀁 𑀉𑀧𑀲𑀗𑁆𑀓𑀫𑀺𑁇_  


(12.)

1954\. _𑀦𑁆𑀳𑀢𑁆𑀯𑀸 𑀧𑀺𑀢𑁆𑀯𑀸 𑀘 𑀲𑀫𑁆𑀩𑀼𑀤𑁆𑀥𑁄,_  
_𑀉𑀢𑁆𑀢𑀭𑀺𑀢𑁆𑀯𑁂𑀓𑀘𑀻𑀯𑀭𑁄;_  
_𑀅𑀝𑁆𑀞𑀸𑀲𑀺 𑀪𑀕𑀯𑀸 𑀢𑀢𑁆𑀣,_  
_𑀯𑀺𑀮𑁄𑀓𑁂𑀦𑁆𑀢𑁄 𑀤𑀺𑀲𑁄𑀤𑀺𑀲𑀁𑁇_  


(13.)

1955\. _𑀪𑀯𑀦𑁂 𑀉𑀧𑀯𑀺𑀝𑁆𑀞𑁄𑀳𑀁,_  
_𑀅𑀤𑁆𑀤𑀲𑀁 𑀮𑁄𑀓𑀦𑀸𑀬𑀓𑀁;_  
_𑀳𑀝𑁆𑀞𑁄 𑀳𑀝𑁆𑀞𑁂𑀦 𑀘𑀺𑀢𑁆𑀢𑁂𑀦,_  
_𑀅𑀧𑁆𑀨𑁄𑀝𑁂𑀲𑀺𑀁 𑀅𑀳𑀁 𑀢𑀤𑀸𑁇_  


(14.)

1956\. _𑀲𑀢𑀭𑀁𑀲𑀺𑀁𑀯 𑀚𑁄𑀢𑀦𑁆𑀢𑀁,_  
_𑀧𑀪𑀸𑀲𑀦𑁆𑀢𑀁𑀯 𑀓𑀜𑁆𑀘𑀦𑀁;_  
_𑀦𑀘𑁆𑀘𑀕𑀻𑀢𑁂 𑀧𑀬𑀼𑀢𑁆𑀢𑁄𑀳𑀁,_  
_𑀧𑀜𑁆𑀘𑀗𑁆𑀕𑀢𑀽𑀭𑀺𑀬𑀫𑁆𑀳𑀺 𑀘𑁇_  


(15.)

1957\. _𑀬𑀁 𑀬𑀁 𑀬𑁄𑀦𑀼𑀧𑀧𑀚𑁆𑀚𑀸𑀫𑀺,_  
_𑀤𑁂𑀯𑀢𑁆𑀢𑀁 𑀅𑀣 𑀫𑀸𑀦𑀼𑀲𑀁;_  
_𑀲𑀩𑁆𑀩𑁂 𑀲𑀢𑁆𑀢𑁂 𑀅𑀪𑀺𑀪𑁄𑀫𑀺,_  
_𑀯𑀺𑀧𑀼𑀮𑁄 𑀳𑁄𑀢𑀺 𑀫𑁂 𑀬𑀲𑁄𑁇_  


(16.)

1958\. _𑀦𑀫𑁄 𑀢𑁂 𑀧𑀼𑀭𑀺𑀲𑀸𑀚𑀜𑁆𑀜,_  
_𑀦𑀫𑁄 𑀢𑁂 𑀧𑀼𑀭𑀺𑀲𑀼𑀢𑁆𑀢𑀫;_  
_𑀅𑀢𑁆𑀢𑀸𑀦𑀁 𑀢𑁄𑀲𑀬𑀺𑀢𑁆𑀯𑀸𑀦,_  
_𑀧𑀭𑁂 𑀢𑁄𑀲𑁂𑀲𑀺 𑀢𑁆𑀯𑀁 𑀫𑀼𑀦𑀺𑁇_  


(17.)

1959\. _𑀧𑀭𑀺𑀕𑁆𑀕𑀳𑁂 𑀦𑀺𑀲𑀻𑀤𑀺𑀢𑁆𑀯𑀸,_  
_𑀳𑀸𑀲𑀁 𑀓𑀢𑁆𑀯𑀸𑀦 𑀲𑀼𑀩𑁆𑀩𑀢𑁂;_  
_𑀉𑀧𑀝𑁆𑀞𑀳𑀺𑀢𑁆𑀯𑀸 𑀲𑀫𑁆𑀩𑀼𑀤𑁆𑀥𑀁,_  
_𑀢𑀼𑀲𑀺𑀢𑀁 𑀉𑀧𑀧𑀚𑁆𑀚𑀳𑀁𑁇_  


(18.)

1960\. _𑀲𑁄𑀍𑀅𑀲𑁂𑀢𑁄 𑀓𑀧𑁆𑀧𑀲𑀢𑁂,_  
_𑀤𑁆𑀯𑀺𑀦𑀯𑀏𑀓𑀘𑀺𑀦𑁆𑀢𑀺𑀢𑀸;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑀸,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(19.)

1961\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1962\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀼𑀫𑀗𑁆𑀕𑀮𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1963\. 𑀲𑀼𑀫𑀗𑁆𑀕𑀮𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (12.1 Mahāparivārakattheraapadāna)](12.1.md) / [Go to parent page (12 Mahāparivāravagga)](../12.md) / [Go to next page (12.3 Saraṇagamaniyattheraapadāna)](12.3.md)


