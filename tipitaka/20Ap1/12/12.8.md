
[Home](/) / [20Ap1 Therāpadānapāḷi](/tipitaka/20Ap1.md) / [12 Mahāparivāravagga](/tipitaka/20Ap1/12.md)

# 12.8 Maggasaññakattheraapadāna

### Mahāparivāravagga

### Maggasaññakattheraapadāna

(66.)

2020\. _“Padumuttarabuddhassa,_  
_sāvakā vanacārino;_  
_Vippanaṭṭhā brahāraññe,_  
_andhāva anusuyyare._  


(67.)

2021\. _Anussaritvā sambuddhaṃ,_  
_padumuttaranāyakaṃ;_  
_Tassa te munino puttā,_  
_vippanaṭṭhā mahāvane._  


(68.)

2022\. _Bhavanā oruhitvāna,_  
_agamiṃ bhikkhusantikaṃ;_  
_Tesaṃ maggañca ācikkhiṃ,_  
_bhojanañca adāsahaṃ._  


(69.)

2023\. _Tena kammena dvipadinda,_  
_lokajeṭṭha narāsabha;_  
_Jātiyā sattavassohaṃ,_  
_arahattamapāpuṇiṃ._  


(70.)

2024\. _Sacakkhū nāma nāmena,_  
_dvādasa cakkavattino;_  
_Sattaratanasampannā,_  
_pañcakappasate ito._  


(71.)

2025\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2026\. Itthaṃ sudaṃ āyasmā maggasaññako thero imā gāthāyo abhāsitthāti.

---

2027\. Maggasaññakattherassāpadānaṃ aṭṭhamaṃ.



[Go to previous page (12.7 Buddhasaññakattheraapadāna)](/tipitaka/20Ap1/12/12.7.md) / [Go to parent page (12 Mahāparivāravagga)](/tipitaka/20Ap1/12.md) / [Go to next page (12.9 Paccupaṭṭhānasaññakattheraapadāna)](/tipitaka/20Ap1/12/12.9.md)


