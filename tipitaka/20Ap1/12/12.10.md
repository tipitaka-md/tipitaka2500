
[Home](/) / [20Ap1 Therāpadānapāḷi](/tipitaka/20Ap1.md) / [12 Mahāparivāravagga](/tipitaka/20Ap1/12.md)

# 𑁧𑁨𑁇𑁧𑁦 𑀚𑀸𑀢𑀺𑀧𑀽𑀚𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀫𑀳𑀸𑀧𑀭𑀺𑀯𑀸𑀭𑀯𑀕𑁆𑀕

### 𑀚𑀸𑀢𑀺𑀧𑀽𑀚𑀓𑀢𑁆𑀣𑁂𑀭𑀅𑀧𑀤𑀸𑀦

(82.)

2040. _“𑀚𑀸𑀬𑀦𑁆𑀢𑀲𑁆𑀲 𑀯𑀺𑀧𑀲𑁆𑀲𑀺𑀲𑁆𑀲,_  
_𑀆𑀮𑁄𑀓𑁄 𑀯𑀺𑀧𑀼𑀮𑁄 𑀅𑀳𑀼;_  
_𑀧𑀣𑀯𑀻 𑀘 𑀧𑀓𑀫𑁆𑀧𑀺𑀢𑁆𑀣,_  
_𑀲𑀲𑀸𑀕𑀭𑀸 𑀲𑀧𑀩𑁆𑀩𑀢𑀸𑁇_  


(83.)

2041. _𑀦𑁂𑀫𑀺𑀢𑁆𑀢𑀸 𑀘 𑀯𑀺𑀬𑀸𑀓𑀁𑀲𑀼,_  
_𑀩𑀼𑀤𑁆𑀥𑁄 𑀮𑁄𑀓𑁂 𑀪𑀯𑀺𑀲𑁆𑀲𑀢𑀺;_  
_𑀅𑀕𑁆𑀕𑁄 𑀘 𑀲𑀩𑁆𑀩𑀲𑀢𑁆𑀢𑀸𑀦𑀁,_  
_𑀚𑀦𑀢𑀁 𑀉𑀤𑁆𑀥𑀭𑀺𑀲𑁆𑀲𑀢𑀺𑁇_  


(84.)

2042. _𑀦𑁂𑀫𑀺𑀢𑁆𑀢𑀸𑀦𑀁 𑀲𑀼𑀡𑀺𑀢𑁆𑀯𑀸𑀦,_  
_𑀚𑀸𑀢𑀺𑀧𑀽𑀚𑀫𑀓𑀸𑀲𑀳𑀁;_  
_𑀏𑀤𑀺𑀲𑀸 𑀧𑀽𑀚𑀦𑀸 𑀦𑀢𑁆𑀣𑀺,_  
_𑀬𑀸𑀤𑀺𑀲𑀸 𑀚𑀸𑀢𑀺𑀧𑀽𑀚𑀦𑀸𑁇_  


(85.)

2043. _𑀲𑀗𑁆𑀔𑀭𑀺𑀢𑁆𑀯𑀸𑀦 𑀓𑀼𑀲𑀮𑀁,_  
_𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑀬𑀺𑀁;_  
_𑀚𑀸𑀢𑀺𑀧𑀽𑀚𑀁 𑀓𑀭𑀺𑀢𑁆𑀯𑀸𑀦,_  
_𑀢𑀢𑁆𑀣 𑀓𑀸𑀮𑀗𑁆𑀓𑀢𑁄 𑀅𑀳𑀁𑁇_  


(86.)

2044. _𑀬𑀁 𑀬𑀁 𑀬𑁄𑀦𑀼𑀧𑀧𑀚𑁆𑀚𑀸𑀫𑀺,_  
_𑀤𑁂𑀯𑀢𑁆𑀢𑀁 𑀅𑀣 𑀫𑀸𑀦𑀼𑀲𑀁;_  
_𑀲𑀩𑁆𑀩𑁂 𑀲𑀢𑁆𑀢𑁂 𑀅𑀪𑀺𑀪𑁄𑀫𑀺,_  
_𑀚𑀸𑀢𑀺𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(87.)

2045. _𑀥𑀸𑀢𑀺𑀬𑁄 𑀫𑀁 𑀉𑀧𑀝𑁆𑀞𑀦𑁆𑀢𑀺,_  
_𑀫𑀫 𑀘𑀺𑀢𑁆𑀢𑀯𑀲𑀸𑀦𑀼𑀕𑀸;_  
_𑀦 𑀢𑀸 𑀲𑀓𑁆𑀓𑁄𑀦𑁆𑀢𑀺 𑀓𑁄𑀧𑁂𑀢𑀼𑀁,_  
_𑀚𑀸𑀢𑀺𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(88.)

2046. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀽𑀚𑀫𑀓𑀭𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀚𑀸𑀢𑀺𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(89.)

2047. _𑀲𑀼𑀧𑀸𑀭𑀺𑀘𑀭𑀺𑀬𑀸 𑀦𑀸𑀫,_  
_𑀘𑀢𑀼𑀢𑁆𑀢𑀺𑀁𑀲 𑀚𑀦𑀸𑀥𑀺𑀧𑀸;_  
_𑀇𑀢𑁄 𑀢𑀢𑀺𑀬𑀓𑀧𑁆𑀧𑀫𑁆𑀳𑀺,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑀸𑁇_  


(90.)

2048. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇 (𑁧𑁭𑁫𑁮)_  


2049. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀚𑀸𑀢𑀺𑀧𑀽𑀚𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2050. 𑀚𑀸𑀢𑀺𑀧𑀽𑀚𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀲𑀫𑀁𑁇



---

2051. 𑀫𑀳𑀸𑀧𑀭𑀺𑀯𑀸𑀭𑀯𑀕𑁆𑀕𑁄 𑀤𑁆𑀯𑀸𑀤𑀲𑀫𑁄𑁇



---

2052. 𑀢𑀲𑁆𑀲𑀼𑀤𑁆𑀤𑀸𑀦𑀁



2053. _𑀧𑀭𑀺𑀯𑀸𑀭𑀲𑀼𑀫𑀗𑁆𑀕𑀮𑀸,_  
_𑀲𑀭𑀡𑀸𑀲𑀦𑀧𑀼𑀧𑁆𑀨𑀺𑀬𑀸;_  
_𑀘𑀺𑀢𑀧𑀽𑀚𑀻 𑀩𑀼𑀤𑁆𑀥𑀲𑀜𑁆𑀜𑀻,_  
_𑀫𑀕𑁆𑀕𑀼𑀧𑀝𑁆𑀞𑀸𑀦𑀚𑀸𑀢𑀺𑀦𑀸;_  
_𑀕𑀸𑀣𑀸𑀬𑁄 𑀦𑀯𑀼𑀢𑀺 𑀯𑀼𑀢𑁆𑀢𑀸,_  
_𑀕𑀡𑀺𑀢𑀸𑀬𑁄 𑀯𑀺𑀪𑀸𑀯𑀺𑀳𑀺𑁇_  


[Go to previous page (12.9 Paccupaṭṭhānasaññakattheraapadāna)](/tipitaka/20Ap1/12/12.9.md) / [Go to parent page (12 Mahāparivāravagga)](/tipitaka/20Ap1/12.md) / [Go to next page (13 Sereyyavagga)](/tipitaka/20Ap1/13.md)


