
[Home](/) / [20Ap1 Therāpadānapāḷi](../../20Ap1.md) / [8 Nāgasamālavagga](../8.md)

# 8.2 Padasaññakattheraapadāna

* Nāgasamālavagga

* Padasaññakattheraapadāna

(5.)

1595\. _“Akkantañca padaṃ disvā,_  
_tissassādiccabandhuno;_  
_Haṭṭho haṭṭhena cittena,_  
_pade cittaṃ pasādayiṃ._  


(6.)

1596\. _Dvenavute ito kappe,_  
_yaṃ saññamalabhiṃ tadā;_  
_Duggatiṃ nābhijānāmi,_  
_padasaññāyidaṃ phalaṃ._  


(7.)

1597\. _Ito sattamake kappe,_  
_sumedho nāma khattiyo;_  
_Sattaratanasampanno,_  
_cakkavattī mahabbalo._  


(8.)

1598\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1599\. Itthaṃ sudaṃ āyasmā padasaññako thero imā gāthāyo abhāsitthāti.

---

1600\. Padasaññakattherassāpadānaṃ dutiyaṃ.



[Go to previous page (8.1 Nāgasamālattheraapadāna)](8.1.md) / [Go to parent page (8 Nāgasamālavagga)](../8.md) / [Go to next page (8.3 Buddhasaññakattheraapadāna)](8.3.md)


