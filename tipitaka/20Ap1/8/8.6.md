
[Home](/) / [20Ap1 Therāpadānapāḷi](/tipitaka/20Ap1.md) / [8 Nāgasamālavagga](/tipitaka/20Ap1/8.md)

# 𑁮𑁇𑁬 𑀢𑀺𑀡𑀲𑀦𑁆𑀣𑀭𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

### 𑀦𑀸𑀕𑀲𑀫𑀸𑀮𑀯𑀕𑁆𑀕

### 𑀢𑀺𑀡𑀲𑀦𑁆𑀣𑀭𑀤𑀸𑀬𑀓𑀢𑁆𑀣𑁂𑀭𑀅𑀧𑀤𑀸𑀦

(22.)

1620\. _“𑀳𑀺𑀫𑀯𑀦𑁆𑀢𑀲𑁆𑀲𑀸𑀯𑀺𑀤𑀽𑀭𑁂,_  
_𑀫𑀳𑀸𑀚𑀸𑀢𑀲𑁆𑀲𑀭𑁄 𑀅𑀳𑀼;_  
_𑀲𑀢𑀧𑀢𑁆𑀢𑁂𑀳𑀺 𑀲𑀜𑁆𑀙𑀦𑁆𑀦𑁄,_  
_𑀦𑀸𑀦𑀸𑀲𑀓𑀼𑀡𑀫𑀸𑀮𑀬𑁄𑁇_  


(23.)

1621\. _𑀢𑀫𑁆𑀳𑀺 𑀦𑁆𑀳𑀢𑁆𑀯𑀸 𑀘 𑀧𑀺𑀢𑁆𑀯𑀸 𑀘,_  
_𑀅𑀯𑀺𑀤𑀽𑀭𑁂 𑀯𑀲𑀸𑀫𑀳𑀁;_  
_𑀅𑀤𑁆𑀤𑀲𑀁 𑀲𑀫𑀡𑀸𑀦𑀕𑁆𑀕𑀁,_  
_𑀕𑀘𑁆𑀙𑀦𑁆𑀢𑀁 𑀅𑀦𑀺𑀮𑀜𑁆𑀚𑀲𑁂𑁇_  


(24.)

1622\. _𑀫𑀫 𑀲𑀗𑁆𑀓𑀧𑁆𑀧𑀫𑀜𑁆𑀜𑀸𑀬,_  
_𑀲𑀢𑁆𑀣𑀸 𑀮𑁄𑀓𑁂 𑀅𑀦𑀼𑀢𑁆𑀢𑀭𑁄;_  
_𑀅𑀩𑁆𑀪𑀢𑁄 𑀑𑀭𑀼𑀳𑀺𑀢𑁆𑀯𑀸𑀦,_  
_𑀪𑀽𑀫𑀺𑀬𑀁𑀞𑀸𑀲𑀺 𑀢𑀸𑀯𑀤𑁂𑁇_  


(25.)

1623\. _𑀯𑀺𑀲𑀸𑀡𑁂𑀦 𑀢𑀺𑀡𑀁 𑀕𑀬𑁆𑀳,_  
_𑀦𑀺𑀲𑀻𑀤𑀦𑀫𑀤𑀸𑀲𑀳𑀁;_  
_𑀦𑀺𑀲𑀻𑀤𑀺 𑀪𑀕𑀯𑀸 𑀢𑀢𑁆𑀣,_  
_𑀢𑀺𑀲𑁆𑀲𑁄 𑀮𑁄𑀓𑀕𑁆𑀕𑀦𑀸𑀬𑀓𑁄𑁇_  


(26.)

1624\. _𑀲𑀓𑀁 𑀘𑀺𑀢𑁆𑀢𑀁 𑀧𑀲𑀸𑀤𑁂𑀢𑁆𑀯𑀸,_  
_𑀅𑀯𑀦𑁆𑀤𑀺 𑀮𑁄𑀓𑀦𑀸𑀬𑀓𑀁;_  
_𑀧𑀝𑀺𑀓𑀼𑀝𑀺𑀓𑁄 𑀅𑀧𑀲𑀓𑁆𑀓𑀺𑀁,_  
_𑀦𑀺𑀚𑁆𑀛𑀸𑀬𑀦𑁆𑀢𑁄 𑀫𑀳𑀸𑀫𑀼𑀦𑀺𑀁𑁇_  


(27.)

1625\. _𑀢𑁂𑀦 𑀘𑀺𑀢𑁆𑀢𑀧𑁆𑀧𑀲𑀸𑀤𑁂𑀦,_  
_𑀦𑀺𑀫𑁆𑀫𑀸𑀦𑀁 𑀉𑀧𑀧𑀚𑁆𑀚𑀳𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀲𑀦𑁆𑀣𑀭𑀲𑁆𑀲 𑀇𑀤𑀁 𑀨𑀮𑀁𑁇_  


(28.)

1626\. _𑀇𑀢𑁄 𑀤𑀼𑀢𑀺𑀬𑀓𑁂 𑀓𑀧𑁆𑀧𑁂,_  
_𑀫𑀺𑀕 𑀲𑀫𑁆𑀫𑀢𑀔𑀢𑁆𑀢𑀺𑀬𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(29.)

1627\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


1628\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀺𑀡𑀲𑀦𑁆𑀣𑀭𑀤𑀸𑀬𑀓𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

1629\. 𑀢𑀺𑀡𑀲𑀦𑁆𑀣𑀭𑀤𑀸𑀬𑀓𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀙𑀝𑁆𑀞𑀁𑁇



[Go to previous page (8.5 Ekasaññakattheraapadāna)](/tipitaka/20Ap1/8/8.5.md) / [Go to parent page (8 Nāgasamālavagga)](/tipitaka/20Ap1/8.md) / [Go to next page (8.7 Sūcidāyakattheraapadāna)](/tipitaka/20Ap1/8/8.7.md)


