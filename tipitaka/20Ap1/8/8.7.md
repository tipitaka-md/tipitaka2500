
[Home](/) / [20Ap1 Therāpadānapāḷi](../../20Ap1.md) / [8 Nāgasamālavagga](../8.md)

# 8.7 Sūcidāyakattheraapadāna

* Nāgasamālavagga

* Sūcidāyakattheraapadāna

(30.)

1630\. _“Tiṃsakappasahassamhi,_  
_sambuddho lokanāyako;_  
_Sumedho nāma nāmena,_  
_bāttiṃsavaralakkhaṇo._  


(31.)

1631\. _Tassa kañcanavaṇṇassa,_  
_dvipadindassa tādino;_  
_Pañca sūcī mayā dinnā,_  
_sibbanatthāya cīvaraṃ._  


(32.)

1632\. _Teneva sūcidānena,_  
_nipuṇatthavipassakaṃ;_  
_Tikkhaṃ lahuñca phāsuñca,_  
_ñāṇaṃ me udapajjatha._  


(33.)

1633\. _Kilesā jhāpitā mayhaṃ,_  
_bhavā sabbe samūhatā;_  
_Dhāremi antimaṃ dehaṃ,_  
_sammāsambuddhasāsane._  


(34.)

1634\. _Dvipadādhipatī nāma,_  
_rājāno caturo ahuṃ;_  
_Sattaratanasampannā,_  
_cakkavattī mahabbalā._  


(35.)

1635\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1636\. Itthaṃ sudaṃ āyasmā sūcidāyako thero imā gāthāyo abhāsitthāti.

---

1637\. Sūcidāyakattherassāpadānaṃ sattamaṃ.



[Go to previous page (8.6 Tiṇasantharadāyakattheraapadāna)](8.6.md) / [Go to parent page (8 Nāgasamālavagga)](../8.md) / [Go to next page (8.8 Pāṭalipupphiyattheraapadāna)](8.8.md)


