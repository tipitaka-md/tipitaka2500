---
title: 8.4 Bhisāluvadāyakattheraapadāna
path: /tipitaka/20Ap1/8/8.4
ref: 267208
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 8 Nāgasamālavagga
    link: /tipitaka/20Ap1/8
prevL: /tipitaka/20Ap1/8/8.3
upL: /tipitaka/20Ap1/8
nextL: /tipitaka/20Ap1/8/8.5
---

# 8.4 Bhisāluvadāyakattheraapadāna

### Nāgasamālavagga

### Bhisāluvadāyakattheraapadāna

(13.)

1607. _“Kānanaṃ vanamogayha,_  
_vasāmi vipine ahaṃ;_  
_Vipassiṃ addasaṃ buddhaṃ,_  
_āhutīnaṃ paṭiggahaṃ._  


(14.)

1608. _Bhisāluvañca pādāsiṃ,_  
_udakaṃ hatthadhovanaṃ;_  
_Vanditvā sirasā pāde,_  
_pakkāmi uttarāmukho._  


(15.)

1609. _Ekanavutito kappe,_  
_bhisāluvamadaṃ tadā;_  
_Duggatiṃ nābhijānāmi,_  
_puññakammassidaṃ phalaṃ._  


(16.)

1610. _Ito tatiyake kappe,_  
_bhisasammatakhattiyo;_  
_Sattaratanasampanno,_  
_cakkavattī mahabbalo._  


(17.)

1611. _Paṭisambhidā catasso,_  
_…pe…_  
_kataṃ buddhassa sāsanaṃ”._  


1612. Itthaṃ sudaṃ āyasmā bhisāluvadāyako thero imā gāthāyo abhāsitthāti.

===

1613. Bhisāluvadāyakattherassāpadānaṃ catutthaṃ.

  
Chaṭṭhabhāṇavāraṃ.




