
[Home](/) / [20Ap1 Therāpadānapāḷi](../../20Ap1.md) / [8 Nāgasamālavagga](../8.md)

# 8.1 Nāgasamālattheraapadāna

### Nāgasamālavagga

### Nāgasamālattheraapadāna

(1.)

1589. _“Āpāṭaliṃ ahaṃ pupphaṃ,_  
_ujjhitaṃ sumahāpathe;_  
_Thūpamhi abhiropesiṃ,_  
_sikhino lokabandhuno._  


(2.)

1590. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_thūpapūjāyidaṃ phalaṃ._  


(3.)

1591. _Ito pannarase kappe,_  
_bhūmiyo nāma khattiyo;_  
_Sattaratanasampanno,_  
_cakkavattī mahabbalo._  


(4.)

1592. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


1593. Itthaṃ sudaṃ āyasmā nāgasamālo thero imā gāthāyo abhāsitthāti.

---

1594. Nāgasamālattherassāpadānaṃ paṭhamaṃ.



[Go to previous page (8 Nāgasamālavagga)](../8.md) / [Go to parent page (8 Nāgasamālavagga)](../8.md) / [Go to next page (8.2 Padasaññakattheraapadāna)](8.2.md)


