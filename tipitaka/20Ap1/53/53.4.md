
[Home](/) / [20Ap1 Therāpadānapāḷi](../../20Ap1.md) / [53 Tiṇadāyakavagga](../53.md)

# 53.4 Abbhañjanadāyakattheraapadāna

* Tiṇadāyakavagga

* Abbhañjanadāyakattheraapadāna

(24.)

6827\. _“Nagare bandhumatiyā,_  
_rājuyyāne vasāmahaṃ;_  
_Cammavāsī tadā āsiṃ,_  
_kamaṇḍaludharo ahaṃ._  


(25.)

6828\. _Addasaṃ vimalaṃ buddhaṃ,_  
_sayambhuṃ aparājitaṃ;_  
_Padhānaṃ pahitattaṃ taṃ,_  
_jhāyiṃ jhānarataṃ vasiṃ._  


(26.)

6829\. _Sabbakāmasamiddhiñca,_  
_oghatiṇṇamanāsavaṃ;_  
_Disvā pasanno sumano,_  
_abbhañjanamadāsahaṃ._  


(27.)

6830\. _Ekanavutito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_abbhañjanassidaṃ phalaṃ._  


(28.)

6831\. _Kilesā jhāpitā mayhaṃ,_  
_…pe…_  
_viharāmi anāsavo._  


(29.)

6832\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(30.)

6833\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6834\. Itthaṃ sudaṃ āyasmā abbhañjanadāyako thero imā gāthāyo abhāsitthāti.

---

6835\. Abbhañjanadāyakattherassāpadānaṃ catutthaṃ.



[Go to previous page (53.3 Saraṇagamaniyattheraapadāna)](53.3.md) / [Go to parent page (53 Tiṇadāyakavagga)](../53.md) / [Go to next page (53.5 Supaṭadāyakattheraapadāna)](53.5.md)


