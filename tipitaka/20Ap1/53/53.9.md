
[Home](/) / [20Ap1 Therāpadānapāḷi](/tipitaka/20Ap1.md) / [53 Tiṇadāyakavagga](/tipitaka/20Ap1/53.md)

# 53.9 Āmaṇḍaphaladāyakattheraapadāna

### Tiṇadāyakavagga

### Āmaṇḍaphaladāyakattheraapadāna

(74.)

6887. _“Padumuttaro nāma jino,_  
_sabbadhammāna pāragū;_  
_Vuṭṭhahitvā samādhimhā,_  
_caṅkamī lokanāyako._  


(75.)

6888. _Khāribhāraṃ gahetvāna,_  
_āharanto phalaṃ tadā;_  
_Addasaṃ virajaṃ buddhaṃ,_  
_caṅkamantaṃ mahāmuniṃ._  


(76.)

6889. _Pasannacitto sumano,_  
_sire katvāna añjaliṃ;_  
_Sambuddhaṃ abhivādetvā,_  
_āmaṇḍamadadiṃ phalaṃ._  


(77.)

6890. _Satasahassito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_āmaṇḍassa idaṃ phalaṃ._  


(78.)

6891. _Kilesā jhāpitā mayhaṃ,_  
_…pe…_  
_viharāmi anāsavo._  


(79.)

6892. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(80.)

6893. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6894. Itthaṃ sudaṃ āyasmā āmaṇḍaphaladāyako thero imā gāthāyo abhāsitthāti.

---

6895. Āmaṇḍaphaladāyakattherassāpadānaṃ navamaṃ.



[Go to previous page (53.8 Bodhisammajjakattheraapadāna)](/tipitaka/20Ap1/53/53.8.md) / [Go to parent page (53 Tiṇadāyakavagga)](/tipitaka/20Ap1/53.md) / [Go to next page (53.10 Sugandhattheraapadāna)](/tipitaka/20Ap1/53/53.10.md)


