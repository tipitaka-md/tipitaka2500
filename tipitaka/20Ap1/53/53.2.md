
[Home](/) / [20Ap1 Therāpadānapāḷi](/tipitaka/20Ap1.md) / [53 Tiṇadāyakavagga](/tipitaka/20Ap1/53.md)

# 53.2 Mañcadāyakattheraapadāna

### Tiṇadāyakavagga

### Mañcadāyakattheraapadāna

(13.)

6812. _“Vipassino bhagavato,_  
_lokajeṭṭhassa tādino;_  
_Ekamañcaṃ mayā dinnaṃ,_  
_pasannena sapāṇinā._  


(14.)

6813. _Hatthiyānaṃ assayānaṃ,_  
_dibbayānaṃ samajjhagaṃ;_  
_Tena mañcakadānena,_  
_pattomhi āsavakkhayaṃ._  


(15.)

6814. _Ekanavutito kappe,_  
_yaṃ mañcamadadiṃ tadā;_  
_Duggatiṃ nābhijānāmi,_  
_mañcadānassidaṃ phalaṃ._  


(16.)

6815. _Kilesā jhāpitā mayhaṃ,_  
_…pe…_  
_viharāmi anāsavo._  


(17.)

6816. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(18.)

6817. _Paṭisambhidā catasso,_  
_…pe…_  
_kataṃ buddhassa sāsanaṃ”._  


6818. Itthaṃ sudaṃ āyasmā mañcadāyako thero imā gāthāyo abhāsitthāti.

===

6819. Mañcadāyakattherassāpadānaṃ dutiyaṃ.



[Go to previous page](/tipitaka/20Ap1/53/53.1.md) / [Go to parent page](/tipitaka/20Ap1/53.md) / [Go to next page](/tipitaka/20Ap1/53/53.3.md)


