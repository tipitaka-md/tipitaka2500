
[Home](/) / [20Ap1 Therāpadānapāḷi](../../20Ap1.md) / [23 Ālambaṇadāyakavagga](../23.md)

# 23.1 Ālambaṇadāyakattheraapadāna

* Ālambaṇadāyakavagga

* Ālambaṇadāyakattheraapadāna

(1.)

2899\. _“Atthadassissa bhagavato,_  
_lokajeṭṭhassa tādino;_  
_Ālambaṇaṃ mayā dinnaṃ,_  
_dvipadindassa tādino._  


(2.)

2900\. _Dharaṇiṃ paṭipajjāmi,_  
_vipulaṃ sāgarapparaṃ;_  
_Pāṇesu ca issariyaṃ,_  
_vattemi vasudhāya ca._  


(3.)

2901\. _Kilesā jhāpitā mayhaṃ,_  
_bhavā sabbe samūhatā;_  
_Tisso vijjā anuppattā,_  
_kataṃ buddhassa sāsanaṃ._  


(4.)

2902\. _Ito dvesaṭṭhikappamhi,_  
_tayo āsiṃsu khattiyā;_  
_Ekāpassitanāmā te,_  
_cakkavattī mahabbalā._  


(5.)

2903\. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2904\. Itthaṃ sudaṃ āyasmā ālambaṇadāyako thero imā gāthāyo abhāsitthāti.

---

2905\. Ālambaṇadāyakattherassāpadānaṃ paṭhamaṃ.



[Go to previous page (23 Ālambaṇadāyakavagga)](../23.md) / [Go to parent page (23 Ālambaṇadāyakavagga)](../23.md) / [Go to next page (23.2 Ajinadāyakattheraapadāna)](23.2.md)


