---
title: 23.1 Ālambaṇadāyakattheraapadāna
path: /tipitaka/20Ap1/23/23.1
ref: 267355
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 23 Ālambaṇadāyakavagga
    link: /tipitaka/20Ap1/23
prevL: /tipitaka/20Ap1/23
upL: /tipitaka/20Ap1/23
nextL: /tipitaka/20Ap1/23/23.2
---

# 23.1 Ālambaṇadāyakattheraapadāna

### Ālambaṇadāyakavagga

### Ālambaṇadāyakattheraapadāna

(1.)

2899. _“Atthadassissa bhagavato,_  
_lokajeṭṭhassa tādino;_  
_Ālambaṇaṃ mayā dinnaṃ,_  
_dvipadindassa tādino._  


(2.)

2900. _Dharaṇiṃ paṭipajjāmi,_  
_vipulaṃ sāgarapparaṃ;_  
_Pāṇesu ca issariyaṃ,_  
_vattemi vasudhāya ca._  


(3.)

2901. _Kilesā jhāpitā mayhaṃ,_  
_bhavā sabbe samūhatā;_  
_Tisso vijjā anuppattā,_  
_kataṃ buddhassa sāsanaṃ._  


(4.)

2902. _Ito dvesaṭṭhikappamhi,_  
_tayo āsiṃsu khattiyā;_  
_Ekāpassitanāmā te,_  
_cakkavattī mahabbalā._  


(5.)

2903. _Paṭisambhidā catasso,_  
_vimokkhāpi ca aṭṭhime;_  
_Chaḷabhiññā sacchikatā,_  
_kataṃ buddhassa sāsanaṃ”._  


2904. Itthaṃ sudaṃ āyasmā ālambaṇadāyako thero imā gāthāyo abhāsitthāti.

===

2905. Ālambaṇadāyakattherassāpadānaṃ paṭhamaṃ.




