
[Home](/) / [20Ap1 Therāpadānapāḷi](../../20Ap1.md) / [23 Ālambaṇadāyakavagga](../23.md)

# 23.2 Ajinadāyakattheraapadāna

* Ālambaṇadāyakavagga

* Ajinadāyakattheraapadāna

(6.)

2906\. _“Ekattiṃse ito kappe,_  
_gaṇasatthārako ahaṃ;_  
_Addasaṃ virajaṃ buddhaṃ,_  
_āhutīnaṃ paṭiggahaṃ._  


(7.)

2907\. _Cammakhaṇḍaṃ mayā dinnaṃ,_  
_sikhino lokabandhuno;_  
_Tena kammena dvipadinda,_  
_lokajeṭṭha narāsabha._  


(8.)

2908\. _Sampattiṃ anubhotvāna,_  
_kilese jhāpayiṃ ahaṃ;_  
_Dhāremi antimaṃ dehaṃ,_  
_sammāsambuddhasāsane._  


(9.)

2909\. _Ekattiṃse ito kappe,_  
_ajinaṃ yaṃ adāsahaṃ;_  
_Duggatiṃ nābhijānāmi,_  
_ajinassa idaṃ phalaṃ._  


(10.)

2910\. _Ito pañcamake kappe,_  
_rājā āsiṃ sudāyako;_  
_Sattaratanasampanno,_  
_cakkavattī mahabbalo._  


(11.)

2911\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2912\. Itthaṃ sudaṃ āyasmā ajinadāyako thero imā gāthāyo abhāsitthāti.

---

2913\. Ajinadāyakattherassāpadānaṃ dutiyaṃ.



[Go to previous page (23.1 Ālambaṇadāyakattheraapadāna)](23.1.md) / [Go to parent page (23 Ālambaṇadāyakavagga)](../23.md) / [Go to next page (23.3 Dverataniyattheraapadāna)](23.3.md)


