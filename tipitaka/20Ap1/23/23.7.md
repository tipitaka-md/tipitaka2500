
[Home](/) / [20Ap1 Therāpadānapāḷi](/tipitaka/20Ap1.md) / [23 Ālambaṇadāyakavagga](/tipitaka/20Ap1/23.md)

# 23.7 Sovaṇṇavaṭaṃsakiyattheraapadāna

### Ālambaṇadāyakavagga

### Sovaṇṇavaṭaṃsakiyattheraapadāna

(34.)

2944. _“Uyyānabhūmiṃ niyyanto,_  
_addasaṃ lokanāyakaṃ;_  
_Vaṭaṃsakaṃ gahetvāna,_  
_sovaṇṇaṃ sādhunimmitaṃ._  


(35.)

2945. _Sīghaṃ tato samāruyha,_  
_hatthikkhandhagato ahaṃ;_  
_Buddhassa abhiropesiṃ,_  
_sikhino lokabandhuno._  


(36.)

2946. _Ekattiṃse ito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_pupphapūjāyidaṃ phalaṃ._  


(37.)

2947. _Sattavīse ito kappe,_  
_eko āsiṃ janādhipo;_  
_Mahāpatāpanāmena,_  
_cakkavattī mahabbalo._  


(38.)

2948. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2949. Itthaṃ sudaṃ āyasmā sovaṇṇavaṭaṃsakiyo thero imā gāthāyo abhāsitthāti.

---

2950. Sovaṇṇavaṭaṃsakiyattherassāpadānaṃ sattamaṃ.



[Go to previous page (23.6 Aṅkolapupphiyattheraapadāna)](/tipitaka/20Ap1/23/23.6.md) / [Go to parent page (23 Ālambaṇadāyakavagga)](/tipitaka/20Ap1/23.md) / [Go to next page (23.8 Miñjavaṭaṃsakiyattheraapadāna)](/tipitaka/20Ap1/23/23.8.md)


