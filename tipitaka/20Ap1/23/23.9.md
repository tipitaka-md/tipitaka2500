---
title: 23.9 Sukatāveḷiyattheraapadāna
path: /tipitaka/20Ap1/23/23.9
ref: 267363
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 23 Ālambaṇadāyakavagga
    link: /tipitaka/20Ap1/23
prevL: /tipitaka/20Ap1/23/23.8
upL: /tipitaka/20Ap1/23
nextL: /tipitaka/20Ap1/23/23.10
---

# 23.9 Sukatāveḷiyattheraapadāna

### Ālambaṇadāyakavagga

### Sukatāveḷiyattheraapadāna

(43.)

2957. _“Asito nāma nāmena,_  
_mālākāro ahaṃ tadā;_  
_Āveḷaṃ paggahetvāna,_  
_rañño dātuṃ vajāmahaṃ._  


(44.)

2958. _Asampattomhi rājānaṃ,_  
_addasaṃ sikhināyakaṃ;_  
_Haṭṭho haṭṭhena cittena,_  
_buddhassa abhiropayiṃ._  


(45.)

2959. _Ekattiṃse ito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(46.)

2960. _Pañcavīse ito kappe,_  
_rājāhosiṃ mahabbalo;_  
_Vebhāro nāma nāmena,_  
_cakkavattī mahabbalo._  


(47.)

2961. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2962. Itthaṃ sudaṃ āyasmā sukatāveḷiyo thero imā gāthāyo abhāsitthāti.

===

2963. Sukatāveḷiyattherassāpadānaṃ navamaṃ.




