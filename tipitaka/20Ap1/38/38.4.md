
[Home](/) / [20Ap1 Therāpadānapāḷi](../../20Ap1.md) / [38 Bodhivandanavagga](../38.md)

# 38.4 Paṭṭipupphiyattheraapadāna

* Bodhivandanavagga

* Paṭṭipupphiyattheraapadāna

(22.)

4123\. _“Yadā nibbāyi sambuddho,_  
_mahesī padumuttaro;_  
_Samāgamma janā sabbe,_  
_sarīraṃ nīharanti te._  


(23.)

4124\. _Nīharante sarīramhi,_  
_vajjamānāsu bherisu;_  
_Pasannacitto sumano,_  
_paṭṭipupphaṃ apūjayiṃ._  


(24.)

4125\. _Satasahassito kappe,_  
_yaṃ pupphamabhipūjayiṃ;_  
_Duggatiṃ nābhijānāmi,_  
_sarīrapūjite phalaṃ._  


(25.)

4126\. _Kilesā jhāpitā mayhaṃ,_  
_bhavā sabbe samūhatā;_  
_Nāgova bandhanaṃ chetvā,_  
_viharāmi anāsavo._  


(26.)

4127\. _Svāgataṃ vata me āsi,_  
_Mama buddhassa santike;_  
_Tisso vijjā anuppattā,_  
_Kataṃ buddhassa sāsanaṃ._  


(27.)

4128\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4129\. Itthaṃ sudaṃ āyasmā paṭṭipupphiyo thero imā gāthāyo abhāsitthāti.

---

4130\. Paṭṭipupphiyattherassāpadānaṃ catutthaṃ.



[Go to previous page (38.3 Tīṇuppalamāliyattheraapadāna)](38.3.md) / [Go to parent page (38 Bodhivandanavagga)](../38.md) / [Go to next page (38.5 Sattapaṇṇiyattheraapadāna)](38.5.md)


