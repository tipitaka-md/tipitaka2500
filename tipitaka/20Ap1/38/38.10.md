
[Home](/) / [20Ap1 Therāpadānapāḷi](../../20Ap1.md) / [38 Bodhivandanavagga](../38.md)

# 38.10 Kāsumāriphaladāyakattheraapadāna

* Bodhivandanavagga

* Kāsumāriphaladāyakattheraapadāna

(53.)

4166\. _“Kaṇikāraṃva jotantaṃ,_  
_nisinnaṃ pabbatantare;_  
_Addasaṃ virajaṃ buddhaṃ,_  
_lokajeṭṭhaṃ narāsabhaṃ._  


(54.)

4167\. _Pasannacitto sumano,_  
_sire katvāna añjaliṃ;_  
_Kāsumāriphalaṃ gayha,_  
_buddhaseṭṭhassadāsahaṃ._  


(55.)

4168\. _Ekattiṃse ito kappe,_  
_yaṃ phalamadadiṃ ahaṃ;_  
_Duggatiṃ nābhijānāmi,_  
_phaladānassidaṃ phalaṃ._  


(56.)

4169\. _Kilesā jhāpitā mayhaṃ,_  
_…pe…_  
_viharāmi anāsavo._  


(57.)

4170\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(58.)

4171\. _Paṭisambhidā catasso,_  
_…pe…_  
_kataṃ buddhassa sāsanaṃ”. (3271)_  


4172\. Itthaṃ sudaṃ āyasmā kāsumāriphaladāyako thero imā gāthāyo abhāsitthāti.

---

4173\. Kāsumāriphaladāyakattherassāpadānaṃ dasamaṃ.



---

4174\. Bodhivandanavaggo aṭṭhatiṃsatimo.



---

4175\. Tassuddānaṃ



4176\. _Bodhi pāṭali uppalī,_  
_paṭṭi ca sattapaṇṇiyo;_  
_Gandhamuṭṭhi ca citako,_  
_tālaṃ sumanadāmako;_  
_Kāsumāriphalī ceva,_  
_gāthā ekūnasaṭṭhikā._  


[Go to previous page (38.9 Sumanadāmiyattheraapadāna)](38.9.md) / [Go to parent page (38 Bodhivandanavagga)](../38.md) / [Go to next page (39 Avaṭaphalavagga)](../39.md)


