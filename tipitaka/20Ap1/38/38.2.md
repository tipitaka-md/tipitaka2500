
[Home](/) / [20Ap1 Therāpadānapāḷi](../../20Ap1.md) / [38 Bodhivandanavagga](../38.md)

# 𑁩𑁮𑁇𑁨 𑀧𑀸𑀝𑀮𑀺𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀩𑁄𑀥𑀺𑀯𑀦𑁆𑀤𑀦𑀯𑀕𑁆𑀕

### 𑀧𑀸𑀝𑀮𑀺𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(6.)

4103\. _“𑀯𑀺𑀧𑀲𑁆𑀲𑀻 𑀦𑀸𑀫 𑀪𑀕𑀯𑀸,_  
_𑀲𑀬𑀫𑁆𑀪𑀽 𑀅𑀕𑁆𑀕𑀧𑀼𑀕𑁆𑀕𑀮𑁄;_  
_𑀧𑀼𑀭𑀓𑁆𑀔𑀢𑁄 𑀲𑀲𑀺𑀲𑁆𑀲𑁂𑀳𑀺,_  
_𑀧𑀸𑀯𑀺𑀲𑀺 𑀩𑀦𑁆𑀥𑀼𑀫𑀁 𑀚𑀺𑀦𑁄𑁇_  


(7.)

4104\. _𑀢𑀻𑀡𑀺 𑀧𑀸𑀝𑀮𑀺𑀧𑀼𑀧𑁆𑀨𑀸𑀦𑀺,_  
_𑀉𑀘𑁆𑀙𑀗𑁆𑀕𑁂 𑀞𑀧𑀺𑀢𑀸𑀦𑀺 𑀫𑁂;_  
_𑀲𑀻𑀲𑀁 𑀦𑁆𑀳𑀸𑀬𑀺𑀢𑀼𑀓𑀸𑀫𑁄𑀯,_  
_𑀦𑀤𑀻𑀢𑀺𑀢𑁆𑀣𑀁 𑀅𑀕𑀘𑁆𑀙𑀳𑀁𑁇_  


(8.)

4105\. _𑀦𑀺𑀓𑁆𑀔𑀫𑁆𑀫 𑀩𑀦𑁆𑀥𑀼𑀫𑀢𑀺𑀬𑀸,_  
_𑀅𑀤𑁆𑀤𑀲𑀁 𑀮𑁄𑀓𑀦𑀸𑀬𑀓𑀁;_  
_𑀇𑀦𑁆𑀤𑀻𑀯𑀭𑀁𑀯 𑀚𑀮𑀺𑀢𑀁,_  
_𑀆𑀤𑀺𑀢𑁆𑀢𑀁𑀯 𑀳𑀼𑀢𑀸𑀲𑀦𑀁𑁇_  


(9.)

4106\. _𑀩𑁆𑀬𑀕𑁆𑀖𑀽𑀲𑀪𑀁𑀯 𑀧𑀯𑀭𑀁,_  
_𑀅𑀪𑀺𑀚𑀸𑀢𑀁𑀯 𑀓𑁂𑀲𑀭𑀺𑀁;_  
_𑀕𑀘𑁆𑀙𑀦𑁆𑀢𑀁 𑀲𑀫𑀡𑀸𑀦𑀕𑁆𑀕𑀁,_  
_𑀪𑀺𑀓𑁆𑀔𑀼𑀲𑀁𑀖𑀧𑀼𑀭𑀓𑁆𑀔𑀢𑀁𑁇_  


(10.)

4107\. _𑀢𑀲𑁆𑀫𑀺𑀁 𑀧𑀲𑀦𑁆𑀦𑁄 𑀲𑀼𑀕𑀢𑁂,_  
_𑀓𑀺𑀮𑁂𑀲𑀫𑀮𑀥𑁄𑀯𑀦𑁂;_  
_𑀕𑀳𑁂𑀢𑁆𑀯𑀸 𑀢𑀻𑀡𑀺 𑀧𑀼𑀧𑁆𑀨𑀸𑀦𑀺,_  
_𑀩𑀼𑀤𑁆𑀥𑀲𑁂𑀝𑁆𑀞𑀁 𑀅𑀧𑀽𑀚𑀬𑀺𑀁𑁇_  


(11.)

4108\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀧𑀽𑀚𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(12.)

4109\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


4110\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀧𑀸𑀝𑀮𑀺𑀧𑀼𑀧𑁆𑀨𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

4111\. 𑀧𑀸𑀝𑀮𑀺𑀧𑀼𑀧𑁆𑀨𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (38.1 Bodhivandakattheraapadāna)](38.1.md) / [Go to parent page (38 Bodhivandanavagga)](../38.md) / [Go to next page (38.3 Tīṇuppalamāliyattheraapadāna)](38.3.md)


