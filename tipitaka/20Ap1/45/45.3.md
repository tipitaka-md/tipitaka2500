
[Home](/) / [20Ap1 Therāpadānapāḷi](../../20Ap1.md) / [45 Vibhītakavagga](../45.md)

# 𑁪𑁫𑁇𑁩 𑀩𑀺𑀮𑁆𑀮𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀯𑀺𑀪𑀻𑀢𑀓𑀯𑀕𑁆𑀕

### 𑀩𑀺𑀮𑁆𑀮𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(15.)

5793\. _“𑀘𑀦𑁆𑀤𑀪𑀸𑀕𑀸𑀦𑀤𑀻𑀢𑀻𑀭𑁂,_  
_𑀅𑀲𑁆𑀲𑀫𑁄 𑀲𑀼𑀓𑀢𑁄 𑀫𑀫;_  
_𑀩𑀺𑀮𑁆𑀮𑀭𑀼𑀓𑁆𑀔𑁂𑀳𑀺 𑀆𑀓𑀺𑀡𑁆𑀡𑁄,_  
_𑀦𑀸𑀦𑀸𑀤𑀼𑀫𑀦𑀺𑀲𑁂𑀯𑀺𑀢𑁄𑁇_  


(16.)

5794\. _𑀲𑀼𑀕𑀦𑁆𑀥𑀁 𑀩𑁂𑀮𑀼𑀯𑀁 𑀤𑀺𑀲𑁆𑀯𑀸,_  
_𑀩𑀼𑀤𑁆𑀥𑀲𑁂𑀝𑁆𑀞𑀫𑀦𑀼𑀲𑁆𑀲𑀭𑀺𑀁;_  
_𑀔𑀸𑀭𑀺𑀪𑀸𑀭𑀁 𑀧𑀽𑀭𑀬𑀺𑀢𑁆𑀯𑀸,_  
_𑀢𑀼𑀝𑁆𑀞𑁄 𑀲𑀁𑀯𑀺𑀕𑁆𑀕𑀫𑀸𑀦𑀲𑁄𑁇_  


(17.)

5795\. _𑀓𑀓𑀼𑀲𑀦𑁆𑀥𑀁 𑀉𑀧𑀸𑀕𑀫𑁆𑀫,_  
_𑀩𑀺𑀮𑁆𑀮𑀧𑀓𑁆𑀓𑀫𑀤𑀸𑀲𑀳𑀁;_  
_𑀧𑀼𑀜𑁆𑀜𑀓𑁆𑀔𑁂𑀢𑁆𑀢𑀲𑁆𑀲 𑀯𑀻𑀭𑀲𑁆𑀲,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸𑁇_  


(18.)

5796\. _𑀇𑀫𑀲𑁆𑀫𑀺𑀁𑀬𑁂𑀯 𑀓𑀧𑁆𑀧𑀲𑁆𑀫𑀺𑀁,_  
_𑀬𑀁 𑀨𑀮𑀫𑀤𑀤𑀺𑀁 𑀢𑀤𑀸;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀨𑀮𑀤𑀸𑀦𑀲𑁆𑀲𑀺𑀤𑀁 𑀨𑀮𑀁𑁇_  


(19.)

5797\. _𑀓𑀺𑀮𑁂𑀲𑀸 𑀛𑀸𑀧𑀺𑀢𑀸 𑀫𑀬𑁆𑀳𑀁,_  
_…𑀧𑁂…_  
_𑀯𑀺𑀳𑀭𑀸𑀫𑀺 𑀅𑀦𑀸𑀲𑀯𑁄𑁇_  


(20.)

5798\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


(21.)

5799\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


5800\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀩𑀺𑀮𑁆𑀮𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

5801\. 𑀩𑀺𑀮𑁆𑀮𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀢𑀢𑀺𑀬𑀁𑁇



[Go to previous page (45.2 Koladāyakattheraapadāna)](45.2.md) / [Go to parent page (45 Vibhītakavagga)](../45.md) / [Go to next page (45.4 Bhallātadāyakattheraapadāna)](45.4.md)


