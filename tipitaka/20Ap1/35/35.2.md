
[Home](/) / [20Ap1 Therāpadānapāḷi](../../20Ap1.md) / [35 Ekapadumiyavagga](../35.md)

# 𑁩𑁫𑁇𑁨 𑀢𑀻𑀡𑀼𑀧𑁆𑀧𑀮𑀫𑀸𑀮𑀺𑀬𑀢𑁆𑀣𑁂𑀭𑀅𑀧𑀤𑀸𑀦

* 𑀏𑀓𑀧𑀤𑀼𑀫𑀺𑀬𑀯𑀕𑁆𑀕

* 𑀢𑀻𑀡𑀼𑀧𑁆𑀧𑀮𑀫𑀸𑀮𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(11.)

3893\. _“𑀘𑀦𑁆𑀤𑀪𑀸𑀕𑀸𑀦𑀤𑀻𑀢𑀻𑀭𑁂,_  
_𑀅𑀳𑁄𑀲𑀺𑀁 𑀯𑀸𑀦𑀭𑁄 𑀢𑀤𑀸;_  
_𑀅𑀤𑁆𑀤𑀲𑀁 𑀯𑀺𑀭𑀚𑀁 𑀩𑀼𑀤𑁆𑀥𑀁,_  
_𑀦𑀺𑀲𑀺𑀦𑁆𑀦𑀁 𑀧𑀩𑁆𑀩𑀢𑀦𑁆𑀢𑀭𑁂𑁇_  


(12.)

3894\. _𑀑𑀪𑀸𑀲𑁂𑀦𑁆𑀢𑀁 𑀤𑀺𑀲𑀸 𑀲𑀩𑁆𑀩𑀸,_  
_𑀲𑀸𑀮𑀭𑀸𑀚𑀁𑀯 𑀨𑀼𑀮𑁆𑀮𑀺𑀢𑀁;_  
_𑀮𑀓𑁆𑀔𑀡𑀩𑁆𑀬𑀜𑁆𑀚𑀦𑀽𑀧𑁂𑀢𑀁,_  
_𑀤𑀺𑀲𑁆𑀯𑀸 𑀅𑀢𑁆𑀢𑀫𑀦𑁄 𑀅𑀳𑀼𑀁𑁇_  


(13.)

3895\. _𑀉𑀤𑀕𑁆𑀕𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀧𑀻𑀢𑀺𑀬𑀸 𑀳𑀝𑁆𑀞𑀫𑀸𑀦𑀲𑁄;_  
_𑀢𑀻𑀡𑀺 𑀉𑀧𑁆𑀧𑀮𑀧𑀼𑀧𑁆𑀨𑀸𑀦𑀺,_  
_𑀫𑀢𑁆𑀣𑀓𑁂 𑀅𑀪𑀺𑀭𑁄𑀧𑀬𑀺𑀁𑁇_  


(14.)

3896\. _𑀧𑀼𑀧𑁆𑀨𑀸𑀦𑀺 𑀅𑀪𑀺𑀭𑁄𑀧𑁂𑀢𑁆𑀯𑀸,_  
_𑀯𑀺𑀧𑀲𑁆𑀲𑀺𑀲𑁆𑀲 𑀫𑀳𑁂𑀲𑀺𑀦𑁄;_  
_𑀲𑀕𑀸𑀭𑀯𑁄 𑀪𑀯𑀺𑀢𑁆𑀯𑀸𑀦,_  
_𑀧𑀓𑁆𑀓𑀸𑀫𑀺𑀁 𑀉𑀢𑁆𑀢𑀭𑀸𑀫𑀼𑀔𑁄𑁇_  


(15.)

3897\. _𑀕𑀘𑁆𑀙𑀦𑁆𑀢𑁄 𑀧𑀝𑀺𑀓𑀼𑀝𑀺𑀓𑁄,_  
_𑀯𑀺𑀧𑁆𑀧𑀲𑀦𑁆𑀦𑁂𑀦 𑀘𑁂𑀢𑀲𑀸;_  
_𑀲𑁂𑀮𑀦𑁆𑀢𑀭𑁂 𑀧𑀢𑀺𑀢𑁆𑀯𑀸𑀦,_  
_𑀧𑀸𑀧𑀼𑀡𑀺𑀁 𑀚𑀻𑀯𑀺𑀢𑀓𑁆𑀔𑀬𑀁𑁇_  


(16.)

3898\. _𑀢𑁂𑀦 𑀓𑀫𑁆𑀫𑁂𑀦 𑀲𑀼𑀓𑀢𑁂𑀦,_  
_𑀘𑁂𑀢𑀦𑀸𑀧𑀡𑀺𑀥𑀻𑀳𑀺 𑀘;_  
_𑀚𑀳𑀺𑀢𑁆𑀯𑀸 𑀫𑀸𑀦𑀼𑀲𑀁 𑀤𑁂𑀳𑀁,_  
_𑀢𑀸𑀯𑀢𑀺𑀁𑀲𑀫𑀕𑀘𑁆𑀙𑀳𑀁𑁇_  


(17.)

3899\. _𑀲𑀢𑀸𑀦𑀁 𑀢𑀻𑀡𑀺𑀓𑁆𑀔𑀢𑁆𑀢𑀼𑀜𑁆𑀘,_  
_𑀤𑁂𑀯𑀭𑀚𑁆𑀚𑀁 𑀅𑀓𑀸𑀭𑀬𑀺𑀁;_  
_𑀲𑀢𑀸𑀦𑀁 𑀧𑀜𑁆𑀘𑀓𑁆𑀔𑀢𑁆𑀢𑀼𑀜𑁆𑀘,_  
_𑀘𑀓𑁆𑀓𑀯𑀢𑁆𑀢𑀻 𑀅𑀳𑁄𑀲𑀳𑀁𑁇_  


(18.)

3900\. _𑀏𑀓𑀦𑀯𑀼𑀢𑀺𑀢𑁄 𑀓𑀧𑁆𑀧𑁂,_  
_𑀬𑀁 𑀧𑀼𑀧𑁆𑀨𑀫𑀪𑀺𑀧𑀽𑀚𑀬𑀺𑀁;_  
_𑀤𑀼𑀕𑁆𑀕𑀢𑀺𑀁 𑀦𑀸𑀪𑀺𑀚𑀸𑀦𑀸𑀫𑀺,_  
_𑀩𑀼𑀤𑁆𑀥𑀧𑀽𑀚𑀸𑀬𑀺𑀤𑀁 𑀨𑀮𑀁𑁇_  


(19.)

3901\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_…𑀧𑁂…_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


3902\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀢𑀻𑀡𑀼𑀧𑁆𑀧𑀮𑀫𑀸𑀮𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

3903\. 𑀢𑀻𑀡𑀼𑀧𑁆𑀧𑀮𑀫𑀸𑀮𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀤𑀼𑀢𑀺𑀬𑀁𑁇



[Go to previous page (35.1 Ekapadumiyattheraapadāna)](35.1.md) / [Go to parent page (35 Ekapadumiyavagga)](../35.md) / [Go to next page (35.3 Dhajadāyakattheraapadāna)](35.3.md)


