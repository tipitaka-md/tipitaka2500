---
title: 35.4 Tikiṅkaṇipūjakattheraapadāna
path: /tipitaka/20Ap1/35/35.4
ref: 267478
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 35 Ekapadumiyavagga
    link: /tipitaka/20Ap1/35
prevL: /tipitaka/20Ap1/35/35.3
upL: /tipitaka/20Ap1/35
nextL: /tipitaka/20Ap1/35/35.5
---

# 35.4 Tikiṅkaṇipūjakattheraapadāna

### Ekapadumiyavagga

### Tikiṅkaṇipūjakattheraapadāna

(27.)

3913. _“Himavantassāvidūre,_  
_bhūtagaṇo nāma pabbato;_  
_Tatthaddasaṃ paṃsukūlaṃ,_  
_dumaggamhi vilaggitaṃ._  


(28.)

3914. _Tīṇi kiṅkaṇipupphāni,_  
_ocinitvānahaṃ tadā;_  
_Haṭṭho haṭṭhena cittena,_  
_paṃsukūlaṃ apūjayiṃ._  


(29.)

3915. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_tiṇṇaṃ pupphānidaṃ phalaṃ._  


(30.)

3916. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3917. Itthaṃ sudaṃ āyasmā tikiṅkaṇipūjako thero imā gāthāyo abhāsitthāti.

===

3918. Tikiṅkaṇipūjakattherassāpadānaṃ catutthaṃ.




