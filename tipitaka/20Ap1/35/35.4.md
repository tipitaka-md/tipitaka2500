
[Home](/) / [20Ap1 Therāpadānapāḷi](../../20Ap1.md) / [35 Ekapadumiyavagga](../35.md)

# 35.4 Tikiṅkaṇipūjakattheraapadāna

* Ekapadumiyavagga

* Tikiṅkaṇipūjakattheraapadāna

(27.)

3913\. _“Himavantassāvidūre,_  
_bhūtagaṇo nāma pabbato;_  
_Tatthaddasaṃ paṃsukūlaṃ,_  
_dumaggamhi vilaggitaṃ._  


(28.)

3914\. _Tīṇi kiṅkaṇipupphāni,_  
_ocinitvānahaṃ tadā;_  
_Haṭṭho haṭṭhena cittena,_  
_paṃsukūlaṃ apūjayiṃ._  


(29.)

3915\. _Ekattiṃse ito kappe,_  
_yaṃ kammamakariṃ tadā;_  
_Duggatiṃ nābhijānāmi,_  
_tiṇṇaṃ pupphānidaṃ phalaṃ._  


(30.)

3916\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


3917\. Itthaṃ sudaṃ āyasmā tikiṅkaṇipūjako thero imā gāthāyo abhāsitthāti.

---

3918\. Tikiṅkaṇipūjakattherassāpadānaṃ catutthaṃ.



[Go to previous page (35.3 Dhajadāyakattheraapadāna)](35.3.md) / [Go to parent page (35 Ekapadumiyavagga)](../35.md) / [Go to next page (35.5 Naḷāgārikattheraapadāna)](35.5.md)


