
[Home](/) / [20Ap1 Therāpadānapāḷi](../../20Ap1.md) / [56 Yasavagga](../56.md)

# 56.4 Kimilattheraapadāna

* Yasavagga

* Kimilattheraapadāna

(42.)

7718\. _“Nibbute kakusandhamhi,_  
_brāhmaṇamhi vusīmati;_  
_Gahetvā salalaṃ mālaṃ,_  
_maṇḍapaṃ kārayiṃ ahaṃ._  


(43.)

7719\. _Tāvatiṃsaṃ gato santo,_  
_labhimha byamhamuttamaṃ;_  
_Aññe devetirocāmi,_  
_puññakammassidaṃ phalaṃ._  


(44.)

7720\. _Divā vā yadi vā rattiṃ,_  
_caṅkamanto ṭhito cahaṃ;_  
_Channo salalapupphehi,_  
_puññakammassidaṃ phalaṃ._  


(45.)

7721\. _Imasmiṃyeva kappamhi,_  
_yaṃ buddhamabhipūjayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(46.)

7722\. _Kilesā jhāpitā mayhaṃ,_  
_…pe…_  
_viharāmi anāsavo._  


(47.)

7723\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(48.)

7724\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


7725\. Itthaṃ sudaṃ āyasmā kimilo thero imā gāthāyo abhāsitthāti.

---

7726\. Kimilattherassāpadānaṃ catutthaṃ.



[Go to previous page (56.3 Gayākassapattheraapadāna)](56.3.md) / [Go to parent page (56 Yasavagga)](../56.md) / [Go to next page (56.5 Vajjīputtattheraapadāna)](56.5.md)


