
[Home](/) / [20Ap1 Therāpadānapāḷi](../../20Ap1.md) / [56 Yasavagga](../56.md)

# 56.3 Gayākassapattheraapadāna

* Yasavagga

* Gayākassapattheraapadāna

(35.)

7709\. _“Ajinacammavatthohaṃ,_  
_khāribhāradharo tadā;_  
_Khārikaṃ hārayitvāna,_  
_kolaṃ ahāsi assamaṃ._  


(36.)

7710\. _Bhagavā tamhi samaye,_  
_eko adutiyo jino;_  
_Mamassamaṃ upāgacchi,_  
_jotento sabbakālikaṃ._  


(37.)

7711\. _Sakaṃ cittaṃ pasādetvā,_  
_abhivādetvāna subbataṃ;_  
_Ubho hatthehi paggayha,_  
_kolaṃ buddhassadāsahaṃ._  


(38.)

7712\. _Ekatiṃse ito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_koladānassidaṃ phalaṃ._  


(39.)

7713\. _Kilesā jhāpitā mayhaṃ,_  
_…pe…_  
_viharāmi anāsavo._  


(40.)

7714\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(41.)

7715\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


7716\. Itthaṃ sudaṃ āyasmā gayākassapo thero imā gāthāyo abhāsitthāti.

---

7717\. Gayākassapattherassāpadānaṃ tatiyaṃ.



[Go to previous page (56.2 Nadīkassapattheraapadāna)](56.2.md) / [Go to parent page (56 Yasavagga)](../56.md) / [Go to next page (56.4 Kimilattheraapadāna)](56.4.md)


