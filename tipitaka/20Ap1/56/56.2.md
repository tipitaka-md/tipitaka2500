
[Home](/) / [20Ap1 Therāpadānapāḷi](/tipitaka/20Ap1.md) / [56 Yasavagga](/tipitaka/20Ap1/56.md)

# 56.2 Nadīkassapattheraapadāna

### Yasavagga

### Nadīkassapattheraapadāna

(29.)

7701\. _“Padumuttarassa bhagavato,_  
_Lokajeṭṭhassa tādino;_  
_Piṇḍacāraṃ carantassa,_  
_Vārato uttamaṃ yasaṃ;_  
_Aggaphalaṃ gahetvāna,_  
_Adāsiṃ satthuno ahaṃ._  


(30.)

7702\. _Tena kammena devindo,_  
_lokajeṭṭho narāsabho;_  
_Sampattomhi acalaṃ ṭhānaṃ,_  
_hitvā jayaparājayaṃ._  


(31.)

7703\. _Satasahassito kappe,_  
_yaṃ phalaṃ adadiṃ tadā;_  
_Duggatiṃ nābhijānāmi,_  
_aggadānassidaṃ phalaṃ._  


(32.)

7704\. _Kilesā jhāpitā mayhaṃ,_  
_…pe…_  
_viharāmi anāsavo._  


(33.)

7705\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(34.)

7706\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


7707\. Itthaṃ sudaṃ āyasmā nadīkassapo thero imā gāthāyo abhāsitthāti.

---

7708\. Nadīkassapattherassāpadānaṃ dutiyaṃ.



[Go to previous page (56.1 Yasattheraapadāna)](/tipitaka/20Ap1/56/56.1.md) / [Go to parent page (56 Yasavagga)](/tipitaka/20Ap1/56.md) / [Go to next page (56.3 Gayākassapattheraapadāna)](/tipitaka/20Ap1/56/56.3.md)


