
[Home](/) / [20Ap1 Therāpadānapāḷi](../../20Ap1.md) / [39 Avaṭaphalavagga](../39.md)

# 39.7 Kadaliphaladāyakattheraapadāna

* Avaṭaphalavagga

* Kadaliphaladāyakattheraapadāna

(37.)

4225\. _“Kaṇikāraṃva jalitaṃ,_  
_puṇṇamāyeva candimaṃ;_  
_Jalantaṃ dīparukkhaṃva,_  
_addasaṃ lokanāyakaṃ._  


(38.)

4226\. _Kadaliphalaṃ paggayha,_  
_adāsiṃ satthuno ahaṃ;_  
_Pasannacitto sumano,_  
_vanditvāna apakkamiṃ._  


(39.)

4227\. _Ekattiṃse ito kappe,_  
_yaṃ phalamadadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(40.)

4228\. _Kilesā jhāpitā mayhaṃ,_  
_…pe…_  
_viharāmi anāsavo._  


(41.)

4229\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(42.)

4230\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4231\. Itthaṃ sudaṃ āyasmā kadaliphaladāyako thero imā gāthāyo abhāsitthāti.

---

4232\. Kadaliphaladāyakattherassāpadānaṃ sattamaṃ.



[Go to previous page (39.6 Valliphaladāyakattheraapadāna)](39.6.md) / [Go to parent page (39 Avaṭaphalavagga)](../39.md) / [Go to next page (39.8 Panasaphaladāyakattheraapadāna)](39.8.md)


