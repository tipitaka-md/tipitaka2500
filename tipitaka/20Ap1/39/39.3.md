---
title: 39.3 Udumbaraphaladāyakattheraapadāna
path: /tipitaka/20Ap1/39/39.3
ref: 267517
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 39 Avaṭaphalavagga
    link: /tipitaka/20Ap1/39
prevL: /tipitaka/20Ap1/39/39.2
upL: /tipitaka/20Ap1/39
nextL: /tipitaka/20Ap1/39/39.4
---

# 39.3 Udumbaraphaladāyakattheraapadāna

### Avaṭaphalavagga

### Udumbaraphaladāyakattheraapadāna

(15.)

4195. _“Vinatānadiyā tīre,_  
_vihāsi purisuttamo;_  
_Addasaṃ virajaṃ buddhaṃ,_  
_ekaggaṃ susamāhitaṃ._  


(16.)

4196. _Tasmiṃ pasannamānaso,_  
_kilesamaladhovane;_  
_Udumbaraphalaṃ gayha,_  
_buddhaseṭṭhassadāsahaṃ._  


(17.)

4197. _Ekanavutito kappe,_  
_yaṃ phalamadadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(18.)

4198. _Kilesā jhāpitā mayhaṃ,_  
_…pe…_  
_viharāmi anāsavo._  


(19.)

4199. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(20.)

4200. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4201. Itthaṃ sudaṃ āyasmā udumbaraphaladāyako thero imā gāthāyo abhāsitthāti.

===

4202. Udumbaraphaladāyakattherassāpadānaṃ tatiyaṃ.




