
[Home](/) / [20Ap1 Therāpadānapāḷi](../../../20Ap1.md) / [39 Avaṭaphalavagga](../../39.md) / [39.10 Pubbakammapilotikabuddhaapadāna](../39.10.md)

# 39.10.12

* Avaṭaphalavagga

* Pubbakammapilotikabuddhaapadāna

(92.)

4286\. _Avacāhaṃ jotipālo,_  
_sugataṃ kassapaṃ tadā;_  
_Kuto nu bodhi muṇḍassa,_  
_bodhi paramadullabhā._  


(93.)

4287\. _Tena kammavipākena,_  
_acariṃ dukkaraṃ bahuṃ;_  
_Chabbassānuruvelāyaṃ,_  
_tato bodhimapāpuṇiṃ._  


(94.)

4288\. _Nāhaṃ etena maggena,_  
_pāpuṇiṃ bodhimuttamaṃ;_  
_Kummaggena gavesissaṃ,_  
_pubbakammena vārito._  


(95.)

4289\. _Puññapāpaparikkhīṇo,_  
_sabbasantāpavajjito;_  
_Asoko anupāyāso,_  
_nibbāyissamanāsavo”._  


(96.)

4290\. _Evaṃ jino viyākāsi,_  
_Bhikkhusaṃghassa aggato;_  
_Sabbābhiññābalappatto,_  
_Anotatte mahāsareti. (3367)_  


4291\. Itthaṃ sudaṃ bhagavā attano pubbacaritaṃ kammapilotikaṃ nāma buddhāpadānadhammapariyāyaṃ abhāsitthāti.

---

4292\. Pubbakammapilotikaṃ nāma buddhāpadānaṃ dasamaṃ.



---

4293\. Avaṭaphalavaggo ekūnacattālīsamo.



---

4294\. Tassuddānaṃ



4295\. _Avaṭaṃ labujañceva,_  
_udumbarapilakkhu ca;_  
_Phāru vallī ca kadalī,_  
_panaso koṭivīsako._  


4296\. _Pubbakammapiloti ca,_  
_apadānaṃ mahesino;_  
_Gāthāyo ekanavuti,_  
_gaṇitāyo vibhāvibhi._  


---

4297\. Cuddasamaṃ bhāṇavāraṃ.



[Go to previous page (39.10.11)](39.10.11.md) / [Go to parent page (39.10 Pubbakammapilotikabuddhaapadāna)](../39.10.md) / [Go to next page (40 Pilindavacchavagga)](../../40.md)


