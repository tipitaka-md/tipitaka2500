---
title: 39.2 Labujadāyakattheraapadāna
path: /tipitaka/20Ap1/39/39.2
ref: 267516
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 39 Avaṭaphalavagga
    link: /tipitaka/20Ap1/39
prevL: /tipitaka/20Ap1/39/39.1
upL: /tipitaka/20Ap1/39
nextL: /tipitaka/20Ap1/39/39.3
---

# 39.2 Labujadāyakattheraapadāna

### Avaṭaphalavagga

### Labujadāyakattheraapadāna

(7.)

4185. _“Nagare bandhumatiyā,_  
_āsiṃ ārāmiko tadā;_  
_Addasaṃ virajaṃ buddhaṃ,_  
_gacchantaṃ anilañjase._  


(8.)

4186. _Labujassa phalaṃ gayha,_  
_buddhaseṭṭhassadāsahaṃ;_  
_Ākāse ṭhitako santo,_  
_paṭigaṇhi mahāyaso._  


(9.)

4187. _Vittisañjananaṃ mayhaṃ,_  
_diṭṭhadhammasukhāvahaṃ;_  
_Phalaṃ buddhassa datvāna,_  
_vippasannena cetasā._  


(10.)

4188. _Adhigacchiṃ tadā pītiṃ,_  
_vipulañca sukhuttamaṃ;_  
_Uppajjateva ratanaṃ,_  
_nibbattassa tahiṃ tahiṃ._  


(11.)

4189. _Ekanavutito kappe,_  
_yaṃ phalamadadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(12.)

4190. _Kilesā jhāpitā mayhaṃ,_  
_…pe…_  
_viharāmi anāsavo._  


(13.)

4191. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(14.)

4192. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4193. Itthaṃ sudaṃ āyasmā labujadāyako thero imā gāthāyo abhāsitthāti.

===

4194. Labujadāyakattherassāpadānaṃ dutiyaṃ.




