
[Home](/) / [20Ap1 Therāpadānapāḷi](../../20Ap1.md) / [39 Avaṭaphalavagga](../39.md)

# 39.2 Labujadāyakattheraapadāna

* Avaṭaphalavagga

* Labujadāyakattheraapadāna

(7.)

4185\. _“Nagare bandhumatiyā,_  
_āsiṃ ārāmiko tadā;_  
_Addasaṃ virajaṃ buddhaṃ,_  
_gacchantaṃ anilañjase._  


(8.)

4186\. _Labujassa phalaṃ gayha,_  
_buddhaseṭṭhassadāsahaṃ;_  
_Ākāse ṭhitako santo,_  
_paṭigaṇhi mahāyaso._  


(9.)

4187\. _Vittisañjananaṃ mayhaṃ,_  
_diṭṭhadhammasukhāvahaṃ;_  
_Phalaṃ buddhassa datvāna,_  
_vippasannena cetasā._  


(10.)

4188\. _Adhigacchiṃ tadā pītiṃ,_  
_vipulañca sukhuttamaṃ;_  
_Uppajjateva ratanaṃ,_  
_nibbattassa tahiṃ tahiṃ._  


(11.)

4189\. _Ekanavutito kappe,_  
_yaṃ phalamadadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(12.)

4190\. _Kilesā jhāpitā mayhaṃ,_  
_…pe…_  
_viharāmi anāsavo._  


(13.)

4191\. _Svāgataṃ vata me āsi,_  
_…pe…_  
_kataṃ buddhassa sāsanaṃ._  


(14.)

4192\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


4193\. Itthaṃ sudaṃ āyasmā labujadāyako thero imā gāthāyo abhāsitthāti.

---

4194\. Labujadāyakattherassāpadānaṃ dutiyaṃ.



[Go to previous page (39.1 Avaṭaphaladāyakattheraapadāna)](39.1.md) / [Go to parent page (39 Avaṭaphalavagga)](../39.md) / [Go to next page (39.3 Udumbaraphaladāyakattheraapadāna)](39.3.md)


