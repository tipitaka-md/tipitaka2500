
[Home](/) / [20Ap1 Therāpadānapāḷi](../../20Ap1.md) / [17 Supāricariyavagga](../17.md)

# 17.4 Desapūjakattheraapadāna

* Supāricariyavagga

* Desapūjakattheraapadāna

(18.)

2456\. _“Atthadassī tu bhagavā,_  
_lokajeṭṭho narāsabho;_  
_Abbhuggantvāna vehāsaṃ,_  
_gacchate anilañjase._  


(19.)

2457\. _Yamhi dese ṭhito satthā,_  
_abbhuggacchi mahāmuni;_  
_Tāhaṃ desaṃ apūjesiṃ,_  
_pasanno sehi pāṇibhi._  


(20.)

2458\. _Aṭṭhārase kappasate,_  
_addasaṃ yaṃ mahāmuniṃ;_  
_Duggatiṃ nābhijānāmi,_  
_desapūjāyidaṃ phalaṃ._  


(21.)

2459\. _Ekādase kappasate,_  
_gosujātasanāmako;_  
_Sattaratanasampanno,_  
_cakkavattī mahabbalo._  


(22.)

2460\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2461\. Itthaṃ sudaṃ āyasmā desapūjako thero imā gāthāyo abhāsitthāti.

---

2462\. Desapūjakattherassāpadānaṃ catutthaṃ.



[Go to previous page (17.3 Khajjakadāyakattheraapadāna)](17.3.md) / [Go to parent page (17 Supāricariyavagga)](../17.md) / [Go to next page (17.5 Kaṇikārachattiyattheraapadāna)](17.5.md)


