
[Home](/) / [20Ap1 Therāpadānapāḷi](../../20Ap1.md) / [17 Supāricariyavagga](../17.md)

# 17.7 Yūthikapupphiyattheraapadāna

* Supāricariyavagga

* Yūthikapupphiyattheraapadāna

(33.)

2477\. _“Candabhāgānadītīre,_  
_anusotaṃ vajāmahaṃ;_  
_Sayambhuṃ addasaṃ tattha,_  
_sālarājaṃva phullitaṃ._  


(34.)

2478\. _Pupphaṃ yūthikamādāya,_  
_upagacchiṃ mahāmuniṃ;_  
_Pasannacitto sumano,_  
_buddhassa abhiropayiṃ._  


(35.)

2479\. _Catunnavutito kappe,_  
_yaṃ pupphamabhiropayiṃ;_  
_Duggatiṃ nābhijānāmi,_  
_buddhapūjāyidaṃ phalaṃ._  


(36.)

2480\. _Sattasaṭṭhimhito kappe,_  
_eko sāmuddharo ahuṃ;_  
_Sattaratanasampanno,_  
_cakkavattī mahabbalo._  


(37.)

2481\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2482\. Itthaṃ sudaṃ āyasmā yūthikapupphiyo thero imā gāthāyo abhāsitthāti.

---

2483\. Yūthikapupphiyattherassāpadānaṃ sattamaṃ.



[Go to previous page (17.6 Sappidāyakattheraapadāna)](17.6.md) / [Go to parent page (17 Supāricariyavagga)](../17.md) / [Go to next page (17.8 Dussadāyakattheraapadāna)](17.8.md)


