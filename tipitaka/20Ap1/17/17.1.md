
[Home](/) / [20Ap1 Therāpadānapāḷi](../../20Ap1.md) / [17 Supāricariyavagga](../17.md)

# 𑁧𑁭𑁇𑁧 𑀲𑀼𑀧𑀸𑀭𑀺𑀘𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

### 𑀲𑀼𑀧𑀸𑀭𑀺𑀘𑀭𑀺𑀬𑀯𑀕𑁆𑀕

### 𑀲𑀼𑀧𑀸𑀭𑀺𑀘𑀭𑀺𑀬𑀢𑁆𑀣𑁂𑀭𑀅𑀧𑀤𑀸𑀦

(1.)

2433\. _“𑀧𑀤𑀼𑀫𑁄 𑀦𑀸𑀫 𑀦𑀸𑀫𑁂𑀦,_  
_𑀤𑁆𑀯𑀺𑀧𑀤𑀺𑀦𑁆𑀤𑁄 𑀦𑀭𑀸𑀲𑀪𑁄;_  
_𑀧𑀯𑀦𑀸 𑀅𑀪𑀺𑀦𑀺𑀓𑁆𑀔𑀫𑁆𑀫,_  
_𑀥𑀫𑁆𑀫𑀁 𑀤𑁂𑀲𑁂𑀢𑀺 𑀘𑀓𑁆𑀔𑀼𑀫𑀸𑁇_  


(2.)

2434\. _𑀬𑀓𑁆𑀔𑀸𑀦𑀁 𑀲𑀫𑀬𑁄 𑀆𑀲𑀺,_  
_𑀅𑀯𑀺𑀤𑀽𑀭𑁂 𑀫𑀳𑁂𑀲𑀺𑀦𑁄;_  
_𑀬𑁂𑀦 𑀓𑀺𑀘𑁆𑀘𑁂𑀦 𑀲𑀫𑁆𑀧𑀢𑁆𑀢𑀸,_  
_𑀅𑀚𑁆𑀛𑀸𑀧𑁂𑀓𑁆𑀔𑀺𑀁𑀲𑀼 𑀢𑀸𑀯𑀤𑁂𑁇_  


(3.)

2435\. _𑀩𑀼𑀤𑁆𑀥𑀲𑁆𑀲 𑀕𑀺𑀭𑀫𑀜𑁆𑀜𑀸𑀬,_  
_𑀅𑀫𑀢𑀲𑁆𑀲 𑀘 𑀤𑁂𑀲𑀦𑀁;_  
_𑀧𑀲𑀦𑁆𑀦𑀘𑀺𑀢𑁆𑀢𑁄 𑀲𑀼𑀫𑀦𑁄,_  
_𑀅𑀧𑁆𑀨𑁄𑀝𑁂𑀢𑁆𑀯𑀸 𑀉𑀧𑀝𑁆𑀞𑀳𑀺𑀁𑁇_  


(4.)

2436\. _𑀲𑀼𑀘𑀺𑀡𑁆𑀡𑀲𑁆𑀲 𑀨𑀮𑀁 𑀧𑀲𑁆𑀲,_  
_𑀉𑀧𑀝𑁆𑀞𑀸𑀦𑀲𑁆𑀲 𑀲𑀢𑁆𑀣𑀼𑀦𑁄;_  
_𑀢𑀺𑀁𑀲𑀓𑀧𑁆𑀧𑀲𑀳𑀲𑁆𑀲𑁂𑀲𑀼,_  
_𑀤𑀼𑀕𑁆𑀕𑀢𑀺𑀁 𑀦𑀼𑀧𑀧𑀚𑁆𑀚𑀳𑀁𑁇_  


(5.)

2437\. _𑀊𑀦𑀢𑀺𑀁𑀲𑁂 𑀓𑀧𑁆𑀧𑀲𑀢𑁂,_  
_𑀲𑀫𑀮𑀗𑁆𑀓𑀢𑀦𑀸𑀫𑀓𑁄;_  
_𑀲𑀢𑁆𑀢𑀭𑀢𑀦𑀲𑀫𑁆𑀧𑀦𑁆𑀦𑁄,_  
_𑀘𑀓𑁆𑀓𑀯𑀢𑁆𑀢𑀻 𑀫𑀳𑀩𑁆𑀩𑀮𑁄𑁇_  


(6.)

2438\. _𑀧𑀝𑀺𑀲𑀫𑁆𑀪𑀺𑀤𑀸 𑀘𑀢𑀲𑁆𑀲𑁄,_  
_𑀯𑀺𑀫𑁄𑀓𑁆𑀔𑀸𑀧𑀺 𑀘 𑀅𑀝𑁆𑀞𑀺𑀫𑁂;_  
_𑀙𑀍𑀅𑀪𑀺𑀜𑁆𑀜𑀸 𑀲𑀘𑁆𑀙𑀺𑀓𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁”𑁇_  


2439\. 𑀇𑀢𑁆𑀣𑀁 𑀲𑀼𑀤𑀁 𑀆𑀬𑀲𑁆𑀫𑀸 𑀲𑀼𑀧𑀸𑀭𑀺𑀘𑀭𑀺𑀬𑁄 𑀣𑁂𑀭𑁄 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺𑀢𑁆𑀣𑀸𑀢𑀺𑁇

---

2440\. 𑀲𑀼𑀧𑀸𑀭𑀺𑀘𑀭𑀺𑀬𑀢𑁆𑀣𑁂𑀭𑀲𑁆𑀲𑀸𑀧𑀤𑀸𑀦𑀁 𑀧𑀞𑀫𑀁𑁇



[Go to previous page (17 Supāricariyavagga)](../17.md) / [Go to parent page (17 Supāricariyavagga)](../17.md) / [Go to next page (17.2 Kaṇaverapupphiyattheraapadāna)](17.2.md)


