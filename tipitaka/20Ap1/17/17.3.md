---
title: 17.3 Khajjakadāyakattheraapadāna
path: /tipitaka/20Ap1/17/17.3
ref: 267297
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 17 Supāricariyavagga
    link: /tipitaka/20Ap1/17
prevL: /tipitaka/20Ap1/17/17.2
upL: /tipitaka/20Ap1/17
nextL: /tipitaka/20Ap1/17/17.4
---

# 17.3 Khajjakadāyakattheraapadāna

### Supāricariyavagga

### Khajjakadāyakattheraapadāna

(13.)

2449. _“Tissassa kho bhagavato,_  
_pubbe phalamadāsahaṃ;_  
_Nāḷikerañca pādāsiṃ,_  
_khajjakaṃ abhisammataṃ._  


(14.)

2450. _Buddhassa tamahaṃ datvā,_  
_Tissassa tu mahesino;_  
_Modāmahaṃ kāmakāmī,_  
_Upapajjiṃ yamicchakaṃ._  


(15.)

2451. _Dvenavute ito kappe,_  
_yaṃ dānamadadiṃ tadā;_  
_Duggatiṃ nābhijānāmi,_  
_phaladānassidaṃ phalaṃ._  


(16.)

2452. _Ito terasakappamhi,_  
_rājā indasamo ahu;_  
_Sattaratanasampanno,_  
_cakkavattī mahabbalo._  


(17.)

2453. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2454. Itthaṃ sudaṃ āyasmā khajjakadāyako thero imā gāthāyo abhāsitthāti.

===

2455. Khajjakadāyakattherassāpadānaṃ tatiyaṃ.




