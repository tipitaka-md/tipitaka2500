
[Home](/) / [20Ap1 Therāpadānapāḷi](../../20Ap1.md) / [17 Supāricariyavagga](../17.md)

# 17.10 Pañcaṅguliyattheraapadāna

* Supāricariyavagga

* Pañcaṅguliyattheraapadāna

(50.)

2500\. _“Tisso nāmāsi bhagavā,_  
_lokajeṭṭho narāsabho;_  
_Pavisati gandhakuṭiṃ,_  
_vihārakusalo muni._  


(51.)

2501\. _Sugandhamālamādāya,_  
_agamāsiṃ jinantikaṃ;_  
_Apasaddo ca sambuddhe,_  
_pañcaṅgulimadāsahaṃ._  


(52.)

2502\. _Dvenavute ito kappe,_  
_yaṃ gandhamabhiropayiṃ;_  
_Duggatiṃ nābhijānāmi,_  
_pañcaṅgulissidaṃ phalaṃ._  


(53.)

2503\. _Dvesattatimhito kappe,_  
_rājā āsiṃ sayampabho;_  
_Sattaratanasampanno,_  
_cakkavattī mahabbalo._  


(54.)

2504\. _Paṭisambhidā catasso,_  
_…pe…_  
_kataṃ buddhassa sāsanaṃ”. (2098)_  


2505\. Itthaṃ sudaṃ āyasmā pañcaṅguliyo thero imā gāthāyo abhāsitthāti.

---

2506\. Pañcaṅguliyattherassāpadānaṃ dasamaṃ.



---

2507\. Supāricariyavaggo sattarasamo.



---

2508\. Tassuddānaṃ



2509\. _Supāricari kaṇaverī,_  
_khajjako desapūjako;_  
_Kaṇikāro sappidado,_  
_yūthiko dussadāyako;_  
_Māḷo ca pañcaṅguliko,_  
_catupaññāsa gāthakāti._  


[Go to previous page (17.9 Samādapakattheraapadāna)](17.9.md) / [Go to parent page (17 Supāricariyavagga)](../17.md) / [Go to next page (18 Kumudavagga)](../18.md)


