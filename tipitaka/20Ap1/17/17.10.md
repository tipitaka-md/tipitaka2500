---
title: 17.10 Pañcaṅguliyattheraapadāna
path: /tipitaka/20Ap1/17/17.10
ref: 267304
breadcrumbs:
  - name: Home
    link: /
  - name: 20Ap1 Therāpadānapāḷi
    link: /tipitaka/20Ap1
  - name: 17 Supāricariyavagga
    link: /tipitaka/20Ap1/17
prevL: /tipitaka/20Ap1/17/17.9
upL: /tipitaka/20Ap1/17
nextL: /tipitaka/20Ap1/18
---

# 17.10 Pañcaṅguliyattheraapadāna

### Supāricariyavagga

### Pañcaṅguliyattheraapadāna

(50.)

2500. _“Tisso nāmāsi bhagavā,_  
_lokajeṭṭho narāsabho;_  
_Pavisati gandhakuṭiṃ,_  
_vihārakusalo muni._  


(51.)

2501. _Sugandhamālamādāya,_  
_agamāsiṃ jinantikaṃ;_  
_Apasaddo ca sambuddhe,_  
_pañcaṅgulimadāsahaṃ._  


(52.)

2502. _Dvenavute ito kappe,_  
_yaṃ gandhamabhiropayiṃ;_  
_Duggatiṃ nābhijānāmi,_  
_pañcaṅgulissidaṃ phalaṃ._  


(53.)

2503. _Dvesattatimhito kappe,_  
_rājā āsiṃ sayampabho;_  
_Sattaratanasampanno,_  
_cakkavattī mahabbalo._  


(54.)

2504. _Paṭisambhidā catasso,_  
_…pe…_  
_kataṃ buddhassa sāsanaṃ”. (2098)_  


2505. Itthaṃ sudaṃ āyasmā pañcaṅguliyo thero imā gāthāyo abhāsitthāti.

===

2506. Pañcaṅguliyattherassāpadānaṃ dasamaṃ.



===

2507. Supāricariyavaggo sattarasamo.



===

2508. Tassuddānaṃ



2509. _Supāricari kaṇaverī,_  
_khajjako desapūjako;_  
_Kaṇikāro sappidado,_  
_yūthiko dussadāyako;_  
_Māḷo ca pañcaṅguliko,_  
_catupaññāsa gāthakāti._  



