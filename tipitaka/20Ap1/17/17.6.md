
[Home](/) / [20Ap1 Therāpadānapāḷi](../../20Ap1.md) / [17 Supāricariyavagga](../17.md)

# 17.6 Sappidāyakattheraapadāna

* Supāricariyavagga

* Sappidāyakattheraapadāna

(28.)

2470\. _“Phusso nāmāsi bhagavā,_  
_āhutīnaṃ paṭiggaho;_  
_Gacchate vīthiyaṃ vīro,_  
_nibbāpento mahājanaṃ._  


(29.)

2471\. _Anupubbena bhagavā,_  
_āgacchi mama santikaṃ;_  
_Tato taṃ pattaṃ paggayha,_  
_sappitelamadāsahaṃ._  


(30.)

2472\. _Dvenavute ito kappe,_  
_yaṃ sappimadadiṃ tadā;_  
_Duggatiṃ nābhijānāmi,_  
_sappidānassidaṃ phalaṃ._  


(31.)

2473\. _Chappaññāse ito kappe,_  
_eko āsi samodako;_  
_Sattaratanasampanno,_  
_cakkavattī mahabbalo._  


(32.)

2474\. _Paṭisambhidā catasso,_  
_…pe…_  
_kataṃ buddhassa sāsanaṃ”._  


2475\. Itthaṃ sudaṃ āyasmā sappidāyako thero imā gāthāyo abhāsitthāti.

---

2476\. Sappidāyakattherassāpadānaṃ chaṭṭhaṃ.



[Go to previous page (17.5 Kaṇikārachattiyattheraapadāna)](17.5.md) / [Go to parent page (17 Supāricariyavagga)](../17.md) / [Go to next page (17.7 Yūthikapupphiyattheraapadāna)](17.7.md)


