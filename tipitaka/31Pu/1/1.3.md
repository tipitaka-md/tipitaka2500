
[Home](/) / [31Pu Puggalapaññattipāḷi](../../31Pu.md) / [1 Mātikā](../1.md)

# 𑁧𑁇𑁩 𑀢𑀺𑀓𑁅𑀤𑁆𑀤𑁂𑀲

### 𑀫𑀸𑀢𑀺𑀓𑀸

### 𑀢𑀺𑀓𑁅𑀤𑁆𑀤𑁂𑀲

(9.)

92\. **𑀢𑀬𑁄 𑀧𑀼𑀕𑁆𑀕𑀮𑀸—**

93\. 𑀦𑀺𑀭𑀸𑀲𑁄, 𑀆𑀲𑀁𑀲𑁄, 𑀯𑀺𑀕𑀢𑀸𑀲𑁄𑁇 (𑁧)

94\. 𑀢𑀬𑁄 𑀕𑀺𑀮𑀸𑀦𑀽𑀧𑀫𑀸 𑀧𑀼𑀕𑁆𑀕𑀮𑀸𑁇 (𑁨)

95\. 𑀓𑀸𑀬𑀲𑀓𑁆𑀔𑀻, 𑀤𑀺𑀝𑁆𑀞𑀺𑀧𑁆𑀧𑀢𑁆𑀢𑁄, 𑀲𑀤𑁆𑀥𑀸𑀯𑀺𑀫𑀼𑀢𑁆𑀢𑁄𑁇 (𑁩)

96\. 𑀕𑀽𑀣𑀪𑀸𑀡𑀻, 𑀧𑀼𑀧𑁆𑀨𑀪𑀸𑀡𑀻, 𑀫𑀥𑀼𑀪𑀸𑀡𑀻𑁇 (𑁪)

97\. 𑀅𑀭𑀼𑀓𑀽𑀧𑀫𑀘𑀺𑀢𑁆𑀢𑁄 𑀧𑀼𑀕𑁆𑀕𑀮𑁄, 𑀯𑀺𑀚𑁆𑀚𑀽𑀧𑀫𑀘𑀺𑀢𑁆𑀢𑁄 𑀧𑀼𑀕𑁆𑀕𑀮𑁄, 𑀯𑀚𑀺𑀭𑀽𑀧𑀫𑀘𑀺𑀢𑁆𑀢𑁄 𑀧𑀼𑀕𑁆𑀕𑀮𑁄𑁇 (𑁫)

98\. 𑀅𑀦𑁆𑀥𑁄, 𑀏𑀓𑀘𑀓𑁆𑀔𑀼, 𑀤𑁆𑀯𑀺𑀘𑀓𑁆𑀔𑀼𑁇 (𑁬)

99\. 𑀅𑀯𑀓𑀼𑀚𑁆𑀚𑀧𑀜𑁆𑀜𑁄 𑀧𑀼𑀕𑁆𑀕𑀮𑁄, 𑀉𑀘𑁆𑀙𑀗𑁆𑀕𑀧𑀜𑁆𑀜𑁄 𑀧𑀼𑀕𑁆𑀕𑀮𑁄, 𑀧𑀼𑀣𑀼𑀧𑀜𑁆𑀜𑁄 𑀧𑀼𑀕𑁆𑀕𑀮𑁄𑁇 (𑁭)

100\. 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀓𑀸𑀫𑁂𑀲𑀼 𑀘 𑀪𑀯𑁂𑀲𑀼 𑀘 𑀅𑀯𑀻𑀢𑀭𑀸𑀕𑁄, 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀓𑀸𑀫𑁂𑀲𑀼 𑀯𑀻𑀢𑀭𑀸𑀕𑁄 𑀪𑀯𑁂𑀲𑀼 𑀅𑀯𑀻𑀢𑀭𑀸𑀕𑁄, 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀓𑀸𑀫𑁂𑀲𑀼 𑀘 𑀪𑀯𑁂𑀲𑀼 𑀘 𑀯𑀻𑀢𑀭𑀸𑀕𑁄𑁇 (𑁮)

101\. 𑀧𑀸𑀲𑀸𑀡𑀮𑁂𑀔𑀽𑀧𑀫𑁄 𑀧𑀼𑀕𑁆𑀕𑀮𑁄, 𑀧𑀣𑀯𑀺𑀮𑁂𑀔𑀽𑀧𑀫𑁄 𑀧𑀼𑀕𑁆𑀕𑀮𑁄, 𑀉𑀤𑀓𑀮𑁂𑀔𑀽𑀧𑀫𑁄 𑀧𑀼𑀕𑁆𑀕𑀮𑁄𑁇 (𑁯)

102\. 𑀢𑀬𑁄 𑀧𑁄𑀢𑁆𑀣𑀓𑀽𑀧𑀫𑀸 𑀧𑀼𑀕𑁆𑀕𑀮𑀸𑁇 (𑁧𑁦)

103\. 𑀢𑀬𑁄 𑀓𑀸𑀲𑀺𑀓𑀯𑀢𑁆𑀣𑀽𑀧𑀫𑀸 𑀧𑀼𑀕𑁆𑀕𑀮𑀸𑁇 (𑁧𑁧)

104\. 𑀲𑀼𑀧𑁆𑀧𑀫𑁂𑀬𑁆𑀬𑁄, 𑀤𑀼𑀧𑁆𑀧𑀫𑁂𑀬𑁆𑀬𑁄, 𑀅𑀧𑁆𑀧𑀫𑁂𑀬𑁆𑀬𑁄𑁇 (𑁧𑁨)

105\. 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀦 𑀲𑁂𑀯𑀺𑀢𑀩𑁆𑀩𑁄 𑀦 𑀪𑀚𑀺𑀢𑀩𑁆𑀩𑁄 𑀦 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄, 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑁂𑀯𑀺𑀢𑀩𑁆𑀩𑁄 𑀪𑀚𑀺𑀢𑀩𑁆𑀩𑁄 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄, 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀓𑁆𑀓𑀢𑁆𑀯𑀸 𑀕𑀭𑀼𑀁 𑀓𑀢𑁆𑀯𑀸 𑀲𑁂𑀯𑀺𑀢𑀩𑁆𑀩𑁄 𑀪𑀚𑀺𑀢𑀩𑁆𑀩𑁄 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄𑁇 (𑁧𑁩)

106\. 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀚𑀺𑀕𑀼𑀘𑁆𑀙𑀺𑀢𑀩𑁆𑀩𑁄 𑀦 𑀲𑁂𑀯𑀺𑀢𑀩𑁆𑀩𑁄 𑀦 𑀪𑀚𑀺𑀢𑀩𑁆𑀩𑁄 𑀦 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄, 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀅𑀚𑁆𑀛𑀼𑀧𑁂𑀓𑁆𑀔𑀺𑀢𑀩𑁆𑀩𑁄 𑀦 𑀲𑁂𑀯𑀺𑀢𑀩𑁆𑀩𑁄 𑀦 𑀪𑀚𑀺𑀢𑀩𑁆𑀩𑁄 𑀦 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄; 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑁂𑀯𑀺𑀢𑀩𑁆𑀩𑁄 𑀪𑀚𑀺𑀢𑀩𑁆𑀩𑁄 𑀧𑀬𑀺𑀭𑀼𑀧𑀸𑀲𑀺𑀢𑀩𑁆𑀩𑁄𑁇 (𑁧𑁪)

107\. 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀻𑀮𑁂𑀲𑀼 𑀧𑀭𑀺𑀧𑀽𑀭𑀓𑀸𑀭𑀻, 𑀲𑀫𑀸𑀥𑀺𑀲𑁆𑀫𑀺𑀁 𑀫𑀢𑁆𑀢𑀲𑁄 𑀓𑀸𑀭𑀻, 𑀧𑀜𑁆𑀜𑀸𑀬 𑀫𑀢𑁆𑀢𑀲𑁄 𑀓𑀸𑀭𑀻; 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀻𑀮𑁂𑀲𑀼 𑀘 𑀧𑀭𑀺𑀧𑀽𑀭𑀓𑀸𑀭𑀻, 𑀲𑀫𑀸𑀥𑀺𑀲𑁆𑀫𑀺𑀜𑁆𑀘 𑀧𑀭𑀺𑀧𑀽𑀭𑀓𑀸𑀭𑀻, 𑀧𑀜𑁆𑀜𑀸𑀬 𑀫𑀢𑁆𑀢𑀲𑁄 𑀓𑀸𑀭𑀻; 𑀅𑀢𑁆𑀣𑁂𑀓𑀘𑁆𑀘𑁄 𑀧𑀼𑀕𑁆𑀕𑀮𑁄 𑀲𑀻𑀮𑁂𑀲𑀼 𑀘 𑀧𑀭𑀺𑀧𑀽𑀭𑀓𑀸𑀭𑀻, 𑀲𑀫𑀸𑀥𑀺𑀲𑁆𑀫𑀺𑀜𑁆𑀘 𑀧𑀭𑀺𑀧𑀽𑀭𑀓𑀸𑀭𑀻, 𑀧𑀜𑁆𑀜𑀸𑀬 𑀘 𑀧𑀭𑀺𑀧𑀽𑀭𑀓𑀸𑀭𑀻𑁇 (𑁧𑁫)

108\. 𑀢𑀬𑁄 𑀲𑀢𑁆𑀣𑀸𑀭𑁄𑁇 (𑁧𑁬)

109\. 𑀅𑀧𑀭𑁂𑀧𑀺 𑀢𑀬𑁄 𑀲𑀢𑁆𑀣𑀸𑀭𑁄𑁇 (𑁧𑁭)

---

110\. 𑀢𑀺𑀓𑀁𑁇



[Go to previous page (1.2 Dukauddesa)](1.2.md) / [Go to parent page (1 Mātikā)](../1.md) / [Go to next page (1.4 Catukkauddesa)](1.4.md)


