
[Home](/) / [31Pu Puggalapaññattipāḷi](../../31Pu.md) / [1 Mātikā](../1.md)

# 1.5 Pañcakauddesa

* Mātikā

* Pañcakauddesa

(11.)

143\. **Pañca puggalā—**

144\. Atthekacco puggalo ārabhati ca vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo ārabhati na vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati vippaṭisārī ca hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ nappajānāti, yatthassa te uppannā pāpakā akusalā dhammā aparisesā nirujjhanti. Atthekacco puggalo nārabhati na vippaṭisārī hoti, tañca cetovimuttiṃ paññāvimuttiṃ yathābhūtaṃ pajānāti, yatthassa te uppannā pāpakā akusalā dhammā aparisesā nirujjhanti. (1)

145\. Datvā avajānāti, saṃvāsena avajānāti, ādheyyamukho hoti, lolo hoti, mando momūho hoti. (2)

146\. Pañca yodhājīvūpamā puggalā. (3)

147\. Pañca piṇḍapātikā. (4)

148\. Pañca khalupacchābhattikā. (5)

149\. Pañca ekāsanikā. (6)

150\. Pañca paṃsukūlikā. (7)

151\. Pañca tecīvarikā. (8)

152\. Pañca āraññikā. (9)

153\. Pañca rukkhamūlikā. (10)

154\. Pañca abbhokāsikā. (11)

155\. Pañca nesajjikā. (12)

156\. Pañca yathāsanthatikā. (13)

157\. Pañca sosānikā. (14)

---

158\. Pañcakaṃ.



[Go to previous page (1.4 Catukkauddesa)](1.4.md) / [Go to parent page (1 Mātikā)](../1.md) / [Go to next page (1.6 Chakkauddesa)](1.6.md)


