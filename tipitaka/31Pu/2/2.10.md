---
title: 2.10 Dasakapuggalapaññatti
path: /tipitaka/31Pu/2/2.10
ref: 267994
breadcrumbs:
  - name: Home
    link: /
  - name: 31Pu Puggalapaññattipāḷi
    link: /tipitaka/31Pu
  - name: 2 Niddesa
    link: /tipitaka/31Pu/2
prevL: /tipitaka/31Pu/2/2.9
upL: /tipitaka/31Pu/2
---

# 2.10 Dasakapuggalapaññatti

### Niddesa

### Dasakapuggalapaññatti

(209.)

546. Katamesaṃ pañcannaṃ idha niṭṭhā? Sattakkhattuparamassa, kolaṃkolassa, ekabījissa, sakadāgāmissa, yo ca diṭṭheva dhamme arahā—  imesaṃ pañcannaṃ idha niṭṭhā. (1--5)

547. Katamesaṃ pañcannaṃ idha vihāya niṭṭhā? Antarāparinibbāyissa, upahaccaparinibbāyissa, asaṅkhāraparinibbāyissa, sasaṅkhāraparinibbāyissa, uddhaṃsotassa akaniṭṭhagāmino—  imesaṃ pañcannaṃ idha vihāya niṭṭhāti. (6--10)

548. Ettāvatā puggalānaṃ puggalapaññattīti.

===

549. Dasakaniddeso.



===

550. Puggalapaññattipakaraṇaṃ niṭṭhitaṃ.




