
[Home](/) / [33Y4 Dhātuyamakapāḷi](../../../../33Y4.md) / [2 Pavattivāra](../../../2.md) / [2.1 Uppādavāra](../../2.1.md) / [2.1.1 Paccuppannavāra](../2.1.1.md)

# 2.1.1.1 Anulomapuggala

* Pavattivāra

* Uppādavāra

* Paccuppannavāra

* Anulomapuggala

(18.)

225\. »  Yassa cakkhudhātu uppajjati tassa sotadhātu uppajjatīti?

226\. Sacakkhukānaṃ asotakānaṃ upapajjantānaṃ tesaṃ cakkhudhātu uppajjati, no ca tesaṃ sotadhātu uppajjati. Sacakkhukānaṃ sasotakānaṃ upapajjantānaṃ tesaṃ cakkhudhātu ca uppajjati sotadhātu ca uppajjati.

227\. «  Yassa vā pana sotadhātu uppajjati tassa cakkhudhātu uppajjatīti?

228\. Sasotakānaṃ acakkhukānaṃ upapajjantānaṃ tesaṃ sotadhātu uppajjati, no ca tesaṃ cakkhudhātu uppajjati. Sasotakānaṃ sacakkhukānaṃ upapajjantānaṃ tesaṃ sotadhātu ca uppajjati cakkhudhātu ca uppajjati.

229\. »  Yassa cakkhudhātu uppajjati tassa ghānadhātu uppajjatīti?

230\. Sacakkhukānaṃ aghānakānaṃ upapajjantānaṃ tesaṃ cakkhudhātu uppajjati, no ca tesaṃ ghānadhātu uppajjati. Sacakkhukānaṃ saghānakānaṃ upapajjantānaṃ tesaṃ cakkhudhātu ca uppajjati ghānadhātu ca uppajjati.

231\. «  Yassa vā pana ghānadhātu uppajjati tassa cakkhudhātu uppajjatīti?

232\. Saghānakānaṃ acakkhukānaṃ upapajjantānaṃ tesaṃ ghānadhātu uppajjati, no ca tesaṃ cakkhudhātu uppajjati. Saghānakānaṃ sacakkhukānaṃ upapajjantānaṃ tesaṃ ghānadhātu ca uppajjati cakkhudhātu ca uppajjati.

233\. »  Yassa cakkhudhātu uppajjati tassa rūpadhātu uppajjatīti? Āmantā.

234\. «  Yassa vā pana rūpadhātu uppajjati tassa cakkhudhātu uppajjatīti?

235\. Sarūpakānaṃ acakkhukānaṃ upapajjantānaṃ tesaṃ rūpadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ rūpadhātu ca uppajjati cakkhudhātu ca uppajjati.

236\. »  Yassa cakkhudhātu uppajjati tassa manoviññāṇadhātu uppajjatīti? Āmantā.

237\. «  Yassa vā pana manoviññāṇadhātu uppajjati tassa cakkhudhātu uppajjatīti?

238\. Sacittakānaṃ acakkhukānaṃ upapajjantānaṃ tesaṃ manoviññāṇadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ manoviññāṇadhātu ca uppajjati cakkhudhātu ca uppajjati.

239\. »  Yassa cakkhudhātu uppajjati tassa dhammadhātu uppajjatīti? Āmantā.

240\. «  Yassa vā pana dhammadhātu uppajjati tassa cakkhudhātu uppajjatīti?

241\. Acakkhukānaṃ upapajjantānaṃ tesaṃ dhammadhātu uppajjati, no ca tesaṃ cakkhudhātu uppajjati. Sacakkhukānaṃ upapajjantānaṃ tesaṃ dhammadhātu ca uppajjati cakkhudhātu ca uppajjati.

242\. (Yathā āyatanayamakaṃ vibhattaṃ evaṃ dhātuyamakampi vibhajitabbaṃ, sadisaṃ kātabbaṃ.)

[Go to previous page (2.1.1 Paccuppannavāra)](../2.1.1.md) / [Go to parent page (2.1.1 Paccuppannavāra)](../2.1.1.md) / [Go to next page (3 Pariññāvāra)](../../../3.md)


