
[Home](/) / [33Y4 Dhātuyamakapāḷi](../../../../33Y4.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.1 Padasodhanavāra](../1.2.1.md)

# 1.2.1.2 Paccanīka

* Paṇṇattivāra

* Paṇṇattivāraniddesa

* Padasodhanavāra

* Paccanīka

(11.)

130\. »  Na cakkhu na cakkhudhātūti? Āmantā.

131\. «  Na cakkhudhātu na cakkhūti?

132\. Dibbacakkhu paññācakkhu na cakkhudhātu, cakkhu. Cakkhuñca cakkhudhātuñca ṭhapetvā avasesaṃ na ceva cakkhu na ca cakkhudhātu.

133\. »  Na sotaṃ na sotadhātūti? Āmantā.

134\. «  Na sotadhātu na sotanti?

135\. Dibbasotaṃ taṇhāsotaṃ na sotadhātu, sotaṃ. Sotañca sotadhātuñca ṭhapetvā avasesaṃ na ceva sotaṃ na ca sotadhātu.

136\. »  Na ghānaṃ na ghānadhātūti? Āmantā.

137\. «  Na ghānadhātu na ghānanti? Āmantā.

138\. »  Na jivhā… .

---

139\. (Saṃkhittaṃ, ubhato āmantā.)



140\. »  Na kāyo na kāyadhātūti? Āmantā.

141\. «  Na kāyadhātu na kāyoti?

142\. Kāyadhātuṃ ṭhapetvā avaseso na kāyadhātu, kāyo. Kāyañca kāyadhātuñca ṭhapetvā avaseso na ceva kāyo na ca kāyadhātu.

143\. »  Na rūpaṃ na rūpadhātūti? Āmantā.

144\. «  Na rūpadhātu na rūpanti?

145\. Rūpadhātuṃ ṭhapetvā avasesaṃ na rūpadhātu, rūpaṃ. Rūpañca rūpadhātuñca ṭhapetvā avasesaṃ na ceva rūpaṃ na ca rūpadhātu.

146\. »  Na saddo…pe…  na gandho na gandhadhātūti? Āmantā.

147\. «  Na gandhadhātu na gandhoti?

148\. Sīlagandho samādhigandho paññāgandho na gandhadhātu, gandho. Gandhañca gandhadhātuñca ṭhapetvā avaseso na ceva gandho na ca gandhadhātu.

149\. »  Na raso na rasadhātūti? Āmantā.

150\. «  Na rasadhātu na rasoti?

151\. Attharaso dhammaraso vimuttiraso na rasadhātu, raso. Rasañca rasadhātuñca ṭhapetvā avaseso na ceva raso na ca rasadhātu.

152\. »  Na phoṭṭhabbo…pe…  na cakkhuviññāṇaṃ na cakkhuviññāṇadhātūti? Āmantā.

153\. «  Na cakkhuviññāṇadhātu na cakkhuviññāṇanti? Āmantā.

154\. »  Na sotaviññāṇaṃ…pe…  na ghānaviññāṇaṃ…  na jivhāviññāṇaṃ…  na kāyaviññāṇaṃ… .

155\. »  Na mano na manodhātūti? Āmantā.

156\. «  Na manodhātu na manoti?

157\. Manodhātuṃ ṭhapetvā avaseso na manodhātu, mano. Manañca manodhātuñca ṭhapetvā avaseso na ceva mano na ca manodhātu.

158\. »  Na manoviññāṇaṃ na manoviññāṇadhātūti? Āmantā.

159\. «  Na manoviññāṇadhātu na manoviññāṇanti? Āmantā.

160\. »  Na dhammo na dhammadhātūti? Āmantā.

161\. «  Na dhammadhātu na dhammoti?

162\. Dhammadhātuṃ ṭhapetvā avaseso na dhammadhātu, dhammo. Dhammañca dhammadhātuñca ṭhapetvā avaseso na ceva dhammo na ca dhammadhātu.

[Go to previous page (1.2.1.1 Anuloma)](1.2.1.1.md) / [Go to parent page (1.2.1 Padasodhanavāra)](../1.2.1.md) / [Go to next page (1.2.2 Padasodhanamūlacakkavāra)](../1.2.2.md)


