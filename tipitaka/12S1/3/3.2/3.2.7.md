
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [3 Kosalasaṃyutta](/tipitaka/12S1/3.md) / [3.2 Dutiyavagga](/tipitaka/12S1/3/3.2.md)

# 𑁩𑁇𑁨𑁇𑁭 𑀅𑀧𑁆𑀧𑀫𑀸𑀤𑀲𑀼𑀢𑁆𑀢

### 𑀓𑁄𑀲𑀮𑀲𑀁𑀬𑀼𑀢𑁆𑀢

### 𑀤𑀼𑀢𑀺𑀬𑀯𑀕𑁆𑀕

### 𑀅𑀧𑁆𑀧𑀫𑀸𑀤𑀲𑀼𑀢𑁆𑀢

(128.)

676. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀭𑀸𑀚𑀸 𑀧𑀲𑁂𑀦𑀤𑀺 𑀓𑁄𑀲𑀮𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀢𑁆𑀣𑀺 𑀦𑀼 𑀔𑁄, 𑀪𑀦𑁆𑀢𑁂, 𑀏𑀓𑁄 𑀥𑀫𑁆𑀫𑁄 𑀬𑁄 𑀉𑀪𑁄 𑀅𑀢𑁆𑀣𑁂 𑀲𑀫𑀥𑀺𑀕𑁆𑀕𑀬𑁆𑀳 𑀢𑀺𑀝𑁆𑀞𑀢𑀺—  𑀤𑀺𑀝𑁆𑀞𑀥𑀫𑁆𑀫𑀺𑀓𑀜𑁆𑀘𑁂𑀯 𑀅𑀢𑁆𑀣𑀁 𑀲𑀫𑁆𑀧𑀭𑀸𑀬𑀺𑀓𑀜𑁆𑀘𑀸”𑀢𑀺?

677. “𑀅𑀢𑁆𑀣𑀺 𑀔𑁄, 𑀫𑀳𑀸𑀭𑀸𑀚, 𑀏𑀓𑁄 𑀥𑀫𑁆𑀫𑁄 𑀬𑁄 𑀉𑀪𑁄 𑀅𑀢𑁆𑀣𑁂 𑀲𑀫𑀥𑀺𑀕𑁆𑀕𑀬𑁆𑀳 𑀢𑀺𑀝𑁆𑀞𑀢𑀺—  𑀤𑀺𑀝𑁆𑀞𑀥𑀫𑁆𑀫𑀺𑀓𑀜𑁆𑀘𑁂𑀯 𑀅𑀢𑁆𑀣𑀁 𑀲𑀫𑁆𑀧𑀭𑀸𑀬𑀺𑀓𑀜𑁆𑀘𑀸”𑀢𑀺𑁇

678. “𑀓𑀢𑀫𑁄 𑀧𑀦, 𑀪𑀦𑁆𑀢𑁂, 𑀏𑀓𑁄 𑀥𑀫𑁆𑀫𑁄, 𑀬𑁄 𑀉𑀪𑁄 𑀅𑀢𑁆𑀣𑁂 𑀲𑀫𑀥𑀺𑀕𑁆𑀕𑀬𑁆𑀳 𑀢𑀺𑀝𑁆𑀞𑀢𑀺—  𑀤𑀺𑀝𑁆𑀞𑀥𑀫𑁆𑀫𑀺𑀓𑀜𑁆𑀘𑁂𑀯 𑀅𑀢𑁆𑀣𑀁 𑀲𑀫𑁆𑀧𑀭𑀸𑀬𑀺𑀓𑀜𑁆𑀘𑀸”𑀢𑀺?

679. “𑀅𑀧𑁆𑀧𑀫𑀸𑀤𑁄 𑀔𑁄, 𑀫𑀳𑀸𑀭𑀸𑀚, 𑀏𑀓𑁄 𑀥𑀫𑁆𑀫𑁄, 𑀬𑁄 𑀉𑀪𑁄 𑀅𑀢𑁆𑀣𑁂 𑀲𑀫𑀥𑀺𑀕𑁆𑀕𑀬𑁆𑀳 𑀢𑀺𑀝𑁆𑀞𑀢𑀺—  𑀤𑀺𑀝𑁆𑀞𑀥𑀫𑁆𑀫𑀺𑀓𑀜𑁆𑀘𑁂𑀯 𑀅𑀢𑁆𑀣𑀁 𑀲𑀫𑁆𑀧𑀭𑀸𑀬𑀺𑀓𑀜𑁆𑀘𑀸𑀢𑀺𑁇 𑀲𑁂𑀬𑁆𑀬𑀣𑀸𑀧𑀺, 𑀫𑀳𑀸𑀭𑀸𑀚, 𑀬𑀸𑀦𑀺 𑀓𑀸𑀦𑀺𑀘𑀺 𑀚𑀗𑁆𑀕𑀮𑀸𑀦𑀁 𑀧𑀸𑀡𑀸𑀦𑀁 𑀧𑀤𑀚𑀸𑀢𑀸𑀦𑀺, 𑀲𑀩𑁆𑀩𑀸𑀦𑀺 𑀢𑀸𑀦𑀺 𑀳𑀢𑁆𑀣𑀺𑀧𑀤𑁂 𑀲𑀫𑁄𑀥𑀸𑀦𑀁 𑀕𑀘𑁆𑀙𑀦𑁆𑀢𑀺, 𑀳𑀢𑁆𑀣𑀺𑀧𑀤𑀁 𑀢𑁂𑀲𑀁 𑀅𑀕𑁆𑀕𑀫𑀓𑁆𑀔𑀸𑀬𑀢𑀺—  𑀬𑀤𑀺𑀤𑀁 𑀫𑀳𑀦𑁆𑀢𑀢𑁆𑀢𑁂𑀦; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀅𑀧𑁆𑀧𑀫𑀸𑀤𑁄 𑀏𑀓𑁄 𑀥𑀫𑁆𑀫𑁄, 𑀬𑁄 𑀉𑀪𑁄 𑀅𑀢𑁆𑀣𑁂 𑀲𑀫𑀥𑀺𑀕𑁆𑀕𑀬𑁆𑀳 𑀢𑀺𑀝𑁆𑀞𑀢𑀺—  𑀤𑀺𑀝𑁆𑀞𑀥𑀫𑁆𑀫𑀺𑀓𑀜𑁆𑀘𑁂𑀯 𑀅𑀢𑁆𑀣𑀁 𑀲𑀫𑁆𑀧𑀭𑀸𑀬𑀺𑀓𑀜𑁆𑀘𑀸”𑀢𑀺𑁇 𑀇𑀤𑀫𑀯𑁄𑀘…𑀧𑁂…

680. _“𑀆𑀬𑀼𑀁 𑀅𑀭𑁄𑀕𑀺𑀬𑀁 𑀯𑀡𑁆𑀡𑀁,_  
_𑀲𑀕𑁆𑀕𑀁 𑀉𑀘𑁆𑀘𑀸𑀓𑀼𑀮𑀻𑀦𑀢𑀁;_  
_𑀭𑀢𑀺𑀬𑁄 𑀧𑀢𑁆𑀣𑀬𑀦𑁆𑀢𑁂𑀦,_  
_𑀉𑀍𑀆𑀭𑀸 𑀅𑀧𑀭𑀸𑀧𑀭𑀸𑁇_  


681. _𑀅𑀧𑁆𑀧𑀫𑀸𑀤𑀁 𑀧𑀲𑀁𑀲𑀦𑁆𑀢𑀺,_  
_𑀧𑀼𑀜𑁆𑀜𑀓𑀺𑀭𑀺𑀬𑀸𑀲𑀼 𑀧𑀡𑁆𑀟𑀺𑀢𑀸;_  
_𑀅𑀧𑁆𑀧𑀫𑀢𑁆𑀢𑁄 𑀉𑀪𑁄 𑀅𑀢𑁆𑀣𑁂,_  
_𑀅𑀥𑀺𑀕𑁆𑀕𑀡𑁆𑀳𑀸𑀢𑀺 𑀧𑀡𑁆𑀟𑀺𑀢𑁄𑁇_  


682. _𑀤𑀺𑀝𑁆𑀞𑁂 𑀥𑀫𑁆𑀫𑁂 𑀘 𑀬𑁄 𑀅𑀢𑁆𑀣𑁄,_  
_𑀬𑁄 𑀘𑀢𑁆𑀣𑁄 𑀲𑀫𑁆𑀧𑀭𑀸𑀬𑀺𑀓𑁄;_  
_𑀅𑀢𑁆𑀣𑀸𑀪𑀺𑀲𑀫𑀬𑀸 𑀥𑀻𑀭𑁄,_  
_𑀧𑀡𑁆𑀟𑀺𑀢𑁄𑀢𑀺 𑀧𑀯𑀼𑀘𑁆𑀘𑀢𑀻”𑀢𑀺𑁇_  


[Go to previous page (3.2.6 Mallikāsutta)](/tipitaka/12S1/3/3.2/3.2.6.md) / [Go to parent page (3.2 Dutiyavagga)](/tipitaka/12S1/3/3.2.md) / [Go to next page (3.2.8 Kalyāṇamittasutta)](/tipitaka/12S1/3/3.2/3.2.8.md)


