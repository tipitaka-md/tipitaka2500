
[Home](/) / [12S1 Sagāthāvaggasaṃyuttapāḷi](../...md) / [3 Kosalasaṃyutta](...md) / [3.2 Dutiyavagga](../12S1/3/3.2.md)

# 𑁩𑁇𑁨𑁇𑁬 𑀫𑀮𑁆𑀮𑀺𑀓𑀸𑀲𑀼𑀢𑁆𑀢

* 𑀓𑁄𑀲𑀮𑀲𑀁𑀬𑀼𑀢𑁆𑀢

* 𑀤𑀼𑀢𑀺𑀬𑀯𑀕𑁆𑀕

* 𑀫𑀮𑁆𑀮𑀺𑀓𑀸𑀲𑀼𑀢𑁆𑀢

(127.)

672\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀅𑀣 𑀔𑁄 𑀭𑀸𑀚𑀸 𑀧𑀲𑁂𑀦𑀤𑀺 𑀓𑁄𑀲𑀮𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀅𑀣 𑀔𑁄 𑀅𑀜𑁆𑀜𑀢𑀭𑁄 𑀧𑀼𑀭𑀺𑀲𑁄 𑀬𑁂𑀦 𑀭𑀸𑀚𑀸 𑀧𑀲𑁂𑀦𑀤𑀺 𑀓𑁄𑀲𑀮𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀭𑀜𑁆𑀜𑁄 𑀧𑀲𑁂𑀦𑀤𑀺𑀲𑁆𑀲 𑀓𑁄𑀲𑀮𑀲𑁆𑀲 𑀉𑀧𑀓𑀡𑁆𑀡𑀓𑁂 𑀆𑀭𑁄𑀘𑁂𑀲𑀺—  “𑀫𑀮𑁆𑀮𑀺𑀓𑀸, 𑀤𑁂𑀯, 𑀤𑁂𑀯𑀻 𑀥𑀻𑀢𑀭𑀁 𑀯𑀺𑀚𑀸𑀢𑀸”𑀢𑀺𑁇 𑀏𑀯𑀁 𑀯𑀼𑀢𑁆𑀢𑁂, 𑀭𑀸𑀚𑀸 𑀧𑀲𑁂𑀦𑀤𑀺 𑀓𑁄𑀲𑀮𑁄 𑀅𑀦𑀢𑁆𑀢𑀫𑀦𑁄 𑀅𑀳𑁄𑀲𑀺𑁇

673\. 𑀅𑀣 𑀔𑁄 𑀪𑀕𑀯𑀸 𑀭𑀸𑀚𑀸𑀦𑀁 𑀧𑀲𑁂𑀦𑀤𑀺𑀁 𑀓𑁄𑀲𑀮𑀁 𑀅𑀦𑀢𑁆𑀢𑀫𑀦𑀢𑀁 𑀯𑀺𑀤𑀺𑀢𑁆𑀯𑀸 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺—

674\. _“𑀇𑀢𑁆𑀣𑀻𑀧𑀺 𑀳𑀺 𑀏𑀓𑀘𑁆𑀘𑀺𑀬𑀸,_  
_𑀲𑁂𑀬𑁆𑀬𑀸 𑀧𑁄𑀲 𑀚𑀦𑀸𑀥𑀺𑀧;_  
_𑀫𑁂𑀥𑀸𑀯𑀺𑀦𑀻 𑀲𑀻𑀮𑀯𑀢𑀻,_  
_𑀲𑀲𑁆𑀲𑀼𑀤𑁂𑀯𑀸 𑀧𑀢𑀺𑀩𑁆𑀩𑀢𑀸𑁇_  


675\. _𑀢𑀲𑁆𑀲𑀸 𑀬𑁄 𑀚𑀸𑀬𑀢𑀺 𑀧𑁄𑀲𑁄,_  
_𑀲𑀽𑀭𑁄 𑀳𑁄𑀢𑀺 𑀤𑀺𑀲𑀫𑁆𑀧𑀢𑀺;_  
_𑀢𑀸𑀤𑀺𑀲𑀸 𑀲𑀼𑀪𑀕𑀺𑀬𑀸 𑀧𑀼𑀢𑁆𑀢𑁄,_  
_𑀭𑀚𑁆𑀚𑀫𑁆𑀧𑀺 𑀅𑀦𑀼𑀲𑀸𑀲𑀢𑀻”𑀢𑀺𑁇_  


[Go to previous page (3.2.5 Dutiyasaṅgāmasutta)](3.2.5.md) / [Go to parent page (3.2 Dutiyavagga)](../12S1/3/3.2.md) / [Go to next page (3.2.7 Appamādasutta)](3.2.7.md)


