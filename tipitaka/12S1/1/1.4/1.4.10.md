
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.4 Satullapakāyikavagga](../1.4.md)

# 𑁧𑁇𑁪𑁇𑁧𑁦 𑀤𑀼𑀢𑀺𑀬𑀧𑀚𑁆𑀚𑀼𑀦𑁆𑀦𑀥𑀻𑀢𑀼𑀲𑀼𑀢𑁆𑀢𑀁

### 𑀤𑁂𑀯𑀢𑀸𑀲𑀁𑀬𑀼𑀢𑁆𑀢

### 𑀲𑀢𑀼𑀮𑁆𑀮𑀧𑀓𑀸𑀬𑀺𑀓𑀯𑀕𑁆𑀕

### 𑀤𑀼𑀢𑀺𑀬𑀧𑀚𑁆𑀚𑀼𑀦𑁆𑀦𑀥𑀻𑀢𑀼𑀲𑀼𑀢𑁆𑀢𑀁

(40.)

231\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀯𑁂𑀲𑀸𑀮𑀺𑀬𑀁 𑀯𑀺𑀳𑀭𑀢𑀺 𑀫𑀳𑀸𑀯𑀦𑁂 𑀓𑀽𑀝𑀸𑀕𑀸𑀭𑀲𑀸𑀮𑀸𑀬𑀁𑁇 𑀅𑀣 𑀔𑁄 𑀘𑀽𑀍𑀅𑀓𑁄𑀓𑀦𑀤𑀸 𑀧𑀚𑁆𑀚𑀼𑀦𑁆𑀦𑀲𑁆𑀲 𑀥𑀻𑀢𑀸 𑀅𑀪𑀺𑀓𑁆𑀓𑀦𑁆𑀢𑀸𑀬 𑀭𑀢𑁆𑀢𑀺𑀬𑀸 𑀅𑀪𑀺𑀓𑁆𑀓𑀦𑁆𑀢𑀯𑀡𑁆𑀡𑀸 𑀓𑁂𑀯𑀮𑀓𑀧𑁆𑀧𑀁 𑀫𑀳𑀸𑀯𑀦𑀁 𑀑𑀪𑀸𑀲𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑀸 𑀔𑁄 𑀲𑀸 𑀤𑁂𑀯𑀢𑀸 𑀘𑀽𑀍𑀅𑀓𑁄𑀓𑀦𑀤𑀸 𑀧𑀚𑁆𑀚𑀼𑀦𑁆𑀦𑀲𑁆𑀲 𑀥𑀻𑀢𑀸 𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺—

232\. _“𑀇𑀥𑀸𑀕𑀫𑀸 𑀯𑀺𑀚𑁆𑀚𑀼𑀧𑀪𑀸𑀲𑀯𑀡𑁆𑀡𑀸,_  
_𑀓𑁄𑀓𑀦𑀤𑀸 𑀧𑀚𑁆𑀚𑀼𑀦𑁆𑀦𑀲𑁆𑀲 𑀥𑀻𑀢𑀸;_  
_𑀩𑀼𑀤𑁆𑀥𑀜𑁆𑀘 𑀥𑀫𑁆𑀫𑀜𑁆𑀘 𑀦𑀫𑀲𑁆𑀲𑀫𑀸𑀦𑀸,_  
_𑀕𑀸𑀣𑀸𑀘𑀺𑀫𑀸 𑀅𑀢𑁆𑀣𑀯𑀢𑀻 𑀅𑀪𑀸𑀲𑀺𑁇_  


233\. _𑀩𑀳𑀼𑀦𑀸𑀧𑀺 𑀔𑁄 𑀢𑀁 𑀯𑀺𑀪𑀚𑁂𑀬𑁆𑀬𑀁,_  
_𑀧𑀭𑀺𑀬𑀸𑀬𑁂𑀦 𑀢𑀸𑀤𑀺𑀲𑁄 𑀥𑀫𑁆𑀫𑁄;_  
_𑀲𑀁𑀔𑀺𑀢𑁆𑀢𑀫𑀢𑁆𑀣𑀁 𑀮𑀧𑀬𑀺𑀲𑁆𑀲𑀸𑀫𑀺,_  
_𑀬𑀸𑀯𑀢𑀸 𑀫𑁂 𑀫𑀦𑀲𑀸 𑀧𑀭𑀺𑀬𑀢𑁆𑀢𑀁𑁇_  


234\. _𑀧𑀸𑀧𑀁 𑀦 𑀓𑀬𑀺𑀭𑀸 𑀯𑀘𑀲𑀸 𑀫𑀦𑀲𑀸,_  
_𑀓𑀸𑀬𑁂𑀦 𑀯𑀸 𑀓𑀺𑀜𑁆𑀘𑀦 𑀲𑀩𑁆𑀩𑀮𑁄𑀓𑁂;_  
_𑀓𑀸𑀫𑁂 𑀧𑀳𑀸𑀬 𑀲𑀢𑀺𑀫𑀸 𑀲𑀫𑁆𑀧𑀚𑀸𑀦𑁄,_  
_𑀤𑀼𑀓𑁆𑀔𑀁 𑀦 𑀲𑁂𑀯𑁂𑀣 𑀅𑀦𑀢𑁆𑀣𑀲𑀁𑀳𑀺𑀢𑀦𑁆”𑀢𑀺𑁇_  


---

235\. 𑀲𑀢𑀼𑀮𑁆𑀮𑀧𑀓𑀸𑀬𑀺𑀓𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

236\. 𑀢𑀲𑁆𑀲𑀼𑀤𑁆𑀤𑀸𑀦𑀁



237\. _𑀲𑀩𑁆𑀪𑀺𑀫𑀘𑁆𑀙𑀭𑀺𑀦𑀸 𑀲𑀸𑀥𑀼,_  
_𑀦 𑀲𑀦𑁆𑀢𑀼𑀚𑁆𑀛𑀸𑀦𑀲𑀜𑁆𑀜𑀺𑀦𑁄;_  
_𑀲𑀤𑁆𑀥𑀸 𑀲𑀫𑀬𑁄 𑀲𑀓𑀮𑀺𑀓𑀁,_  
_𑀉𑀪𑁄 𑀧𑀚𑁆𑀚𑀼𑀦𑁆𑀦𑀥𑀻𑀢𑀭𑁄𑀢𑀺𑁇_  


[Go to previous page (1.4.9 Paṭhamapajjunnadhītusutta)](1.4.9.md) / [Go to parent page (1.4 Satullapakāyikavagga)](../1.4.md) / [Go to next page (1.5 Ādittavagga)](../1.5.md)


