
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.1 Naḷavagga](/tipitaka/12S1/1/1.1.md)

# 1.1.7 Appaṭividitasutta

### Devatāsaṃyutta

### Naḷavagga

### Appaṭividitasutta

(7.)

22\. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

23\. _“Yesaṃ dhammā appaṭividitā,_  
_Paravādesu nīyare;_  
_Suttā te nappabujjhanti,_  
_Kālo tesaṃ pabujjhitun”ti._  


24\. _“Yesaṃ dhammā suppaṭividitā,_  
_Paravādesu na nīyare;_  
_Te sambuddhā sammadaññā,_  
_Caranti visame saman”ti._  


[Go to previous page (1.1.6 Jāgarasutta)](/tipitaka/12S1/1/1.1/1.1.6.md) / [Go to parent page (1.1 Naḷavagga)](/tipitaka/12S1/1/1.1.md) / [Go to next page (1.1.8 Susammuṭṭhasutta)](/tipitaka/12S1/1/1.1/1.1.8.md)


