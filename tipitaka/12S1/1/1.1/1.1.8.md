
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.1 Naḷavagga](../1.1.md)

# 1.1.8 Susammuṭṭhasutta

* Devatāsaṃyutta

* Naḷavagga

* Susammuṭṭhasutta

(8.)

25\. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

26\. _“Yesaṃ dhammā susammuṭṭhā,_  
_paravādesu nīyare;_  
_Suttā te nappabujjhanti,_  
_kālo tesaṃ pabujjhitun”ti._  


27\. _“Yesaṃ dhammā asammuṭṭhā,_  
_paravādesu na nīyare;_  
_Te sambuddhā sammadaññā,_  
_caranti visame saman”ti._  


[Go to previous page (1.1.7 Appaṭividitasutta)](1.1.7.md) / [Go to parent page (1.1 Naḷavagga)](../1.1.md) / [Go to next page (1.1.9 Mānakāmasutta)](1.1.9.md)


