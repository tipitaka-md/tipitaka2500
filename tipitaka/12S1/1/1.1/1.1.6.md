
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.1 Naḷavagga](/tipitaka/12S1/1/1.1.md)

# 1.1.6 Jāgarasutta

### Devatāsaṃyutta

### Naḷavagga

### Jāgarasutta

(6.)

19. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

20. _“Kati jāgarataṃ suttā,_  
_kati suttesu jāgarā;_  
_Katibhi rajamādeti,_  
_katibhi parisujjhatī”ti._  


21. _“Pañca jāgarataṃ suttā,_  
_pañca suttesu jāgarā;_  
_Pañcabhi rajamādeti,_  
_pañcabhi parisujjhatī”ti._  


[Go to previous page](/tipitaka/12S1/1/1.1/1.1.5.md) / [Go to parent page](/tipitaka/12S1/1/1.1.md) / [Go to next page](/tipitaka/12S1/1/1.1/1.1.7.md)


