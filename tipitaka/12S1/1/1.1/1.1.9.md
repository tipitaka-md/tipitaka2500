
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.1 Naḷavagga](../1.1.md)

# 1.1.9 Mānakāmasutta

* Devatāsaṃyutta

* Naḷavagga

* Mānakāmasutta

(9.)

28\. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

29\. _“Na mānakāmassa damo idhatthi,_  
_Na monamatthi asamāhitassa;_  
_Eko araññe viharaṃ pamatto,_  
_Na maccudheyyassa tareyya pāran”ti._  


30\. _“Mānaṃ pahāya susamāhitatto,_  
_Sucetaso sabbadhi vippamutto;_  
_Eko araññe viharaṃ appamatto,_  
_Sa maccudheyyassa tareyya pāran”ti._  


[Go to previous page (1.1.8 Susammuṭṭhasutta)](1.1.8.md) / [Go to parent page (1.1 Naḷavagga)](../1.1.md) / [Go to next page (1.1.10 Araññasutta)](1.1.10.md)


