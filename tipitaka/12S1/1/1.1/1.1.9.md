---
title: 1.1.9 Mānakāmasutta
path: /tipitaka/12S1/1/1.1/1.1.9
ref: 273623
breadcrumbs:
  - name: Home
    link: /
  - name: 12S1 Sagāthāvaggasaṃyuttapāḷi
    link: /tipitaka/12S1
  - name: 1 Devatāsaṃyutta
    link: /tipitaka/12S1/1
  - name: 1.1 Naḷavagga
    link: /tipitaka/12S1/1/1.1
prevL: /tipitaka/12S1/1/1.1/1.1.8
upL: /tipitaka/12S1/1/1.1
nextL: /tipitaka/12S1/1/1.1/1.1.10
---

# 1.1.9 Mānakāmasutta

### Devatāsaṃyutta

### Naḷavagga

### Mānakāmasutta

(9.)

28. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

29. _“Na mānakāmassa damo idhatthi,_  
_Na monamatthi asamāhitassa;_  
_Eko araññe viharaṃ pamatto,_  
_Na maccudheyyassa tareyya pāran”ti._  


30. _“Mānaṃ pahāya susamāhitatto,_  
_Sucetaso sabbadhi vippamutto;_  
_Eko araññe viharaṃ appamatto,_  
_Sa maccudheyyassa tareyya pāran”ti._  



