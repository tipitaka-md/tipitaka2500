
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.1 Naḷavagga](../1.1.md)

# 1.1.3 Upanīyasutta

### Devatāsaṃyutta

### Naḷavagga

### Upanīyasutta

(3.)

10. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

11. _“Upanīyati jīvitamappamāyu,_  
_Jarūpanītassa na santi tāṇā;_  
_Etaṃ bhayaṃ maraṇe pekkhamāno,_  
_Puññāni kayirātha sukhāvahānī”ti._  


12. _“Upanīyati jīvitamappamāyu,_  
_Jarūpanītassa na santi tāṇā;_  
_Etaṃ bhayaṃ maraṇe pekkhamāno,_  
_Lokāmisaṃ pajahe santipekkho”ti._  


[Go to previous page (1.1.2 Nimokkhasutta)](1.1.2.md) / [Go to parent page (1.1 Naḷavagga)](../1.1.md) / [Go to next page (1.1.4 Accentisutta)](1.1.4.md)


