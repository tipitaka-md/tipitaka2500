
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.3 Sattivagga](../1.3.md)

# 𑁧𑁇𑁩𑁇𑁫 𑀅𑀭𑀳𑀦𑁆𑀢𑀲𑀼𑀢𑁆𑀢

* 𑀤𑁂𑀯𑀢𑀸𑀲𑀁𑀬𑀼𑀢𑁆𑀢

* 𑀲𑀢𑁆𑀢𑀺𑀯𑀕𑁆𑀕

* 𑀅𑀭𑀳𑀦𑁆𑀢𑀲𑀼𑀢𑁆𑀢

(25.)

107\. _“𑀬𑁄 𑀳𑁄𑀢𑀺 𑀪𑀺𑀓𑁆𑀔𑀼 𑀅𑀭𑀳𑀁 𑀓𑀢𑀸𑀯𑀻,_  
_𑀔𑀻𑀡𑀸𑀲𑀯𑁄 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀻;_  
_𑀅𑀳𑀁 𑀯𑀤𑀸𑀫𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬,_  
_𑀫𑀫𑀁 𑀯𑀤𑀦𑁆𑀢𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬𑀸”𑀢𑀺𑁇_  


108\. _“𑀬𑁄 𑀳𑁄𑀢𑀺 𑀪𑀺𑀓𑁆𑀔𑀼 𑀅𑀭𑀳𑀁 𑀓𑀢𑀸𑀯𑀻,_  
_𑀔𑀻𑀡𑀸𑀲𑀯𑁄 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀻;_  
_𑀅𑀳𑀁 𑀯𑀤𑀸𑀫𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬,_  
_𑀫𑀫𑀁 𑀯𑀤𑀦𑁆𑀢𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬;_  
_𑀮𑁄𑀓𑁂 𑀲𑀫𑀜𑁆𑀜𑀁 𑀓𑀼𑀲𑀮𑁄 𑀯𑀺𑀤𑀺𑀢𑁆𑀯𑀸,_  
_𑀯𑁄𑀳𑀸𑀭𑀫𑀢𑁆𑀢𑁂𑀦 𑀲𑁄 𑀯𑁄𑀳𑀭𑁂𑀬𑁆𑀬𑀸”𑀢𑀺𑁇_  


109\. _“𑀬𑁄 𑀳𑁄𑀢𑀺 𑀪𑀺𑀓𑁆𑀔𑀼 𑀅𑀭𑀳𑀁 𑀓𑀢𑀸𑀯𑀻,_  
_𑀔𑀻𑀡𑀸𑀲𑀯𑁄 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀻;_  
_𑀫𑀸𑀦𑀁 𑀦𑀼 𑀔𑁄 𑀲𑁄 𑀉𑀧𑀕𑀫𑁆𑀫 𑀪𑀺𑀓𑁆𑀔𑀼,_  
_𑀅𑀳𑀁 𑀯𑀤𑀸𑀫𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬;_  
_𑀫𑀫𑀁 𑀯𑀤𑀦𑁆𑀢𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬𑀸”𑀢𑀺𑁇_  


110\. _“𑀧𑀳𑀻𑀦𑀫𑀸𑀦𑀲𑁆𑀲 𑀦 𑀲𑀦𑁆𑀢𑀺 𑀕𑀦𑁆𑀣𑀸,_  
_𑀯𑀺𑀥𑀽𑀧𑀺𑀢𑀸 𑀫𑀸𑀦𑀕𑀦𑁆𑀣𑀲𑁆𑀲 𑀲𑀩𑁆𑀩𑁂;_  
_𑀲 𑀯𑀻𑀢𑀺𑀯𑀢𑁆𑀢𑁄 𑀫𑀜𑁆𑀜𑀢𑀁 𑀲𑀼𑀫𑁂𑀥𑁄,_  
_𑀅𑀳𑀁 𑀯𑀤𑀸𑀫𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬𑁇_  


111\. _𑀫𑀫𑀁 𑀯𑀤𑀦𑁆𑀢𑀻𑀢𑀺𑀧𑀺 𑀲𑁄 𑀯𑀤𑁂𑀬𑁆𑀬,_  
_𑀮𑁄𑀓𑁂 𑀲𑀫𑀜𑁆𑀜𑀁 𑀓𑀼𑀲𑀮𑁄 𑀯𑀺𑀤𑀺𑀢𑁆𑀯𑀸;_  
_𑀯𑁄𑀳𑀸𑀭𑀫𑀢𑁆𑀢𑁂𑀦 𑀲𑁄 𑀯𑁄𑀳𑀭𑁂𑀬𑁆𑀬𑀸”𑀢𑀺𑁇_  


[Go to previous page (1.3.4 Manonivāraṇasutta)](1.3.4.md) / [Go to parent page (1.3 Sattivagga)](../1.3.md) / [Go to next page (1.3.6 Pajjotasutta)](1.3.6.md)


