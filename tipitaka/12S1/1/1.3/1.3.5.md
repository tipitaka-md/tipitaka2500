
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.3 Sattivagga](/tipitaka/12S1/1/1.3.md)

# 1.3.5 Arahantasutta

### Devatāsaṃyutta

### Sattivagga

### Arahantasutta

(25.)

107\. _“Yo hoti bhikkhu arahaṃ katāvī,_  
_Khīṇāsavo antimadehadhārī;_  
_Ahaṃ vadāmītipi so vadeyya,_  
_Mamaṃ vadantītipi so vadeyyā”ti._  


108\. _“Yo hoti bhikkhu arahaṃ katāvī,_  
_Khīṇāsavo antimadehadhārī;_  
_Ahaṃ vadāmītipi so vadeyya,_  
_Mamaṃ vadantītipi so vadeyya;_  
_Loke samaññaṃ kusalo viditvā,_  
_Vohāramattena so vohareyyā”ti._  


109\. _“Yo hoti bhikkhu arahaṃ katāvī,_  
_Khīṇāsavo antimadehadhārī;_  
_Mānaṃ nu kho so upagamma bhikkhu,_  
_Ahaṃ vadāmītipi so vadeyya;_  
_Mamaṃ vadantītipi so vadeyyā”ti._  


110\. _“Pahīnamānassa na santi ganthā,_  
_Vidhūpitā mānaganthassa sabbe;_  
_Sa vītivatto maññataṃ sumedho,_  
_Ahaṃ vadāmītipi so vadeyya._  


111\. _Mamaṃ vadantītipi so vadeyya,_  
_Loke samaññaṃ kusalo viditvā;_  
_Vohāramattena so vohareyyā”ti._  


[Go to previous page (1.3.4 Manonivāraṇasutta)](/tipitaka/12S1/1/1.3/1.3.4.md) / [Go to parent page (1.3 Sattivagga)](/tipitaka/12S1/1/1.3.md) / [Go to next page (1.3.6 Pajjotasutta)](/tipitaka/12S1/1/1.3/1.3.6.md)


