
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.3 Sattivagga](/tipitaka/12S1/1/1.3.md)

# 𑁧𑁇𑁩𑁇𑁩 𑀚𑀝𑀸𑀲𑀼𑀢𑁆𑀢

### 𑀤𑁂𑀯𑀢𑀸𑀲𑀁𑀬𑀼𑀢𑁆𑀢

### 𑀲𑀢𑁆𑀢𑀺𑀯𑀕𑁆𑀕

### 𑀚𑀝𑀸𑀲𑀼𑀢𑁆𑀢

(23.)

101. _“𑀅𑀦𑁆𑀢𑁄𑀚𑀝𑀸 𑀩𑀳𑀺𑀚𑀝𑀸,_  
_𑀚𑀝𑀸𑀬 𑀚𑀝𑀺𑀢𑀸 𑀧𑀚𑀸;_  
_𑀢𑀁 𑀢𑀁 𑀕𑁄𑀢𑀫 𑀧𑀼𑀘𑁆𑀙𑀸𑀫𑀺,_  
_𑀓𑁄 𑀇𑀫𑀁 𑀯𑀺𑀚𑀝𑀬𑁂 𑀚𑀝𑀦𑁆”𑀢𑀺𑁇_  


102. _“𑀲𑀻𑀮𑁂 𑀧𑀢𑀺𑀝𑁆𑀞𑀸𑀬 𑀦𑀭𑁄 𑀲𑀧𑀜𑁆𑀜𑁄,_  
_𑀘𑀺𑀢𑁆𑀢𑀁 𑀧𑀜𑁆𑀜𑀜𑁆𑀘 𑀪𑀸𑀯𑀬𑀁;_  
_𑀆𑀢𑀸𑀧𑀻 𑀦𑀺𑀧𑀓𑁄 𑀪𑀺𑀓𑁆𑀔𑀼,_  
_𑀲𑁄 𑀇𑀫𑀁 𑀯𑀺𑀚𑀝𑀬𑁂 𑀚𑀝𑀁𑁇_  


103. _𑀬𑁂𑀲𑀁 𑀭𑀸𑀕𑁄 𑀘 𑀤𑁄𑀲𑁄 𑀘,_  
_𑀅𑀯𑀺𑀚𑁆𑀚𑀸 𑀘 𑀯𑀺𑀭𑀸𑀚𑀺𑀢𑀸;_  
_𑀔𑀻𑀡𑀸𑀲𑀯𑀸 𑀅𑀭𑀳𑀦𑁆𑀢𑁄,_  
_𑀢𑁂𑀲𑀁 𑀯𑀺𑀚𑀝𑀺𑀢𑀸 𑀚𑀝𑀸𑁇_  


104. _𑀬𑀢𑁆𑀣 𑀦𑀸𑀫𑀜𑁆𑀘 𑀭𑀽𑀧𑀜𑁆𑀘,_  
_𑀅𑀲𑁂𑀲𑀁 𑀉𑀧𑀭𑀼𑀚𑁆𑀛𑀢𑀺;_  
_𑀧𑀝𑀺𑀖𑀁 𑀭𑀽𑀧𑀲𑀜𑁆𑀜𑀸 𑀘,_  
_𑀏𑀢𑁆𑀣𑁂𑀲𑀸 𑀙𑀺𑀚𑁆𑀚𑀢𑁂 𑀚𑀝𑀸”𑀢𑀺𑁇_  


[Go to previous page (1.3.2 Phusatisutta)](/tipitaka/12S1/1/1.3/1.3.2.md) / [Go to parent page (1.3 Sattivagga)](/tipitaka/12S1/1/1.3.md) / [Go to next page (1.3.4 Manonivāraṇasutta)](/tipitaka/12S1/1/1.3/1.3.4.md)


