
[Home](/) / [12S1 Sagāthāvaggasaṃyuttapāḷi](../...md) / [1 Devatāsaṃyutta](...md) / [1.3 Sattivagga](../12S1/1/1.3.md)

# 1.3.3 Jaṭāsutta

* Devatāsaṃyutta

* Sattivagga

* Jaṭāsutta

(23.)

101\. _“Antojaṭā bahijaṭā,_  
_Jaṭāya jaṭitā pajā;_  
_Taṃ taṃ gotama pucchāmi,_  
_Ko imaṃ vijaṭaye jaṭan”ti._  


102\. _“Sīle patiṭṭhāya naro sapañño,_  
_Cittaṃ paññañca bhāvayaṃ;_  
_Ātāpī nipako bhikkhu,_  
_So imaṃ vijaṭaye jaṭaṃ._  


103\. _Yesaṃ rāgo ca doso ca,_  
_avijjā ca virājitā;_  
_Khīṇāsavā arahanto,_  
_tesaṃ vijaṭitā jaṭā._  


104\. _Yattha nāmañca rūpañca,_  
_asesaṃ uparujjhati;_  
_Paṭighaṃ rūpasaññā ca,_  
_etthesā chijjate jaṭā”ti._  


[Go to previous page (1.3.2 Phusatisutta)](1.3.2.md) / [Go to parent page (1.3 Sattivagga)](../12S1/1/1.3.md) / [Go to next page (1.3.4 Manonivāraṇasutta)](1.3.4.md)


