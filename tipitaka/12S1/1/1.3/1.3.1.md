
[Home](/) / [12S1 Sagāthāvaggasaṃyuttapāḷi](../...md) / [1 Devatāsaṃyutta](...md) / [1.3 Sattivagga](../12S1/1/1.3.md)

# 1.3.1 Sattisutta

* Devatāsaṃyutta

* Sattivagga

* Sattisutta

(21.)

96\. Sāvatthinidānaṃ. Ekamantaṃ ṭhitā kho sā devatā bhagavato santike imaṃ gāthaṃ abhāsi—

97\. _“Sattiyā viya omaṭṭho,_  
_ḍayhamānova matthake;_  
_Kāmarāgappahānāya,_  
_sato bhikkhu paribbaje”ti._  


98\. _“Sattiyā viya omaṭṭho,_  
_ḍayhamānova matthake;_  
_Sakkāyadiṭṭhippahānāya,_  
_sato bhikkhu paribbaje”ti._  


[Go to previous page (1.3 Sattivagga)](../12S1/1/1.3.md) / [Go to parent page (1.3 Sattivagga)](../12S1/1/1.3.md) / [Go to next page (1.3.2 Phusatisutta)](1.3.2.md)


