
[Home](/) / [12S1 Sagāthāvaggasaṃyuttapāḷi](../...md) / [1 Devatāsaṃyutta](...md) / [1.2 Nandanavagga](../12S1/1/1.2.md)

# 1.2.9 Kuṭikāsutta

* Devatāsaṃyutta

* Nandanavagga

* Kuṭikāsutta

(19.)

60\. _“Kacci te kuṭikā natthi,_  
_kacci natthi kulāvakā;_  
_Kacci santānakā natthi,_  
_kacci muttosi bandhanā”ti._  


61\. _“Taggha me kuṭikā natthi,_  
_taggha natthi kulāvakā;_  
_Taggha santānakā natthi,_  
_taggha muttomhi bandhanā”ti._  


62\. _“Kintāhaṃ kuṭikaṃ brūmi,_  
_kiṃ te brūmi kulāvakaṃ;_  
_Kiṃ te santānakaṃ brūmi,_  
_kintāhaṃ brūmi bandhanan”ti._  


63\. _“Mātaraṃ kuṭikaṃ brūsi,_  
_bhariyaṃ brūsi kulāvakaṃ;_  
_Putte santānake brūsi,_  
_taṇhaṃ me brūsi bandhanan”ti._  


64\. _“Sāhu te kuṭikā natthi,_  
_sāhu natthi kulāvakā;_  
_Sāhu santānakā natthi,_  
_sāhu muttosi bandhanā”ti._  


[Go to previous page (1.2.8 Hirīsutta)](1.2.8.md) / [Go to parent page (1.2 Nandanavagga)](../12S1/1/1.2.md) / [Go to next page (1.2.10 Samiddhisutta)](1.2.10.md)


