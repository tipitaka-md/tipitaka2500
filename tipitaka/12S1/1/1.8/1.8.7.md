
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.8 Chetvāvagga](../1.8.md)

# 1.8.7 Issariyasutta

* Devatāsaṃyutta

* Chetvāvagga

* Issariyasutta

(77.)

351\. _“Kiṃsu issariyaṃ loke,_  
_kiṃsu bhaṇḍānamuttamaṃ;_  
_Kiṃsu satthamalaṃ loke,_  
_kiṃsu lokasmimabbudaṃ._  


352\. _Kiṃsu harantaṃ vārenti,_  
_haranto pana ko piyo;_  
_Kiṃsu punappunāyantaṃ,_  
_abhinandanti paṇḍitā”ti._  


353\. _“Vaso issariyaṃ loke,_  
_itthī bhaṇḍānamuttamaṃ;_  
_Kodho satthamalaṃ loke,_  
_corā lokasmimabbudā._  


354\. _Coraṃ harantaṃ vārenti,_  
_haranto samaṇo piyo;_  
_Samaṇaṃ punappunāyantaṃ,_  
_abhinandanti paṇḍitā”ti._  


[Go to previous page (1.8.6 Najīratisutta)](1.8.6.md) / [Go to parent page (1.8 Chetvāvagga)](../1.8.md) / [Go to next page (1.8.8 Kāmasutta)](1.8.8.md)


