
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.8 Chetvāvagga](../1.8.md)

# 1.8.4 Vuṭṭhisutta

* Devatāsaṃyutta

* Chetvāvagga

* Vuṭṭhisutta

(74.)

341\. _“Kiṃsu uppatataṃ seṭṭhaṃ,_  
_kiṃsu nipatataṃ varaṃ;_  
_Kiṃsu pavajamānānaṃ,_  
_kiṃsu pavadataṃ varan”ti._  


342\. _“Bījaṃ uppatataṃ seṭṭhaṃ,_  
_vuṭṭhi nipatataṃ varā;_  
_Gāvo pavajamānānaṃ,_  
_putto pavadataṃ varo”ti._  


343\. _“Vijjā uppatataṃ seṭṭhā,_  
_avijjā nipatataṃ varā;_  
_Saṃgho pavajamānānaṃ,_  
_buddho pavadataṃ varo”ti._  


[Go to previous page (1.8.3 Vittasutta)](1.8.3.md) / [Go to parent page (1.8 Chetvāvagga)](../1.8.md) / [Go to next page (1.8.5 Bhītāsutta)](1.8.5.md)


