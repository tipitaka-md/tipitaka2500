
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.8 Chetvāvagga](../1.8.md)

# 1.8.5 Bhītāsutta

* Devatāsaṃyutta

* Chetvāvagga

* Bhītāsutta

(75.)

344\. _“Kiṃsūdha bhītā janatā anekā,_  
_Maggo canekāyatanappavutto;_  
_Pucchāmi taṃ gotama bhūripañña,_  
_Kismiṃ ṭhito paralokaṃ na bhāye”ti._  


345\. _“Vācaṃ manañca paṇidhāya sammā,_  
_Kāyena pāpāni akubbamāno;_  
_Bahvannapānaṃ gharamāvasanto,_  
_Saddho mudū saṃvibhāgī vadaññū;_  
_Etesu dhammesu ṭhito catūsu,_  
_Dhamme ṭhito paralokaṃ na bhāye”ti._  


[Go to previous page (1.8.4 Vuṭṭhisutta)](1.8.4.md) / [Go to parent page (1.8 Chetvāvagga)](../1.8.md) / [Go to next page (1.8.6 Najīratisutta)](1.8.6.md)


