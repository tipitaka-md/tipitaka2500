
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.8 Chetvāvagga](/tipitaka/12S1/1/1.8.md)

# 1.8.5 Bhītāsutta

### Devatāsaṃyutta

### Chetvāvagga

### Bhītāsutta

(75.)

344. _“Kiṃsūdha bhītā janatā anekā,_  
_Maggo canekāyatanappavutto;_  
_Pucchāmi taṃ gotama bhūripañña,_  
_Kismiṃ ṭhito paralokaṃ na bhāye”ti._  


345. _“Vācaṃ manañca paṇidhāya sammā,_  
_Kāyena pāpāni akubbamāno;_  
_Bahvannapānaṃ gharamāvasanto,_  
_Saddho mudū saṃvibhāgī vadaññū;_  
_Etesu dhammesu ṭhito catūsu,_  
_Dhamme ṭhito paralokaṃ na bhāye”ti._  


[Go to previous page](/tipitaka/12S1/1/1.8/1.8.4.md) / [Go to parent page](/tipitaka/12S1/1/1.8.md) / [Go to next page](/tipitaka/12S1/1/1.8/1.8.6.md)


