
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.8 Chetvāvagga](/tipitaka/12S1/1/1.8.md)

# 1.8.1 Chetvāsutta

### Devatāsaṃyutta

### Chetvāvagga

### Chetvāsutta

(71.)

334. Sāvatthinidānaṃ. Ekamantaṃ ṭhitā kho sā devatā bhagavantaṃ gāthāya ajjhabhāsi—

335. _“Kiṃsu chetvā sukhaṃ seti,_  
_kiṃsu chetvā na socati;_  
_Kissassu ekadhammassa,_  
_vadhaṃ rocesi gotamā”ti._  


336. _“Kodhaṃ chetvā sukhaṃ seti,_  
_kodhaṃ chetvā na socati;_  
_Kodhassa visamūlassa,_  
_madhuraggassa devate;_  
_Vadhaṃ ariyā pasaṃsanti,_  
_tañhi chetvā na socatī”ti._  


[Go to previous page](/tipitaka/12S1/1/1.8.md) / [Go to parent page](/tipitaka/12S1/1/1.8.md) / [Go to next page](/tipitaka/12S1/1/1.8/1.8.2.md)


