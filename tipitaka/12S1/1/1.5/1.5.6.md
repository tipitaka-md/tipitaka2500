
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.5 Ādittavagga](../1.5.md)

# 1.5.6 Accharāsutta

### Devatāsaṃyutta

### Ādittavagga

### Accharāsutta

(46.)

251\. _“Accharāgaṇasaṅghuṭṭhaṃ,_  
_pisācagaṇasevitaṃ;_  
_Vanantaṃ mohanaṃ nāma,_  
_kathaṃ yātrā bhavissatī”ti._  


252\. _“Ujuko nāma so maggo,_  
_abhayā nāma sā disā;_  
_Ratho akūjano nāma,_  
_dhammacakkehi saṃyuto._  


253\. _Hirī tassa apālambo,_  
_satyassa parivāraṇaṃ;_  
_Dhammāhaṃ sārathiṃ brūmi,_  
_sammādiṭṭhipurejavaṃ._  


254\. _Yassa etādisaṃ yānaṃ,_  
_itthiyā purisassa vā;_  
_Sa ve etena yānena,_  
_nibbānasseva santike”ti._  


[Go to previous page (1.5.5 Anomasutta)](1.5.5.md) / [Go to parent page (1.5 Ādittavagga)](../1.5.md) / [Go to next page (1.5.7 Vanaropasutta)](1.5.7.md)


