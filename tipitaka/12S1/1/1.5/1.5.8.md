
[Home](/) / [12S1 Sagāthāvaggasaṃyuttapāḷi](../../../12S1.md) / [1 Devatāsaṃyutta](../../1.md) / [1.5 Ādittavagga](../1.5.md)

# 1.5.8 Jetavanasutta

### Devatāsaṃyutta

### Ādittavagga

### Jetavanasutta

(48.)

258. _“Idañhi taṃ jetavanaṃ,_  
_isisaṃghanisevitaṃ;_  
_Āvutthaṃ dhammarājena,_  
_pītisañjananaṃ mama._  


259. _Kammaṃ vijjā ca dhammo ca,_  
_sīlaṃ jīvitamuttamaṃ;_  
_Etena maccā sujjhanti,_  
_na gottena dhanena vā._  


260. _Tasmā hi paṇḍito poso,_  
_sampassaṃ atthamattano;_  
_Yoniso vicine dhammaṃ,_  
_evaṃ tattha visujjhati._  


261. _Sāriputtova paññāya,_  
_sīlena upasamena ca;_  
_Yopi pāraṅgato bhikkhu,_  
_etāvaparamo siyā”ti._  


[Go to previous page (1.5.7 Vanaropasutta)](1.5.7.md) / [Go to parent page (1.5 Ādittavagga)](../1.5.md) / [Go to next page (1.5.9 Maccharisutta)](1.5.9.md)


