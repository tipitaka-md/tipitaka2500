
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [1 Devatāsaṃyutta](/tipitaka/12S1/1.md) / [1.5 Ādittavagga](/tipitaka/12S1/1/1.5.md)

# 𑁧𑁇𑁫𑁇𑁧 𑀆𑀤𑀺𑀢𑁆𑀢𑀲𑀼𑀢𑁆𑀢

### 𑀤𑁂𑀯𑀢𑀸𑀲𑀁𑀬𑀼𑀢𑁆𑀢

### 𑀆𑀤𑀺𑀢𑁆𑀢𑀯𑀕𑁆𑀕

### 𑀆𑀤𑀺𑀢𑁆𑀢𑀲𑀼𑀢𑁆𑀢

(41.)

238. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀅𑀣 𑀔𑁄 𑀅𑀜𑁆𑀜𑀢𑀭𑀸 𑀤𑁂𑀯𑀢𑀸 𑀅𑀪𑀺𑀓𑁆𑀓𑀦𑁆𑀢𑀸𑀬 𑀭𑀢𑁆𑀢𑀺𑀬𑀸 𑀅𑀪𑀺𑀓𑁆𑀓𑀦𑁆𑀢𑀯𑀡𑁆𑀡𑀸 𑀓𑁂𑀯𑀮𑀓𑀧𑁆𑀧𑀁 𑀚𑁂𑀢𑀯𑀦𑀁 𑀑𑀪𑀸𑀲𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑀸 𑀔𑁄 𑀲𑀸 𑀤𑁂𑀯𑀢𑀸 𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺—

239. _“𑀆𑀤𑀺𑀢𑁆𑀢𑀲𑁆𑀫𑀺𑀁 𑀅𑀕𑀸𑀭𑀲𑁆𑀫𑀺𑀁,_  
_𑀬𑀁 𑀦𑀻𑀳𑀭𑀢𑀺 𑀪𑀸𑀚𑀦𑀁;_  
_𑀢𑀁 𑀢𑀲𑁆𑀲 𑀳𑁄𑀢𑀺 𑀅𑀢𑁆𑀣𑀸𑀬,_  
_𑀦𑁄 𑀘 𑀬𑀁 𑀢𑀢𑁆𑀣 𑀟𑀬𑁆𑀳𑀢𑀺𑁇_  


240. _𑀏𑀯𑀁 𑀆𑀤𑀺𑀢𑁆𑀢𑀓𑁄 𑀮𑁄𑀓𑁄,_  
_𑀚𑀭𑀸𑀬 𑀫𑀭𑀡𑁂𑀦 𑀘;_  
_𑀦𑀻𑀳𑀭𑁂𑀣𑁂𑀯 𑀤𑀸𑀦𑁂𑀦,_  
_𑀤𑀺𑀦𑁆𑀦𑀁 𑀳𑁄𑀢𑀺 𑀲𑀼𑀦𑀻𑀳𑀢𑀁𑁇_  


241. _𑀤𑀺𑀦𑁆𑀦𑀁 𑀲𑀼𑀔𑀨𑀮𑀁 𑀳𑁄𑀢𑀺,_  
_𑀦𑀸𑀤𑀺𑀦𑁆𑀦𑀁 𑀳𑁄𑀢𑀺 𑀢𑀁 𑀢𑀣𑀸;_  
_𑀘𑁄𑀭𑀸 𑀳𑀭𑀦𑁆𑀢𑀺 𑀭𑀸𑀚𑀸𑀦𑁄,_  
_𑀅𑀕𑁆𑀕𑀺 𑀟𑀳𑀢𑀺 𑀦𑀲𑁆𑀲𑀢𑀺𑁇_  


242. _𑀅𑀣 𑀅𑀦𑁆𑀢𑁂𑀦 𑀚𑀳𑀢𑀺,_  
_𑀲𑀭𑀻𑀭𑀁 𑀲𑀧𑀭𑀺𑀕𑁆𑀕𑀳𑀁;_  
_𑀏𑀢𑀤𑀜𑁆𑀜𑀸𑀬 𑀫𑁂𑀥𑀸𑀯𑀻,_  
_𑀪𑀼𑀜𑁆𑀚𑁂𑀣 𑀘 𑀤𑀤𑁂𑀣 𑀘;_  
_𑀤𑀢𑁆𑀯𑀸 𑀘 𑀪𑀼𑀢𑁆𑀯𑀸 𑀘 𑀬𑀣𑀸𑀦𑀼𑀪𑀸𑀯𑀁,_  
_𑀅𑀦𑀺𑀦𑁆𑀤𑀺𑀢𑁄 𑀲𑀕𑁆𑀕𑀫𑀼𑀧𑁂𑀢𑀺 𑀞𑀸𑀦𑀦𑁆”𑀢𑀺𑁇_  


[Go to previous page (1.5 Ādittavagga)](/tipitaka/12S1/1/1.5.md) / [Go to parent page (1.5 Ādittavagga)](/tipitaka/12S1/1/1.5.md) / [Go to next page (1.5.2 Kiṃdadasutta)](/tipitaka/12S1/1/1.5/1.5.2.md)


