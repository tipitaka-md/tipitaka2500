
[Home](/) / [12S1 Sagāthāvaggasaṃyuttapāḷi](../...md) / [11 Sakkasaṃyutta](...md) / [11.2 Dutiyavagga](../12S1/11/11.2.md)

# 11.2.5 Rāmaṇeyyakasutta

* Sakkasaṃyutta

* Dutiyavagga

* Rāmaṇeyyakasutta

(261.)

1646\. Sāvatthiyaṃ jetavane. Atha kho sakko devānamindo yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho sakko devānamindo bhagavantaṃ etadavoca—  “kiṃ nu kho, bhante, bhūmirāmaṇeyyakan”ti?

1647\. _“Ārāmacetyā vanacetyā,_  
_pokkharañño sunimmitā;_  
_Manussarāmaṇeyyassa,_  
_kalaṃ nāgghanti soḷasiṃ._  


1648\. _Gāme vā yadi vāraññe,_  
_Ninne vā yadi vā thale;_  
_Yattha arahanto viharanti,_  
_Taṃ bhūmirāmaṇeyyakan”ti._  


[Go to previous page (11.2.4 Daliddasutta)](11.2.4.md) / [Go to parent page (11.2 Dutiyavagga)](../12S1/11/11.2.md) / [Go to next page (11.2.6 Yajamānasutta)](11.2.6.md)


