
[Home](/) / [12S1 Sagāthāvaggasaṃyuttapāḷi](../../../12S1.md) / [11 Sakkasaṃyutta](../../11.md) / [11.3 Tatiyavagga](../11.3.md)

# 𑁧𑁧𑁇𑁩𑁇𑁫 𑀅𑀓𑁆𑀓𑁄𑀥𑀲𑀼𑀢𑁆𑀢

### 𑀲𑀓𑁆𑀓𑀲𑀁𑀬𑀼𑀢𑁆𑀢

### 𑀢𑀢𑀺𑀬𑀯𑀕𑁆𑀕

### 𑀅𑀓𑁆𑀓𑁄𑀥𑀲𑀼𑀢𑁆𑀢

(271.)

1697\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀢𑀢𑁆𑀭 𑀔𑁄 𑀪𑀕𑀯𑀸 𑀪𑀺𑀓𑁆𑀔𑀽…𑀧𑁂…  𑀪𑀕𑀯𑀸 𑀏𑀢𑀤𑀯𑁄𑀘—  “𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀲𑀓𑁆𑀓𑁄 𑀤𑁂𑀯𑀸𑀦𑀫𑀺𑀦𑁆𑀤𑁄 𑀲𑀼𑀥𑀫𑁆𑀫𑀸𑀬𑀁 𑀲𑀪𑀸𑀬𑀁 𑀤𑁂𑀯𑁂 𑀢𑀸𑀯𑀢𑀺𑀁𑀲𑁂 𑀅𑀦𑀼𑀦𑀬𑀫𑀸𑀦𑁄 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀁 𑀕𑀸𑀣𑀁 𑀅𑀪𑀸𑀲𑀺—

1698\. _‘𑀫𑀸 𑀯𑁄 𑀓𑁄𑀥𑁄 𑀅𑀚𑁆𑀛𑀪𑀯𑀺,_  
_𑀫𑀸 𑀘 𑀓𑀼𑀚𑁆𑀛𑀺𑀢𑁆𑀣 𑀓𑀼𑀚𑁆𑀛𑀢𑀁;_  
_𑀅𑀓𑁆𑀓𑁄𑀥𑁄 𑀅𑀯𑀺𑀳𑀺𑀁𑀲𑀸 𑀘,_  
_𑀅𑀭𑀺𑀬𑁂𑀲𑀼 𑀘 𑀧𑀝𑀺𑀧𑀤𑀸;_  
_𑀅𑀣 𑀧𑀸𑀧𑀚𑀦𑀁 𑀓𑁄𑀥𑁄,_  
_𑀧𑀩𑁆𑀩𑀢𑁄𑀯𑀸𑀪𑀺𑀫𑀤𑁆𑀤𑀢𑀻’”𑀢𑀺𑁇_  


---

1699\. 𑀢𑀢𑀺𑀬𑁄 𑀯𑀕𑁆𑀕𑁄𑁇



---

1700\. 𑀢𑀲𑁆𑀲𑀼𑀤𑁆𑀤𑀸𑀦𑀁



1701\. _𑀙𑁂𑀢𑁆𑀯𑀸 𑀤𑀼𑀩𑁆𑀩𑀡𑁆𑀡𑀺𑀬 𑀫𑀸𑀬𑀸,_  
_𑀅𑀘𑁆𑀘𑀬𑁂𑀦 𑀅𑀓𑁄𑀥𑀦𑁄;_  
_𑀤𑁂𑀲𑀺𑀢𑀁 𑀩𑀼𑀤𑁆𑀥𑀲𑁂𑀝𑁆𑀞𑁂𑀦,_  
_𑀇𑀤𑀜𑁆𑀳𑀺 𑀲𑀓𑁆𑀓𑀧𑀜𑁆𑀘𑀓𑀦𑁆𑀢𑀺𑁇_  


---

1702\. 𑀲𑀓𑁆𑀓𑀲𑀁𑀬𑀼𑀢𑁆𑀢𑀁 𑀲𑀫𑀢𑁆𑀢𑀁𑁇



---

1703\. 𑀲𑀕𑀸𑀣𑀸𑀯𑀕𑁆𑀕𑁄 𑀧𑀞𑀫𑁄𑁇



---

1704\. 𑀢𑀲𑁆𑀲𑀼𑀤𑁆𑀤𑀸𑀦𑀁



1705\. _𑀤𑁂𑀯𑀢𑀸 𑀤𑁂𑀯𑀧𑀼𑀢𑁆𑀢𑁄 𑀘,_  
_𑀭𑀸𑀚𑀸 𑀫𑀸𑀭𑁄 𑀘 𑀪𑀺𑀓𑁆𑀔𑀼𑀦𑀻;_  
_𑀩𑁆𑀭𑀳𑁆𑀫𑀸 𑀩𑁆𑀭𑀸𑀳𑁆𑀫𑀡 𑀯𑀗𑁆𑀕𑀻𑀲𑁄,_  
_𑀯𑀦𑀬𑀓𑁆𑀔𑁂𑀦 𑀯𑀸𑀲𑀯𑁄𑀢𑀺𑁇_  


---

1706\. 𑀲𑀕𑀸𑀣𑀸𑀯𑀕𑁆𑀕𑀲𑀁𑀬𑀼𑀢𑁆𑀢𑀧𑀸𑀍𑀇 𑀦𑀺𑀝𑁆𑀞𑀺𑀢𑀸𑁇



[Go to previous page (11.3.4 Accayasutta)](11.3.4.md) / [Go to parent page (11.3 Tatiyavagga)](../11.3.md)


