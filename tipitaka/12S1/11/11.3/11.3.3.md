
[Home](/) / [12S1 Sagāthāvaggasaṃyuttapāḷi](../../../12S1.md) / [11 Sakkasaṃyutta](../../11.md) / [11.3 Tatiyavagga](../11.3.md)

# 𑁧𑁧𑁇𑁩𑁇𑁩 𑀲𑀫𑁆𑀩𑀭𑀺𑀫𑀸𑀬𑀸𑀲𑀼𑀢𑁆𑀢

### 𑀲𑀓𑁆𑀓𑀲𑀁𑀬𑀼𑀢𑁆𑀢

### 𑀢𑀢𑀺𑀬𑀯𑀕𑁆𑀕

### 𑀲𑀫𑁆𑀩𑀭𑀺𑀫𑀸𑀬𑀸𑀲𑀼𑀢𑁆𑀢

(269.)

1691\. 𑀲𑀸𑀯𑀢𑁆𑀣𑀺𑀬𑀁…𑀧𑁂…  𑀪𑀕𑀯𑀸 𑀏𑀢𑀤𑀯𑁄𑀘—  “𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀯𑁂𑀧𑀘𑀺𑀢𑁆𑀢𑀺 𑀅𑀲𑀼𑀭𑀺𑀦𑁆𑀤𑁄 𑀆𑀩𑀸𑀥𑀺𑀓𑁄 𑀅𑀳𑁄𑀲𑀺 𑀤𑀼𑀓𑁆𑀔𑀺𑀢𑁄 𑀩𑀸𑀍𑀳𑀕𑀺𑀮𑀸𑀦𑁄𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑀓𑁆𑀓𑁄 𑀤𑁂𑀯𑀸𑀦𑀫𑀺𑀦𑁆𑀤𑁄 𑀬𑁂𑀦 𑀯𑁂𑀧𑀘𑀺𑀢𑁆𑀢𑀺 𑀅𑀲𑀼𑀭𑀺𑀦𑁆𑀤𑁄 𑀢𑁂𑀦𑀼𑀧𑀲𑀗𑁆𑀓𑀫𑀺 𑀕𑀺𑀮𑀸𑀦𑀧𑀼𑀘𑁆𑀙𑀓𑁄𑁇 𑀅𑀤𑁆𑀤𑀲𑀸 𑀔𑁄, 𑀪𑀺𑀓𑁆𑀔𑀯𑁂, 𑀯𑁂𑀧𑀘𑀺𑀢𑁆𑀢𑀺 𑀅𑀲𑀼𑀭𑀺𑀦𑁆𑀤𑁄 𑀲𑀓𑁆𑀓𑀁 𑀤𑁂𑀯𑀸𑀦𑀫𑀺𑀦𑁆𑀤𑀁 𑀤𑀽𑀭𑀢𑁄𑀯 𑀆𑀕𑀘𑁆𑀙𑀦𑁆𑀢𑀁𑁇 𑀤𑀺𑀲𑁆𑀯𑀸𑀦 𑀲𑀓𑁆𑀓𑀁 𑀤𑁂𑀯𑀸𑀦𑀫𑀺𑀦𑁆𑀤𑀁 𑀏𑀢𑀤𑀯𑁄𑀘—  ‘𑀢𑀺𑀓𑀺𑀘𑁆𑀙 𑀫𑀁, 𑀤𑁂𑀯𑀸𑀦𑀫𑀺𑀦𑁆𑀤𑀸’𑀢𑀺𑁇 ‘𑀯𑀸𑀘𑁂𑀳𑀺 𑀫𑀁, 𑀯𑁂𑀧𑀘𑀺𑀢𑁆𑀢𑀺, 𑀲𑀫𑁆𑀩𑀭𑀺𑀫𑀸𑀬𑀦𑁆’𑀢𑀺𑁇 ‘𑀦 𑀢𑀸𑀯𑀸𑀳𑀁 𑀯𑀸𑀘𑁂𑀫𑀺, 𑀬𑀸𑀯𑀸𑀳𑀁, 𑀫𑀸𑀭𑀺𑀲, 𑀅𑀲𑀼𑀭𑁂 𑀧𑀝𑀺𑀧𑀼𑀘𑁆𑀙𑀸𑀫𑀻’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀯𑁂𑀧𑀘𑀺𑀢𑁆𑀢𑀺 𑀅𑀲𑀼𑀭𑀺𑀦𑁆𑀤𑁄 𑀅𑀲𑀼𑀭𑁂 𑀧𑀝𑀺𑀧𑀼𑀘𑁆𑀙𑀺—  ‘𑀯𑀸𑀘𑁂𑀫𑀳𑀁, 𑀫𑀸𑀭𑀺𑀲𑀸, 𑀲𑀓𑁆𑀓𑀁 𑀤𑁂𑀯𑀸𑀦𑀫𑀺𑀦𑁆𑀤𑀁 𑀲𑀫𑁆𑀩𑀭𑀺𑀫𑀸𑀬𑀦𑁆’𑀢𑀺? ‘𑀫𑀸 𑀔𑁄 𑀢𑁆𑀯𑀁, 𑀫𑀸𑀭𑀺𑀲, 𑀯𑀸𑀘𑁂𑀲𑀺 𑀲𑀓𑁆𑀓𑀁 𑀤𑁂𑀯𑀸𑀦𑀫𑀺𑀦𑁆𑀤𑀁 𑀲𑀫𑁆𑀩𑀭𑀺𑀫𑀸𑀬𑀦𑁆’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀯𑁂𑀧𑀘𑀺𑀢𑁆𑀢𑀺 𑀅𑀲𑀼𑀭𑀺𑀦𑁆𑀤𑁄 𑀲𑀓𑁆𑀓𑀁 𑀤𑁂𑀯𑀸𑀦𑀫𑀺𑀦𑁆𑀤𑀁 𑀕𑀸𑀣𑀸𑀬 𑀅𑀚𑁆𑀛𑀪𑀸𑀲𑀺—

1692\. _‘𑀫𑀸𑀬𑀸𑀯𑀻 𑀫𑀖𑀯𑀸 𑀲𑀓𑁆𑀓,_  
_𑀤𑁂𑀯𑀭𑀸𑀚 𑀲𑀼𑀚𑀫𑁆𑀧𑀢𑀺;_  
_𑀉𑀧𑁂𑀢𑀺 𑀦𑀺𑀭𑀬𑀁 𑀖𑁄𑀭𑀁,_  
_𑀲𑀫𑁆𑀩𑀭𑁄𑀯 𑀲𑀢𑀁 𑀲𑀫𑀦𑁆’”𑀢𑀺𑁇_  


[Go to previous page (11.3.2 Dubbaṇṇiyasutta)](11.3.2.md) / [Go to parent page (11.3 Tatiyavagga)](../11.3.md) / [Go to next page (11.3.4 Accayasutta)](11.3.4.md)


