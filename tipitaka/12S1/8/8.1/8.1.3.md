
[Home](/) / [12S1 Sagāthāvaggasaṃyuttapāḷi](../...md) / [8 Vaṅgīsasaṃyutta](...md) / [8.1 Vaṅgīsavagga](../12S1/8/8.1.md)

# 𑁮𑁇𑁧𑁇𑁩 𑀧𑁂𑀲𑀮𑀲𑀼𑀢𑁆𑀢

* 𑀯𑀗𑁆𑀕𑀻𑀲𑀲𑀁𑀬𑀼𑀢𑁆𑀢

* 𑀯𑀗𑁆𑀕𑀻𑀲𑀯𑀕𑁆𑀕

* 𑀧𑁂𑀲𑀮𑀲𑀼𑀢𑁆𑀢

(211.)

1312\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀯𑀗𑁆𑀕𑀻𑀲𑁄 𑀆𑀍𑀅𑀯𑀺𑀬𑀁 𑀯𑀺𑀳𑀭𑀢𑀺 𑀅𑀕𑁆𑀕𑀸𑀍𑀅𑀯𑁂 𑀘𑁂𑀢𑀺𑀬𑁂 𑀆𑀬𑀲𑁆𑀫𑀢𑀸 𑀦𑀺𑀕𑁆𑀭𑁄𑀥𑀓𑀧𑁆𑀧𑁂𑀦 𑀉𑀧𑀚𑁆𑀛𑀸𑀬𑁂𑀦 𑀲𑀤𑁆𑀥𑀺𑀁𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀆𑀬𑀲𑁆𑀫𑀸 𑀯𑀗𑁆𑀕𑀻𑀲𑁄 𑀅𑀢𑁆𑀢𑀦𑁄 𑀧𑀝𑀺𑀪𑀸𑀦𑁂𑀦 𑀅𑀜𑁆𑀜𑁂 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀅𑀢𑀺𑀫𑀜𑁆𑀜𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀢𑁄 𑀯𑀗𑁆𑀕𑀻𑀲𑀲𑁆𑀲 𑀏𑀢𑀤𑀳𑁄𑀲𑀺—  “𑀅𑀮𑀸𑀪𑀸 𑀯𑀢 𑀫𑁂, 𑀦 𑀯𑀢 𑀫𑁂 𑀮𑀸𑀪𑀸; 𑀤𑀼𑀮𑁆𑀮𑀤𑁆𑀥𑀁 𑀯𑀢 𑀫𑁂, 𑀦 𑀯𑀢 𑀫𑁂 𑀲𑀼𑀮𑀤𑁆𑀥𑀁; 𑀬𑁆𑀯𑀸𑀳𑀁 𑀅𑀢𑁆𑀢𑀦𑁄 𑀧𑀝𑀺𑀪𑀸𑀦𑁂𑀦 𑀅𑀜𑁆𑀜𑁂 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀅𑀢𑀺𑀫𑀜𑁆𑀜𑀸𑀫𑀻”𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀯𑀗𑁆𑀕𑀻𑀲𑁄 𑀅𑀢𑁆𑀢𑀦𑀸𑀯 𑀅𑀢𑁆𑀢𑀦𑁄 𑀯𑀺𑀧𑁆𑀧𑀝𑀺𑀲𑀸𑀭𑀁 𑀉𑀧𑁆𑀧𑀸𑀤𑁂𑀢𑁆𑀯𑀸 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺—

1313\. _“𑀫𑀸𑀦𑀁 𑀧𑀚𑀳𑀲𑁆𑀲𑀼 𑀕𑁄𑀢𑀫,_  
_𑀫𑀸𑀦𑀧𑀣𑀜𑁆𑀘 𑀧𑀚𑀳𑀲𑁆𑀲𑀼;_  
_𑀅𑀲𑁂𑀲𑀁 𑀫𑀸𑀦𑀧𑀣𑀲𑁆𑀫𑀺𑀁,_  
_𑀲𑀫𑀼𑀘𑁆𑀙𑀺𑀢𑁄 𑀯𑀺𑀧𑁆𑀧𑀝𑀺𑀲𑀸𑀭𑀻𑀳𑀼𑀯𑀸 𑀘𑀺𑀭𑀭𑀢𑁆𑀢𑀁𑁇_  


1314\. _𑀫𑀓𑁆𑀔𑁂𑀦 𑀫𑀓𑁆𑀔𑀺𑀢𑀸 𑀧𑀚𑀸,_  
_𑀫𑀸𑀦𑀳𑀢𑀸 𑀦𑀺𑀭𑀬𑀁 𑀧𑀧𑀢𑀦𑁆𑀢𑀺;_  
_𑀲𑁄𑀘𑀦𑁆𑀢𑀺 𑀚𑀦𑀸 𑀘𑀺𑀭𑀭𑀢𑁆𑀢𑀁,_  
_𑀫𑀸𑀦𑀳𑀢𑀸 𑀦𑀺𑀭𑀬𑀁 𑀉𑀧𑀧𑀦𑁆𑀦𑀸𑁇_  


1315\. _𑀦 𑀳𑀺 𑀲𑁄𑀘𑀢𑀺 𑀪𑀺𑀓𑁆𑀔𑀼 𑀓𑀤𑀸𑀘𑀺,_  
_𑀫𑀕𑁆𑀕𑀚𑀺𑀦𑁄 𑀲𑀫𑁆𑀫𑀸𑀧𑀝𑀺𑀧𑀦𑁆𑀦𑁄;_  
_𑀓𑀺𑀢𑁆𑀢𑀺𑀜𑁆𑀘 𑀲𑀼𑀔𑀜𑁆𑀘 𑀅𑀦𑀼𑀪𑁄𑀢𑀺,_  
_𑀥𑀫𑁆𑀫𑀤𑀲𑁄𑀢𑀺 𑀢𑀫𑀸𑀳𑀼 𑀧𑀳𑀺𑀢𑀢𑁆𑀢𑀁𑁇_  


1316\. _𑀢𑀲𑁆𑀫𑀸 𑀅𑀔𑀺𑀮𑁄𑀥 𑀧𑀥𑀸𑀦𑀯𑀸,_  
_𑀦𑀻𑀯𑀭𑀡𑀸𑀦𑀺 𑀧𑀳𑀸𑀬 𑀯𑀺𑀲𑀼𑀤𑁆𑀥𑁄;_  
_𑀫𑀸𑀦𑀜𑁆𑀘 𑀧𑀳𑀸𑀬 𑀅𑀲𑁂𑀲𑀁,_  
_𑀯𑀺𑀚𑁆𑀚𑀸𑀬𑀦𑁆𑀢𑀓𑀭𑁄 𑀲𑀫𑀺𑀢𑀸𑀯𑀻”𑀢𑀺𑁇_  


[Go to previous page (8.1.2 Aratīsutta)](8.1.2.md) / [Go to parent page (8.1 Vaṅgīsavagga)](../12S1/8/8.1.md) / [Go to next page (8.1.4 Ānandasutta)](8.1.4.md)


