
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [8 Vaṅgīsasaṃyutta](/tipitaka/12S1/8.md) / [8.1 Vaṅgīsavagga](/tipitaka/12S1/8/8.1.md)

# 𑁮𑁇𑁧𑁇𑁧𑁨 𑀯𑀗𑁆𑀕𑀻𑀲𑀲𑀼𑀢𑁆𑀢

### 𑀯𑀗𑁆𑀕𑀻𑀲𑀲𑀁𑀬𑀼𑀢𑁆𑀢

### 𑀯𑀗𑁆𑀕𑀻𑀲𑀯𑀕𑁆𑀕

### 𑀯𑀗𑁆𑀕𑀻𑀲𑀲𑀼𑀢𑁆𑀢

(220.)

1369\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀯𑀗𑁆𑀕𑀻𑀲𑁄 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀆𑀬𑀲𑁆𑀫𑀸 𑀯𑀗𑁆𑀕𑀻𑀲𑁄 𑀅𑀘𑀺𑀭𑀅𑀭𑀳𑀢𑁆𑀢𑀧𑁆𑀧𑀢𑁆𑀢𑁄 𑀳𑀼𑀢𑁆𑀯𑀸 𑀯𑀺𑀫𑀼𑀢𑁆𑀢𑀺𑀲𑀼𑀔𑀁 𑀧𑀝𑀺𑀲𑀁𑀯𑁂𑀤𑀻 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀸 𑀕𑀸𑀣𑀸𑀬𑁄 𑀅𑀪𑀸𑀲𑀺—

1370\. _“𑀓𑀸𑀯𑁂𑀬𑁆𑀬𑀫𑀢𑁆𑀢𑀸 𑀯𑀺𑀘𑀭𑀺𑀫𑁆𑀳 𑀧𑀼𑀩𑁆𑀩𑁂,_  
_𑀕𑀸𑀫𑀸 𑀕𑀸𑀫𑀁 𑀧𑀼𑀭𑀸 𑀧𑀼𑀭𑀁;_  
_𑀅𑀣𑀤𑁆𑀤𑀲𑀸𑀫 𑀲𑀫𑁆𑀩𑀼𑀤𑁆𑀥𑀁,_  
_𑀲𑀤𑁆𑀥𑀸 𑀦𑁄 𑀉𑀧𑀧𑀚𑁆𑀚𑀣𑁇_  


1371\. _𑀲𑁄 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀔𑀦𑁆𑀥𑀸𑀬𑀢𑀦𑀥𑀸𑀢𑀼𑀬𑁄;_  
_𑀢𑀲𑁆𑀲𑀸𑀳𑀁 𑀥𑀫𑁆𑀫𑀁 𑀲𑀼𑀢𑁆𑀯𑀸𑀦,_  
_𑀧𑀩𑁆𑀩𑀚𑀺𑀁 𑀅𑀦𑀕𑀸𑀭𑀺𑀬𑀁𑁇_  


1372\. _𑀩𑀳𑀼𑀦𑁆𑀦𑀁 𑀯𑀢 𑀅𑀢𑁆𑀣𑀸𑀬,_  
_𑀩𑁄𑀥𑀺𑀁 𑀅𑀚𑁆𑀛𑀕𑀫𑀸 𑀫𑀼𑀦𑀺;_  
_𑀪𑀺𑀓𑁆𑀔𑀽𑀦𑀁 𑀪𑀺𑀓𑁆𑀔𑀼𑀦𑀻𑀦𑀜𑁆𑀘,_  
_𑀬𑁂 𑀦𑀺𑀬𑀸𑀫𑀕𑀢𑀤𑁆𑀤𑀲𑀸𑁇_  


1373\. _𑀲𑁆𑀯𑀸𑀕𑀢𑀁 𑀯𑀢 𑀫𑁂 𑀆𑀲𑀺,_  
_𑀫𑀫 𑀩𑀼𑀤𑁆𑀥𑀲𑁆𑀲 𑀲𑀦𑁆𑀢𑀺𑀓𑁂;_  
_𑀢𑀺𑀲𑁆𑀲𑁄 𑀯𑀺𑀚𑁆𑀚𑀸 𑀅𑀦𑀼𑀧𑁆𑀧𑀢𑁆𑀢𑀸,_  
_𑀓𑀢𑀁 𑀩𑀼𑀤𑁆𑀥𑀲𑁆𑀲 𑀲𑀸𑀲𑀦𑀁𑁇_  


1374\. _𑀧𑀼𑀩𑁆𑀩𑁂𑀦𑀺𑀯𑀸𑀲𑀁 𑀚𑀸𑀦𑀸𑀫𑀺,_  
_𑀤𑀺𑀩𑁆𑀩𑀘𑀓𑁆𑀔𑀼𑀁 𑀯𑀺𑀲𑁄𑀥𑀺𑀢𑀁;_  
_𑀢𑁂𑀯𑀺𑀚𑁆𑀚𑁄 𑀇𑀤𑁆𑀥𑀺𑀧𑀢𑁆𑀢𑁄𑀫𑁆𑀳𑀺,_  
_𑀘𑁂𑀢𑁄𑀧𑀭𑀺𑀬𑀸𑀬𑀓𑁄𑀯𑀺𑀤𑁄”𑀢𑀺𑁇_  


---

1375\. 𑀢𑀲𑁆𑀲𑀼𑀤𑁆𑀤𑀸𑀦𑀁



1376\. _𑀦𑀺𑀓𑁆𑀔𑀦𑁆𑀢𑀁 𑀅𑀭𑀢𑀺 𑀘𑁂𑀯,_  
_𑀧𑁂𑀲𑀮𑀸 𑀅𑀢𑀺𑀫𑀜𑁆𑀜𑀦𑀸;_  
_𑀆𑀦𑀦𑁆𑀤𑁂𑀦 𑀲𑀼𑀪𑀸𑀲𑀺𑀢𑀸,_  
_𑀲𑀸𑀭𑀺𑀧𑀼𑀢𑁆𑀢𑀧𑀯𑀸𑀭𑀡𑀸;_  
_𑀧𑀭𑁄𑀲𑀳𑀲𑁆𑀲𑀁 𑀓𑁄𑀡𑁆𑀟𑀜𑁆𑀜𑁄,_  
_𑀫𑁄𑀕𑁆𑀕𑀮𑁆𑀮𑀸𑀦𑁂𑀦 𑀕𑀕𑁆𑀕𑀭𑀸;_  
_𑀯𑀗𑁆𑀕𑀻𑀲𑁂𑀦 𑀤𑁆𑀯𑀸𑀤𑀲𑀸𑀢𑀺𑁇_  


---

1377\. 𑀯𑀗𑁆𑀕𑀻𑀲𑀲𑀁𑀬𑀼𑀢𑁆𑀢𑀁 𑀲𑀫𑀢𑁆𑀢𑀁𑁇



[Go to previous page (8.1.11 Gaggarāsutta)](/tipitaka/12S1/8/8.1/8.1.11.md) / [Go to parent page (8.1 Vaṅgīsavagga)](/tipitaka/12S1/8/8.1.md) / [Go to next page (9 Vanasaṃyutta)](/tipitaka/12S1/9.md)


