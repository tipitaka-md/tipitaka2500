
[Home](/) / [12S1 Sagāthāvaggasaṃyuttapāḷi](../../../12S1.md) / [10 Yakkhasaṃyutta](../../10.md) / [10.1 Indakavagga](../10.1.md)

# 10.1.10 Dutiyasukkāsutta

* Yakkhasaṃyutta

* Indakavagga

* Dutiyasukkāsutta

(244.)

1508\. Ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena aññataro upāsako sukkāya bhikkhuniyā bhojanaṃ adāsi. Atha kho sukkāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi—

1509\. _“Puññaṃ vata pasavi bahuṃ,_  
_Sappañño vatāyaṃ upāsako;_  
_Yo sukkāya adāsi bhojanaṃ,_  
_Sabbaganthehi vippamuttiyā”ti._  


[Go to previous page (10.1.9 Paṭhamasukkāsutta)](10.1.9.md) / [Go to parent page (10.1 Indakavagga)](../10.1.md) / [Go to next page (10.1.11 Cīrāsutta)](10.1.11.md)


