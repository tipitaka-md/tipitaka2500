
[Home](/) / [12S1 Sagāthāvaggasaṃyuttapāḷi](../../../12S1.md) / [10 Yakkhasaṃyutta](../../10.md) / [10.1 Indakavagga](../10.1.md)

# 10.1.4 Maṇibhaddasutta

### Yakkhasaṃyutta

### Indakavagga

### Maṇibhaddasutta

(238.)

1465\. Ekaṃ samayaṃ bhagavā magadhesu viharati maṇimālike cetiye maṇibhaddassa yakkhassa bhavane. Atha kho maṇibhaddo yakkho yena bhagavā tenupasaṅkami; upasaṅkamitvā bhagavato santike imaṃ gāthaṃ abhāsi—

1466\. _“Satīmato sadā bhaddaṃ,_  
_satimā sukhamedhati;_  
_Satīmato suve seyyo,_  
_verā ca parimuccatī”ti._  


1467\. _“Satīmato sadā bhaddaṃ,_  
_satimā sukhamedhati;_  
_Satīmato suve seyyo,_  
_verā na parimuccati._  


1468\. _Yassa sabbamahorattaṃ,_  
_ahiṃsāya rato mano;_  
_Mettaṃso sabbabhūtesu,_  
_veraṃ tassa na kenacī”ti._  


[Go to previous page (10.1.3 Sūcilomasutta)](10.1.3.md) / [Go to parent page (10.1 Indakavagga)](../10.1.md) / [Go to next page (10.1.5 Sānusutta)](10.1.5.md)


