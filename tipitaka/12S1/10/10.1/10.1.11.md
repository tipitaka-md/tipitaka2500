
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [10 Yakkhasaṃyutta](/tipitaka/12S1/10.md) / [10.1 Indakavagga](/tipitaka/12S1/10/10.1.md)

# 10.1.11 Cīrāsutta

### Yakkhasaṃyutta

### Indakavagga

### Cīrāsutta

(245.)

1510. Evaṃ me sutaṃ—  ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena aññataro upāsako cīrāya bhikkhuniyā cīvaraṃ adāsi. Atha kho cīrāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imaṃ gāthaṃ abhāsi—

1511. _“Puññaṃ vata pasavi bahuṃ,_  
_Sappañño vatāyaṃ upāsako;_  
_Yo cīrāya adāsi cīvaraṃ,_  
_Sabbayogehi vippamuttiyā”ti._  


[Go to previous page (10.1.10 Dutiyasukkāsutta)](/tipitaka/12S1/10/10.1/10.1.10.md) / [Go to parent page (10.1 Indakavagga)](/tipitaka/12S1/10/10.1.md) / [Go to next page (10.1.12 Āḷavakasutta)](/tipitaka/12S1/10/10.1/10.1.12.md)


