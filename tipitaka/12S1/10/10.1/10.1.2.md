
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [10 Yakkhasaṃyutta](/tipitaka/12S1/10.md) / [10.1 Indakavagga](/tipitaka/12S1/10/10.1.md)

# 10.1.2 Sakkanāmasutta

### Yakkhasaṃyutta

### Indakavagga

### Sakkanāmasutta

(236.)

1455\. Ekaṃ samayaṃ bhagavā rājagahe viharati gijjhakūṭe pabbate. Atha kho sakkanāmako yakkho yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—

1456\. _“Sabbaganthappahīnassa,_  
_vippamuttassa te sato;_  
_Samaṇassa na taṃ sādhu,_  
_yadaññamanusāsasī”ti._  


1457\. _“Yena kenaci vaṇṇena,_  
_saṃvāso sakka jāyati;_  
_Na taṃ arahati sappañño,_  
_manasā anukampituṃ._  


1458\. _Manasā ce pasannena,_  
_yadaññamanusāsati;_  
_Na tena hoti saṃyutto,_  
_yānukampā anuddayā”ti._  


[Go to previous page (10.1.1 Indakasutta)](/tipitaka/12S1/10/10.1/10.1.1.md) / [Go to parent page (10.1 Indakavagga)](/tipitaka/12S1/10/10.1.md) / [Go to next page (10.1.3 Sūcilomasutta)](/tipitaka/12S1/10/10.1/10.1.3.md)


