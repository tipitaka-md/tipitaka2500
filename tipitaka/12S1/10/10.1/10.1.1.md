
[Home](/) / [12S1 Sagāthāvaggasaṃyuttapāḷi](../../../12S1.md) / [10 Yakkhasaṃyutta](../../10.md) / [10.1 Indakavagga](../10.1.md)

# 10.1.1 Indakasutta

* Yakkhasaṃyutta

* Indakavagga

* Indakasutta

(235.)

1451\. Evaṃ me sutaṃ—  ekaṃ samayaṃ bhagavā rājagahe viharati indakūṭe pabbate, indakassa yakkhassa bhavane. Atha kho indako yakkho yena bhagavā tenupasaṅkami; upasaṅkamitvā bhagavantaṃ gāthāya ajjhabhāsi—

1452\. _“Rūpaṃ na jīvanti vadanti buddhā,_  
_Kathaṃ nvayaṃ vindatimaṃ sarīraṃ;_  
_Kutassa aṭṭhīyakapiṇḍameti,_  
_Kathaṃ nvayaṃ sajjati gabbharasmin”ti._  


1453\. _“Paṭhamaṃ kalalaṃ hoti,_  
_kalalā hoti abbudaṃ;_  
_Abbudā jāyate pesi,_  
_pesi nibbattatī ghano;_  
_Ghanā pasākhā jāyanti,_  
_kesā lomā nakhāpi ca._  


1454\. _Yañcassa bhuñjatī mātā,_  
_annaṃ pānañca bhojanaṃ;_  
_Tena so tattha yāpeti,_  
_mātukucchigato naro”ti._  


[Go to previous page (10.1 Indakavagga)](../10.1.md) / [Go to parent page (10.1 Indakavagga)](../10.1.md) / [Go to next page (10.1.2 Sakkanāmasutta)](10.1.2.md)


