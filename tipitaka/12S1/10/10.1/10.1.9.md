
[Home](/) / [12S1 Sagāthāvaggasaṃyuttapāḷi](../../../12S1.md) / [10 Yakkhasaṃyutta](../../10.md) / [10.1 Indakavagga](../10.1.md)

# 10.1.9 Paṭhamasukkāsutta

* Yakkhasaṃyutta

* Indakavagga

* Paṭhamasukkāsutta

(243.)

1505\. Ekaṃ samayaṃ bhagavā rājagahe viharati veḷuvane kalandakanivāpe. Tena kho pana samayena sukkā bhikkhunī mahatiyā parisāya parivutā dhammaṃ deseti. Atha kho sukkāya bhikkhuniyā abhippasanno yakkho rājagahe rathikāya rathikaṃ siṅghāṭakena siṅghāṭakaṃ upasaṅkamitvā tāyaṃ velāyaṃ imā gāthāyo abhāsi—

1506\. _“Kiṃ me katā rājagahe manussā,_  
_Madhupītāva seyare;_  
_Ye sukkaṃ na payirupāsanti,_  
_Desentiṃ amataṃ padaṃ._  


1507\. _Tañca pana appaṭivānīyaṃ,_  
_Asecanakamojavaṃ;_  
_Pivanti maññe sappaññā,_  
_Valāhakamiva panthagū”ti._  


[Go to previous page (10.1.8 Sudattasutta)](10.1.8.md) / [Go to parent page (10.1 Indakavagga)](../10.1.md) / [Go to next page (10.1.10 Dutiyasukkāsutta)](10.1.10.md)


