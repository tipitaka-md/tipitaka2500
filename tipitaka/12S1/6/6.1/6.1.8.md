---
title: 6.1.8 Katamodakatissasutta
path: /tipitaka/12S1/6/6.1/6.1.8
ref: 273793
breadcrumbs:
  - name: Home
    link: /
  - name: 12S1 Sagāthāvaggasaṃyuttapāḷi
    link: /tipitaka/12S1
  - name: 6 Brahmasaṃyutta
    link: /tipitaka/12S1/6
  - name: 6.1 Paṭhamavagga
    link: /tipitaka/12S1/6/6.1
prevL: /tipitaka/12S1/6/6.1/6.1.7
upL: /tipitaka/12S1/6/6.1
nextL: /tipitaka/12S1/6/6.1/6.1.9
---

# 6.1.8 Katamodakatissasutta

### Brahmasaṃyutta

### Paṭhamavagga

### Katamodakatissasutta

(179.)

1072. Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho suddhāvāso paccekabrahmā katamodakatissakaṃ bhikkhuṃ ārabbha bhagavato santike imaṃ gāthaṃ abhāsi—

1073. _“Appameyyaṃ paminanto,_  
_Kodha vidvā vikappaye;_  
_Appameyyaṃ pamāyinaṃ,_  
_Nivutaṃ taṃ maññe akissavan”ti._  



