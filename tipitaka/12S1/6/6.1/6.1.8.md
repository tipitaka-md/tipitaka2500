
[Home](/) / [12S1 Sagāthāvaggasaṃyuttapāḷi](../../../12S1.md) / [6 Brahmasaṃyutta](../../6.md) / [6.1 Paṭhamavagga](../6.1.md)

# 6.1.8 Katamodakatissasutta

* Brahmasaṃyutta

* Paṭhamavagga

* Katamodakatissasutta

(179.)

1072\. Sāvatthinidānaṃ. Tena kho pana samayena bhagavā divāvihāragato hoti paṭisallīno. Atha kho subrahmā ca paccekabrahmā suddhāvāso ca paccekabrahmā yena bhagavā tenupasaṅkamiṃsu; upasaṅkamitvā paccekaṃ dvārabāhaṃ nissāya aṭṭhaṃsu. Atha kho suddhāvāso paccekabrahmā katamodakatissakaṃ bhikkhuṃ ārabbha bhagavato santike imaṃ gāthaṃ abhāsi—

1073\. _“Appameyyaṃ paminanto,_  
_Kodha vidvā vikappaye;_  
_Appameyyaṃ pamāyinaṃ,_  
_Nivutaṃ taṃ maññe akissavan”ti._  


[Go to previous page (6.1.7 Kokālikasutta)](6.1.7.md) / [Go to parent page (6.1 Paṭhamavagga)](../6.1.md) / [Go to next page (6.1.9 Turūbrahmasutta)](6.1.9.md)


