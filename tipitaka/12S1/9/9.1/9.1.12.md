
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [9 Vanasaṃyutta](/tipitaka/12S1/9.md) / [9.1 Vanavagga](/tipitaka/12S1/9/9.1.md)

# 9.1.12 Majjhanhikasutta

### Vanasaṃyutta

### Vanavagga

### Majjhanhikasutta

(232.)

1428\. Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Atha kho tasmiṃ vanasaṇḍe adhivatthā devatā yena so bhikkhu tenupasaṅkami; upasaṅkamitvā tassa bhikkhuno santike imaṃ gāthaṃ abhāsi—

1429\. _“Ṭhite majjhanhike kāle,_  
_sannisīvesu pakkhisu;_  
_Saṇateva brahāraññaṃ,_  
_taṃ bhayaṃ paṭibhāti maṃ._  


1430\. _Ṭhite majjhanhike kāle,_  
_sannisīvesu pakkhisu;_  
_Saṇateva brahāraññaṃ,_  
_sā rati paṭibhāti man”ti._  


[Go to previous page (9.1.11 Akusalavitakkasutta)](/tipitaka/12S1/9/9.1/9.1.11.md) / [Go to parent page (9.1 Vanavagga)](/tipitaka/12S1/9/9.1.md) / [Go to next page (9.1.13 Pākatindriyasutta)](/tipitaka/12S1/9/9.1/9.1.13.md)


