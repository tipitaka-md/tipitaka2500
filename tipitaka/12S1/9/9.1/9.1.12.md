
[Home](/) / [12S1 Sagāthāvaggasaṃyuttapāḷi](../../../12S1.md) / [9 Vanasaṃyutta](../../9.md) / [9.1 Vanavagga](../9.1.md)

# 9.1.12 Majjhanhikasutta

### Vanasaṃyutta

### Vanavagga

### Majjhanhikasutta

(232.)

1428. Ekaṃ samayaṃ aññataro bhikkhu kosalesu viharati aññatarasmiṃ vanasaṇḍe. Atha kho tasmiṃ vanasaṇḍe adhivatthā devatā yena so bhikkhu tenupasaṅkami; upasaṅkamitvā tassa bhikkhuno santike imaṃ gāthaṃ abhāsi—

1429. _“Ṭhite majjhanhike kāle,_  
_sannisīvesu pakkhisu;_  
_Saṇateva brahāraññaṃ,_  
_taṃ bhayaṃ paṭibhāti maṃ._  


1430. _Ṭhite majjhanhike kāle,_  
_sannisīvesu pakkhisu;_  
_Saṇateva brahāraññaṃ,_  
_sā rati paṭibhāti man”ti._  


[Go to previous page (9.1.11 Akusalavitakkasutta)](9.1.11.md) / [Go to parent page (9.1 Vanavagga)](../9.1.md) / [Go to next page (9.1.13 Pākatindriyasutta)](9.1.13.md)


