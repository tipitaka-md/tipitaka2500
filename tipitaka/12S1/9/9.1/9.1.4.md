
[Home](/) / [12S1 Sagāthāvaggasaṃyuttapāḷi](../...md) / [9 Vanasaṃyutta](...md) / [9.1 Vanavagga](../12S1/9/9.1.md)

# 𑁯𑁇𑁧𑁇𑁪 𑀲𑀫𑁆𑀩𑀳𑀼𑀮𑀲𑀼𑀢𑁆𑀢

* 𑀯𑀦𑀲𑀁𑀬𑀼𑀢𑁆𑀢

* 𑀯𑀦𑀯𑀕𑁆𑀕

* 𑀲𑀫𑁆𑀩𑀳𑀼𑀮𑀲𑀼𑀢𑁆𑀢

(224.)

1395\. 𑀏𑀓𑀁 𑀲𑀫𑀬𑀁 𑀲𑀫𑁆𑀩𑀳𑀼𑀮𑀸 𑀪𑀺𑀓𑁆𑀔𑀽 𑀓𑁄𑀲𑀮𑁂𑀲𑀼 𑀯𑀺𑀳𑀭𑀦𑁆𑀢𑀺 𑀅𑀜𑁆𑀜𑀢𑀭𑀲𑁆𑀫𑀺𑀁 𑀯𑀦𑀲𑀡𑁆𑀟𑁂𑁇 𑀅𑀣 𑀔𑁄 𑀢𑁂 𑀪𑀺𑀓𑁆𑀔𑀽 𑀯𑀲𑁆𑀲𑀁𑀯𑀼𑀝𑁆𑀞𑀸 𑀢𑁂𑀫𑀸𑀲𑀘𑁆𑀘𑀬𑁂𑀦 𑀘𑀸𑀭𑀺𑀓𑀁 𑀧𑀓𑁆𑀓𑀫𑀺𑀁𑀲𑀼𑁇 𑀅𑀣 𑀔𑁄 𑀬𑀸 𑀢𑀲𑁆𑀫𑀺𑀁 𑀯𑀦𑀲𑀡𑁆𑀟𑁂 𑀅𑀥𑀺𑀯𑀢𑁆𑀣𑀸 𑀤𑁂𑀯𑀢𑀸 𑀢𑁂 𑀪𑀺𑀓𑁆𑀔𑀽 𑀅𑀧𑀲𑁆𑀲𑀦𑁆𑀢𑀻 𑀧𑀭𑀺𑀤𑁂𑀯𑀫𑀸𑀦𑀸 𑀢𑀸𑀬𑀁 𑀯𑁂𑀮𑀸𑀬𑀁 𑀇𑀫𑀁 𑀕𑀸𑀣𑀁 𑀅𑀪𑀸𑀲𑀺—

1396\. _“𑀅𑀭𑀢𑀺 𑀯𑀺𑀬 𑀫𑁂𑀚𑁆𑀚 𑀔𑀸𑀬𑀢𑀺,_  
_𑀩𑀳𑀼𑀓𑁂 𑀤𑀺𑀲𑁆𑀯𑀸𑀦 𑀯𑀺𑀯𑀺𑀢𑁆𑀢𑁂 𑀆𑀲𑀦𑁂;_  
_𑀢𑁂 𑀘𑀺𑀢𑁆𑀢𑀓𑀣𑀸 𑀩𑀳𑀼𑀲𑁆𑀲𑀼𑀢𑀸,_  
_𑀓𑁄𑀫𑁂 𑀕𑁄𑀢𑀫𑀲𑀸𑀯𑀓𑀸 𑀕𑀢𑀸”𑀢𑀺𑁇_  


1397\. 𑀏𑀯𑀁 𑀯𑀼𑀢𑁆𑀢𑁂, 𑀅𑀜𑁆𑀜𑀢𑀭𑀸 𑀤𑁂𑀯𑀢𑀸 𑀢𑀁 𑀤𑁂𑀯𑀢𑀁 𑀕𑀸𑀣𑀸𑀬 𑀧𑀘𑁆𑀘𑀪𑀸𑀲𑀺—

1398\. _“𑀫𑀸𑀕𑀥𑀁 𑀕𑀢𑀸 𑀓𑁄𑀲𑀮𑀁 𑀕𑀢𑀸,_  
_𑀏𑀓𑀘𑁆𑀘𑀺𑀬𑀸 𑀧𑀦 𑀯𑀚𑁆𑀚𑀺𑀪𑀽𑀫𑀺𑀬𑀸;_  
_𑀫𑀕𑀸 𑀯𑀺𑀬 𑀅𑀲𑀗𑁆𑀕𑀘𑀸𑀭𑀺𑀦𑁄,_  
_𑀅𑀦𑀺𑀓𑁂𑀢𑀸 𑀯𑀺𑀳𑀭𑀦𑁆𑀢𑀺 𑀪𑀺𑀓𑁆𑀔𑀯𑁄”𑀢𑀺𑁇_  


[Go to previous page (9.1.3 Kassapagottasutta)](9.1.3.md) / [Go to parent page (9.1 Vanavagga)](../12S1/9/9.1.md) / [Go to next page (9.1.5 Ānandasutta)](9.1.5.md)


