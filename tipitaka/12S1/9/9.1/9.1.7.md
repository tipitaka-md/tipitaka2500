
[Home](/) / [12S1 Sagāthāvaggasaṃyuttapāḷi](../...md) / [9 Vanasaṃyutta](...md) / [9.1 Vanavagga](../12S1/9/9.1.md)

# 𑁯𑁇𑁧𑁇𑁭 𑀦𑀸𑀕𑀤𑀢𑁆𑀢𑀲𑀼𑀢𑁆𑀢

* 𑀯𑀦𑀲𑀁𑀬𑀼𑀢𑁆𑀢

* 𑀯𑀦𑀯𑀕𑁆𑀕

* 𑀦𑀸𑀕𑀤𑀢𑁆𑀢𑀲𑀼𑀢𑁆𑀢

(227.)

1408\. 𑀏𑀓𑀁 𑀲𑀫𑀬𑀁 𑀆𑀬𑀲𑁆𑀫𑀸 𑀦𑀸𑀕𑀤𑀢𑁆𑀢𑁄 𑀓𑁄𑀲𑀮𑁂𑀲𑀼 𑀯𑀺𑀳𑀭𑀢𑀺 𑀅𑀜𑁆𑀜𑀢𑀭𑀲𑁆𑀫𑀺𑀁 𑀯𑀦𑀲𑀡𑁆𑀟𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀆𑀬𑀲𑁆𑀫𑀸 𑀦𑀸𑀕𑀤𑀢𑁆𑀢𑁄 𑀅𑀢𑀺𑀓𑀸𑀮𑁂𑀦 𑀕𑀸𑀫𑀁 𑀧𑀯𑀺𑀲𑀢𑀺, 𑀅𑀢𑀺𑀤𑀺𑀯𑀸 𑀧𑀝𑀺𑀓𑁆𑀓𑀫𑀢𑀺𑁇 𑀅𑀣 𑀔𑁄 𑀬𑀸 𑀢𑀲𑁆𑀫𑀺𑀁 𑀯𑀦𑀲𑀡𑁆𑀟𑁂 𑀅𑀥𑀺𑀯𑀢𑁆𑀣𑀸 𑀤𑁂𑀯𑀢𑀸 𑀆𑀬𑀲𑁆𑀫𑀢𑁄 𑀦𑀸𑀕𑀤𑀢𑁆𑀢𑀲𑁆𑀲 𑀅𑀦𑀼𑀓𑀫𑁆𑀧𑀺𑀓𑀸 𑀅𑀢𑁆𑀣𑀓𑀸𑀫𑀸 𑀆𑀬𑀲𑁆𑀫𑀦𑁆𑀢𑀁 𑀦𑀸𑀕𑀤𑀢𑁆𑀢𑀁 𑀲𑀁𑀯𑁂𑀚𑁂𑀢𑀼𑀓𑀸𑀫𑀸 𑀬𑁂𑀦𑀸𑀬𑀲𑁆𑀫𑀸 𑀦𑀸𑀕𑀤𑀢𑁆𑀢𑁄 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀆𑀬𑀲𑁆𑀫𑀦𑁆𑀢𑀁 𑀦𑀸𑀕𑀤𑀢𑁆𑀢𑀁 𑀕𑀸𑀣𑀸𑀳𑀺 𑀅𑀚𑁆𑀛𑀪𑀸𑀲𑀺—

1409\. _“𑀓𑀸𑀮𑁂 𑀧𑀯𑀺𑀲 𑀦𑀸𑀕𑀤𑀢𑁆𑀢,_  
_𑀤𑀺𑀯𑀸 𑀘 𑀆𑀕𑀦𑁆𑀢𑁆𑀯𑀸 𑀅𑀢𑀺𑀯𑁂𑀮𑀘𑀸𑀭𑀻;_  
_𑀲𑀁𑀲𑀝𑁆𑀞𑁄 𑀕𑀳𑀝𑁆𑀞𑁂𑀳𑀺,_  
_𑀲𑀫𑀸𑀦𑀲𑀼𑀔𑀤𑀼𑀓𑁆𑀔𑁄𑁇_  


1410\. _𑀪𑀸𑀬𑀸𑀫𑀺 𑀦𑀸𑀕𑀤𑀢𑁆𑀢𑀁 𑀲𑀼𑀧𑁆𑀧𑀕𑀩𑁆𑀪𑀁,_  
_𑀓𑀼𑀮𑁂𑀲𑀼 𑀯𑀺𑀦𑀺𑀩𑀤𑁆𑀥𑀁;_  
_𑀫𑀸 𑀳𑁂𑀯 𑀫𑀘𑁆𑀘𑀼𑀭𑀜𑁆𑀜𑁄 𑀩𑀮𑀯𑀢𑁄,_  
_𑀅𑀦𑁆𑀢𑀓𑀲𑁆𑀲 𑀯𑀲𑀁 𑀉𑀧𑁂𑀲𑀻”𑀢𑀺𑁇_  


1411\. 𑀅𑀣 𑀔𑁄 𑀆𑀬𑀲𑁆𑀫𑀸 𑀦𑀸𑀕𑀤𑀢𑁆𑀢𑁄 𑀢𑀸𑀬 𑀤𑁂𑀯𑀢𑀸𑀬 𑀲𑀁𑀯𑁂𑀚𑀺𑀢𑁄 𑀲𑀁𑀯𑁂𑀕𑀫𑀸𑀧𑀸𑀤𑀻𑀢𑀺𑁇

[Go to previous page (9.1.6 Anuruddhasutta)](9.1.6.md) / [Go to parent page (9.1 Vanavagga)](../12S1/9/9.1.md) / [Go to next page (9.1.8 Kulagharaṇīsutta)](9.1.8.md)


