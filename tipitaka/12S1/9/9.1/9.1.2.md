
[Home](/) / [12S1 Sagāthāvaggasaṃyuttapāḷi](../../../12S1.md) / [9 Vanasaṃyutta](../../9.md) / [9.1 Vanavagga](../9.1.md)

# 𑁯𑁇𑁧𑁇𑁨 𑀉𑀧𑀝𑁆𑀞𑀸𑀦𑀲𑀼𑀢𑁆𑀢

* 𑀯𑀦𑀲𑀁𑀬𑀼𑀢𑁆𑀢

* 𑀯𑀦𑀯𑀕𑁆𑀕

* 𑀉𑀧𑀝𑁆𑀞𑀸𑀦𑀲𑀼𑀢𑁆𑀢

(222.)

1383\. 𑀏𑀓𑀁 𑀲𑀫𑀬𑀁 𑀅𑀜𑁆𑀜𑀢𑀭𑁄 𑀪𑀺𑀓𑁆𑀔𑀼 𑀓𑁄𑀲𑀮𑁂𑀲𑀼 𑀯𑀺𑀳𑀭𑀢𑀺 𑀅𑀜𑁆𑀜𑀢𑀭𑀲𑁆𑀫𑀺𑀁 𑀯𑀦𑀲𑀡𑁆𑀟𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀲𑁄 𑀪𑀺𑀓𑁆𑀔𑀼 𑀤𑀺𑀯𑀸𑀯𑀺𑀳𑀸𑀭𑀕𑀢𑁄 𑀲𑀼𑀧𑀢𑀺𑁇 𑀅𑀣 𑀔𑁄 𑀬𑀸 𑀢𑀲𑁆𑀫𑀺𑀁 𑀯𑀦𑀲𑀡𑁆𑀟𑁂 𑀅𑀥𑀺𑀯𑀢𑁆𑀣𑀸 𑀤𑁂𑀯𑀢𑀸 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀅𑀦𑀼𑀓𑀫𑁆𑀧𑀺𑀓𑀸 𑀅𑀢𑁆𑀣𑀓𑀸𑀫𑀸 𑀢𑀁 𑀪𑀺𑀓𑁆𑀔𑀼𑀁 𑀲𑀁𑀯𑁂𑀚𑁂𑀢𑀼𑀓𑀸𑀫𑀸 𑀬𑁂𑀦 𑀲𑁄 𑀪𑀺𑀓𑁆𑀔𑀼 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀢𑀁 𑀪𑀺𑀓𑁆𑀔𑀼𑀁 𑀕𑀸𑀣𑀸𑀳𑀺 𑀅𑀚𑁆𑀛𑀪𑀸𑀲𑀺—

1384\. _“𑀉𑀝𑁆𑀞𑁂𑀳𑀺 𑀪𑀺𑀓𑁆𑀔𑀼 𑀓𑀺𑀁 𑀲𑁂𑀲𑀺,_  
_𑀓𑁄 𑀅𑀢𑁆𑀣𑁄 𑀲𑀼𑀧𑀺𑀢𑁂𑀦 𑀢𑁂;_  
_𑀆𑀢𑀼𑀭𑀲𑁆𑀲 𑀳𑀺 𑀓𑀸 𑀦𑀺𑀤𑁆𑀤𑀸,_  
_𑀲𑀮𑁆𑀮𑀯𑀺𑀤𑁆𑀥𑀲𑁆𑀲 𑀭𑀼𑀧𑁆𑀧𑀢𑁄𑁇_  


1385\. _𑀬𑀸𑀬 𑀲𑀤𑁆𑀥𑀸𑀬 𑀧𑀩𑁆𑀩𑀚𑀺𑀢𑁄,_  
_𑀅𑀕𑀸𑀭𑀲𑁆𑀫𑀸𑀦𑀕𑀸𑀭𑀺𑀬𑀁;_  
_𑀢𑀫𑁂𑀯 𑀲𑀤𑁆𑀥𑀁 𑀩𑁆𑀭𑀽𑀳𑁂𑀳𑀺,_  
_𑀫𑀸 𑀦𑀺𑀤𑁆𑀤𑀸𑀬 𑀯𑀲𑀁 𑀕𑀫𑀻”𑀢𑀺𑁇_  


1386\. _“𑀅𑀦𑀺𑀘𑁆𑀘𑀸 𑀅𑀤𑁆𑀥𑀼𑀯𑀸 𑀓𑀸𑀫𑀸,_  
_𑀬𑁂𑀲𑀼 𑀫𑀦𑁆𑀤𑁄𑀯 𑀫𑀼𑀘𑁆𑀙𑀺𑀢𑁄;_  
_𑀩𑀤𑁆𑀥𑁂𑀲𑀼 𑀫𑀼𑀢𑁆𑀢𑀁 𑀅𑀲𑀺𑀢𑀁,_  
_𑀓𑀲𑁆𑀫𑀸 𑀧𑀩𑁆𑀩𑀚𑀺𑀢𑀁 𑀢𑀧𑁂𑁇_  


1387\. _𑀙𑀦𑁆𑀤𑀭𑀸𑀕𑀲𑁆𑀲 𑀯𑀺𑀦𑀬𑀸,_  
_𑀅𑀯𑀺𑀚𑁆𑀚𑀸𑀲𑀫𑀢𑀺𑀓𑁆𑀓𑀫𑀸;_  
_𑀢𑀁 𑀜𑀸𑀡𑀁 𑀧𑀭𑀫𑁄𑀤𑀸𑀦𑀁,_  
_𑀓𑀲𑁆𑀫𑀸 𑀧𑀩𑁆𑀩𑀚𑀺𑀢𑀁 𑀢𑀧𑁂𑁇_  


1388\. _𑀙𑁂𑀢𑁆𑀯𑀸 𑀅𑀯𑀺𑀚𑁆𑀚𑀁 𑀯𑀺𑀚𑁆𑀚𑀸𑀬,_  
_𑀆𑀲𑀯𑀸𑀦𑀁 𑀧𑀭𑀺𑀓𑁆𑀔𑀬𑀸;_  
_𑀅𑀲𑁄𑀓𑀁 𑀅𑀦𑀼𑀧𑀸𑀬𑀸𑀲𑀁,_  
_𑀓𑀲𑁆𑀫𑀸 𑀧𑀩𑁆𑀩𑀚𑀺𑀢𑀁 𑀢𑀧𑁂𑁇_  


1389\. _𑀆𑀭𑀤𑁆𑀥𑀯𑀻𑀭𑀺𑀬𑀁 𑀧𑀳𑀺𑀢𑀢𑁆𑀢𑀁,_  
_𑀦𑀺𑀘𑁆𑀘𑀁 𑀤𑀍𑀳𑀧𑀭𑀓𑁆𑀓𑀫𑀁;_  
_𑀦𑀺𑀩𑁆𑀩𑀸𑀦𑀁 𑀅𑀪𑀺𑀓𑀗𑁆𑀔𑀦𑁆𑀢𑀁,_  
_𑀓𑀲𑁆𑀫𑀸 𑀧𑀩𑁆𑀩𑀚𑀺𑀢𑀁 𑀢𑀧𑁂”𑀢𑀺𑁇_  


[Go to previous page (9.1.1 Vivekasutta)](9.1.1.md) / [Go to parent page (9.1 Vanavagga)](../9.1.md) / [Go to next page (9.1.3 Kassapagottasutta)](9.1.3.md)


