
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [7 Brāhmaṇasaṃyutta](/tipitaka/12S1/7.md) / [7.2 Upāsakavagga](/tipitaka/12S1/7/7.2.md)

# 𑁭𑁇𑁨𑁇𑁬 𑀧𑀘𑁆𑀘𑀦𑀻𑀓𑀲𑀼𑀢𑁆𑀢

### 𑀩𑁆𑀭𑀸𑀳𑁆𑀫𑀡𑀲𑀁𑀬𑀼𑀢𑁆𑀢

### 𑀉𑀧𑀸𑀲𑀓𑀯𑀕𑁆𑀕

### 𑀧𑀘𑁆𑀘𑀦𑀻𑀓𑀲𑀼𑀢𑁆𑀢

(202.)

1267\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀧𑀘𑁆𑀘𑀦𑀻𑀓𑀲𑀸𑀢𑁄 𑀦𑀸𑀫 𑀩𑁆𑀭𑀸𑀳𑁆𑀫𑀡𑁄 𑀲𑀸𑀯𑀢𑁆𑀣𑀺𑀬𑀁 𑀧𑀝𑀺𑀯𑀲𑀢𑀺𑁇 𑀅𑀣 𑀔𑁄 𑀧𑀘𑁆𑀘𑀦𑀻𑀓𑀲𑀸𑀢𑀲𑁆𑀲 𑀩𑁆𑀭𑀸𑀳𑁆𑀫𑀡𑀲𑁆𑀲 𑀏𑀢𑀤𑀳𑁄𑀲𑀺—  “𑀬𑀦𑁆𑀦𑀽𑀦𑀸𑀳𑀁 𑀬𑁂𑀦 𑀲𑀫𑀡𑁄 𑀕𑁄𑀢𑀫𑁄 𑀢𑁂𑀦𑀼𑀧𑀲𑀗𑁆𑀓𑀫𑁂𑀬𑁆𑀬𑀁𑁇 𑀬𑀁 𑀬𑀤𑁂𑀯 𑀲𑀫𑀡𑁄 𑀕𑁄𑀢𑀫𑁄 𑀪𑀸𑀲𑀺𑀲𑁆𑀲𑀢𑀺 𑀢𑀁 𑀢𑀤𑁂𑀯𑀲𑁆𑀲𑀸𑀳𑀁 𑀧𑀘𑁆𑀘𑀦𑀻𑀓𑀸𑀲𑁆𑀲𑀦𑁆”𑀢𑀺𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀕𑀯𑀸 𑀅𑀩𑁆𑀪𑁄𑀓𑀸𑀲𑁂 𑀘𑀗𑁆𑀓𑀫𑀢𑀺𑁇 𑀅𑀣 𑀔𑁄 𑀧𑀘𑁆𑀘𑀦𑀻𑀓𑀲𑀸𑀢𑁄 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀘𑀗𑁆𑀓𑀫𑀦𑁆𑀢𑀁 𑀏𑀢𑀤𑀯𑁄𑀘—  “𑀪𑀡 𑀲𑀫𑀡𑀥𑀫𑁆𑀫𑀦𑁆”𑀢𑀺𑁇

1268\. _“𑀦 𑀧𑀘𑁆𑀘𑀦𑀻𑀓𑀲𑀸𑀢𑁂𑀦,_  
_𑀲𑀼𑀯𑀺𑀚𑀸𑀦𑀁 𑀲𑀼𑀪𑀸𑀲𑀺𑀢𑀁;_  
_𑀉𑀧𑀓𑁆𑀓𑀺𑀮𑀺𑀝𑁆𑀞𑀘𑀺𑀢𑁆𑀢𑁂𑀦,_  
_𑀲𑀸𑀭𑀫𑁆𑀪𑀩𑀳𑀼𑀮𑁂𑀦 𑀘𑁇_  


1269\. _𑀬𑁄 𑀘 𑀯𑀺𑀦𑁂𑀬𑁆𑀬 𑀲𑀸𑀭𑀫𑁆𑀪𑀁,_  
_𑀅𑀧𑁆𑀧𑀲𑀸𑀤𑀜𑁆𑀘 𑀘𑁂𑀢𑀲𑁄;_  
_𑀆𑀖𑀸𑀢𑀁 𑀧𑀝𑀺𑀦𑀺𑀲𑁆𑀲𑀚𑁆𑀚,_  
_𑀲 𑀯𑁂 𑀚𑀜𑁆𑀜𑀸 𑀲𑀼𑀪𑀸𑀲𑀺𑀢𑀦𑁆”𑀢𑀺𑁇_  


1270\. 𑀏𑀯𑀁 𑀯𑀼𑀢𑁆𑀢𑁂, 𑀧𑀘𑁆𑀘𑀦𑀻𑀓𑀲𑀸𑀢𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫, 𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

[Go to previous page (7.2.5 Mānatthaddhasutta)](/tipitaka/12S1/7/7.2/7.2.5.md) / [Go to parent page (7.2 Upāsakavagga)](/tipitaka/12S1/7/7.2.md) / [Go to next page (7.2.7 Navakammikasutta)](/tipitaka/12S1/7/7.2/7.2.7.md)


