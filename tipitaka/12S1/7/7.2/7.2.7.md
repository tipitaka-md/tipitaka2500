
[Home](/) / [12S1 Sagāthāvaggasaṃyuttapāḷi](../../../12S1.md) / [7 Brāhmaṇasaṃyutta](../../7.md) / [7.2 Upāsakavagga](../7.2.md)

# 𑁭𑁇𑁨𑁇𑁭 𑀦𑀯𑀓𑀫𑁆𑀫𑀺𑀓𑀲𑀼𑀢𑁆𑀢

* 𑀩𑁆𑀭𑀸𑀳𑁆𑀫𑀡𑀲𑀁𑀬𑀼𑀢𑁆𑀢

* 𑀉𑀧𑀸𑀲𑀓𑀯𑀕𑁆𑀕

* 𑀦𑀯𑀓𑀫𑁆𑀫𑀺𑀓𑀲𑀼𑀢𑁆𑀢

(203.)

1271\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀓𑁄𑀲𑀮𑁂𑀲𑀼 𑀯𑀺𑀳𑀭𑀢𑀺 𑀅𑀜𑁆𑀜𑀢𑀭𑀲𑁆𑀫𑀺𑀁 𑀯𑀦𑀲𑀡𑁆𑀟𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀦𑀯𑀓𑀫𑁆𑀫𑀺𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀢𑀲𑁆𑀫𑀺𑀁 𑀯𑀦𑀲𑀡𑁆𑀟𑁂 𑀓𑀫𑁆𑀫𑀦𑁆𑀢𑀁 𑀓𑀸𑀭𑀸𑀧𑁂𑀢𑀺𑁇 𑀅𑀤𑁆𑀤𑀲𑀸 𑀔𑁄 𑀦𑀯𑀓𑀫𑁆𑀫𑀺𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀅𑀜𑁆𑀜𑀢𑀭𑀲𑁆𑀫𑀺𑀁 𑀲𑀸𑀮𑀭𑀼𑀓𑁆𑀔𑀫𑀽𑀮𑁂 𑀦𑀺𑀲𑀺𑀦𑁆𑀦𑀁 𑀧𑀮𑁆𑀮𑀗𑁆𑀓𑀁 𑀆𑀪𑀼𑀚𑀺𑀢𑁆𑀯𑀸 𑀉𑀚𑀼𑀁 𑀓𑀸𑀬𑀁 𑀧𑀡𑀺𑀥𑀸𑀬 𑀧𑀭𑀺𑀫𑀼𑀔𑀁 𑀲𑀢𑀺𑀁 𑀉𑀧𑀝𑁆𑀞𑀧𑁂𑀢𑁆𑀯𑀸𑁇 𑀤𑀺𑀲𑁆𑀯𑀸𑀦𑀲𑁆𑀲 𑀏𑀢𑀤𑀳𑁄𑀲𑀺—  “𑀅𑀳𑀁 𑀔𑁄 𑀇𑀫𑀲𑁆𑀫𑀺𑀁 𑀯𑀦𑀲𑀡𑁆𑀟𑁂 𑀓𑀫𑁆𑀫𑀦𑁆𑀢𑀁 𑀓𑀸𑀭𑀸𑀧𑁂𑀦𑁆𑀢𑁄 𑀭𑀫𑀸𑀫𑀺𑁇 𑀅𑀬𑀁 𑀲𑀫𑀡𑁄 𑀕𑁄𑀢𑀫𑁄 𑀓𑀺𑀁 𑀓𑀸𑀭𑀸𑀧𑁂𑀦𑁆𑀢𑁄 𑀭𑀫𑀢𑀻”𑀢𑀺? 𑀅𑀣 𑀔𑁄 𑀦𑀯𑀓𑀫𑁆𑀫𑀺𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺𑁇 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀕𑀸𑀣𑀸𑀬 𑀅𑀚𑁆𑀛𑀪𑀸𑀲𑀺—

1272\. _“𑀓𑁂 𑀦𑀼 𑀓𑀫𑁆𑀫𑀦𑁆𑀢𑀸 𑀓𑀭𑀻𑀬𑀦𑁆𑀢𑀺,_  
_𑀪𑀺𑀓𑁆𑀔𑀼 𑀲𑀸𑀮𑀯𑀦𑁂 𑀢𑀯;_  
_𑀬𑀤𑁂𑀓𑀓𑁄 𑀅𑀭𑀜𑁆𑀜𑀲𑁆𑀫𑀺𑀁,_  
_𑀭𑀢𑀺𑀁 𑀯𑀺𑀦𑁆𑀤𑀢𑀺 𑀕𑁄𑀢𑀫𑁄”𑀢𑀺𑁇_  


1273\. _“𑀦 𑀫𑁂 𑀯𑀦𑀲𑁆𑀫𑀺𑀁 𑀓𑀭𑀡𑀻𑀬𑀫𑀢𑁆𑀣𑀺,_  
_𑀉𑀘𑁆𑀙𑀺𑀦𑁆𑀦𑀫𑀽𑀮𑀁 𑀫𑁂 𑀯𑀦𑀁 𑀯𑀺𑀲𑀽𑀓𑀁;_  
_𑀲𑁆𑀯𑀸𑀳𑀁 𑀯𑀦𑁂 𑀦𑀺𑀩𑁆𑀩𑀦𑀣𑁄 𑀯𑀺𑀲𑀮𑁆𑀮𑁄,_  
_𑀏𑀓𑁄 𑀭𑀫𑁂 𑀅𑀭𑀢𑀺𑀁 𑀯𑀺𑀧𑁆𑀧𑀳𑀸𑀬𑀸”𑀢𑀺𑁇_  


1274\. 𑀏𑀯𑀁 𑀯𑀼𑀢𑁆𑀢𑁂, 𑀦𑀯𑀓𑀫𑁆𑀫𑀺𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

[Go to previous page (7.2.6 Paccanīkasutta)](7.2.6.md) / [Go to parent page (7.2 Upāsakavagga)](../7.2.md) / [Go to next page (7.2.8 Kaṭṭhahārasutta)](7.2.8.md)


