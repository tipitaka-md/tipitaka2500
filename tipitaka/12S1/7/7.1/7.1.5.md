
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [7 Brāhmaṇasaṃyutta](/tipitaka/12S1/7.md) / [7.1 Arahantavagga](/tipitaka/12S1/7/7.1.md)

# 𑁭𑁇𑁧𑁇𑁫 𑀅𑀳𑀺𑀁𑀲𑀓𑀲𑀼𑀢𑁆𑀢

### 𑀩𑁆𑀭𑀸𑀳𑁆𑀫𑀡𑀲𑀁𑀬𑀼𑀢𑁆𑀢

### 𑀅𑀭𑀳𑀦𑁆𑀢𑀯𑀕𑁆𑀕

### 𑀅𑀳𑀺𑀁𑀲𑀓𑀲𑀼𑀢𑁆𑀢

(191.)

1159. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀅𑀣 𑀔𑁄 𑀅𑀳𑀺𑀁𑀲𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀅𑀳𑀺𑀁𑀲𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀳𑀺𑀁𑀲𑀓𑀸𑀳𑀁, 𑀪𑁄 𑀕𑁄𑀢𑀫, 𑀅𑀳𑀺𑀁𑀲𑀓𑀸𑀳𑀁, 𑀪𑁄 𑀕𑁄𑀢𑀫𑀸”𑀢𑀺𑁇

1160. _“𑀬𑀣𑀸 𑀦𑀸𑀫𑀁 𑀢𑀣𑀸 𑀘𑀲𑁆𑀲,_  
_𑀲𑀺𑀬𑀸 𑀔𑁄 𑀢𑁆𑀯𑀁 𑀅𑀳𑀺𑀁𑀲𑀓𑁄;_  
_𑀬𑁄 𑀘 𑀓𑀸𑀬𑁂𑀦 𑀯𑀸𑀘𑀸𑀬,_  
_𑀫𑀦𑀲𑀸 𑀘 𑀦 𑀳𑀺𑀁𑀲𑀢𑀺;_  
_𑀲 𑀯𑁂 𑀅𑀳𑀺𑀁𑀲𑀓𑁄 𑀳𑁄𑀢𑀺,_  
_𑀬𑁄 𑀧𑀭𑀁 𑀦 𑀯𑀺𑀳𑀺𑀁𑀲𑀢𑀻”𑀢𑀺𑁇_  


1161. 𑀏𑀯𑀁 𑀯𑀼𑀢𑁆𑀢𑁂, 𑀅𑀳𑀺𑀁𑀲𑀓𑀪𑀸𑀭𑀤𑁆𑀯𑀸𑀚𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀅𑀩𑁆𑀪𑀜𑁆𑀜𑀸𑀲𑀺𑁇 𑀅𑀜𑁆𑀜𑀢𑀭𑁄 𑀘 𑀧𑀦𑀸𑀬𑀲𑁆𑀫𑀸 𑀅𑀳𑀺𑀁𑀲𑀓𑀪𑀸𑀭𑀤𑁆𑀯𑀸𑀚𑁄 𑀅𑀭𑀳𑀢𑀁 𑀅𑀳𑁄𑀲𑀻𑀢𑀺𑁇

[Go to previous page (7.1.4 Bilaṅgikasutta)](/tipitaka/12S1/7/7.1/7.1.4.md) / [Go to parent page (7.1 Arahantavagga)](/tipitaka/12S1/7/7.1.md) / [Go to next page (7.1.6 Jaṭāsutta)](/tipitaka/12S1/7/7.1/7.1.6.md)


