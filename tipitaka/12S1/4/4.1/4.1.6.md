
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [4 Mārasaṃyutta](/tipitaka/12S1/4.md) / [4.1 Paṭhamavagga](/tipitaka/12S1/4/4.1.md)

# 𑁪𑁇𑁧𑁇𑁬 𑀲𑀧𑁆𑀧𑀲𑀼𑀢𑁆𑀢

### 𑀫𑀸𑀭𑀲𑀁𑀬𑀼𑀢𑁆𑀢

### 𑀧𑀞𑀫𑀯𑀕𑁆𑀕

### 𑀲𑀧𑁆𑀧𑀲𑀼𑀢𑁆𑀢

(142.)

793. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀯𑁂𑀍𑀉𑀯𑀦𑁂 𑀓𑀮𑀦𑁆𑀤𑀓𑀦𑀺𑀯𑀸𑀧𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀪𑀕𑀯𑀸 𑀭𑀢𑁆𑀢𑀦𑁆𑀥𑀓𑀸𑀭𑀢𑀺𑀫𑀺𑀲𑀸𑀬𑀁 𑀅𑀩𑁆𑀪𑁄𑀓𑀸𑀲𑁂 𑀦𑀺𑀲𑀺𑀦𑁆𑀦𑁄 𑀳𑁄𑀢𑀺, 𑀤𑁂𑀯𑁄 𑀘 𑀏𑀓𑀫𑁂𑀓𑀁 𑀨𑀼𑀲𑀸𑀬𑀢𑀺𑁇

794. 𑀅𑀣 𑀔𑁄 𑀫𑀸𑀭𑁄 𑀧𑀸𑀧𑀺𑀫𑀸 𑀪𑀕𑀯𑀢𑁄 𑀪𑀬𑀁 𑀙𑀫𑁆𑀪𑀺𑀢𑀢𑁆𑀢𑀁 𑀮𑁄𑀫𑀳𑀁𑀲𑀁 𑀉𑀧𑁆𑀧𑀸𑀤𑁂𑀢𑀼𑀓𑀸𑀫𑁄 𑀫𑀳𑀦𑁆𑀢𑀁 𑀲𑀧𑁆𑀧𑀭𑀸𑀚𑀯𑀡𑁆𑀡𑀁 𑀅𑀪𑀺𑀦𑀺𑀫𑁆𑀫𑀺𑀦𑀺𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀫𑀳𑀢𑀻 𑀏𑀓𑀭𑀼𑀓𑁆𑀔𑀺𑀓𑀸 𑀦𑀸𑀯𑀸; 𑀏𑀯𑀫𑀲𑁆𑀲 𑀓𑀸𑀬𑁄 𑀳𑁄𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀫𑀳𑀦𑁆𑀢𑀁 𑀲𑁄𑀡𑁆𑀟𑀺𑀓𑀸𑀓𑀺𑀍𑀅𑀜𑁆𑀚𑀁; 𑀏𑀯𑀫𑀲𑁆𑀲 𑀨𑀡𑁄 𑀳𑁄𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀫𑀳𑀢𑀻 𑀓𑁄𑀲𑀮𑀺𑀓𑀸 𑀓𑀁𑀲𑀧𑀸𑀢𑀺; 𑀏𑀯𑀫𑀲𑁆𑀲 𑀅𑀓𑁆𑀔𑀻𑀦𑀺 𑀪𑀯𑀦𑁆𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀤𑁂𑀯𑁂 𑀕𑀍𑀅𑀕𑀍𑀆𑀬𑀦𑁆𑀢𑁂 𑀯𑀺𑀚𑁆𑀚𑀼𑀮𑁆𑀮𑀢𑀸 𑀦𑀺𑀘𑁆𑀙𑀭𑀦𑁆𑀢𑀺; 𑀏𑀯𑀫𑀲𑁆𑀲 𑀫𑀼𑀔𑀢𑁄 𑀚𑀺𑀯𑁆𑀳𑀸 𑀦𑀺𑀘𑁆𑀙𑀭𑀢𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀓𑀫𑁆𑀫𑀸𑀭𑀕𑀕𑁆𑀕𑀭𑀺𑀬𑀸 𑀥𑀫𑀫𑀸𑀦𑀸𑀬 𑀲𑀤𑁆𑀤𑁄 𑀳𑁄𑀢𑀺; 𑀏𑀯𑀫𑀲𑁆𑀲 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑀸𑀦𑀁 𑀲𑀤𑁆𑀤𑁄 𑀳𑁄𑀢𑀺𑁇

795. 𑀅𑀣 𑀔𑁄 𑀪𑀕𑀯𑀸 “𑀫𑀸𑀭𑁄 𑀅𑀬𑀁 𑀧𑀸𑀧𑀺𑀫𑀸” 𑀇𑀢𑀺 𑀯𑀺𑀤𑀺𑀢𑁆𑀯𑀸 𑀫𑀸𑀭𑀁 𑀧𑀸𑀧𑀺𑀫𑀦𑁆𑀢𑀁 𑀕𑀸𑀣𑀸𑀳𑀺 𑀅𑀚𑁆𑀛𑀪𑀸𑀲𑀺—

796. _“𑀬𑁄 𑀲𑀼𑀜𑁆𑀜𑀕𑁂𑀳𑀸𑀦𑀺 𑀲𑁂𑀯𑀢𑀺,_  
_𑀲𑁂𑀬𑁆𑀬𑀸 𑀲𑁄 𑀫𑀼𑀦𑀺 𑀅𑀢𑁆𑀢𑀲𑀜𑁆𑀜𑀢𑁄;_  
_𑀯𑁄𑀲𑁆𑀲𑀚𑁆𑀚 𑀘𑀭𑁂𑀬𑁆𑀬 𑀢𑀢𑁆𑀣 𑀲𑁄,_  
_𑀧𑀢𑀺𑀭𑀽𑀧𑀜𑁆𑀳𑀺 𑀢𑀣𑀸𑀯𑀺𑀥𑀲𑁆𑀲 𑀢𑀁𑁇_  


797. _𑀘𑀭𑀓𑀸 𑀩𑀳𑀽 𑀪𑁂𑀭𑀯𑀸 𑀩𑀳𑀽,_  
_𑀅𑀣𑁄 𑀟𑀁𑀲𑀲𑀭𑀻𑀲𑀧𑀸 𑀩𑀳𑀽;_  
_𑀮𑁄𑀫𑀫𑁆𑀧𑀺 𑀦 𑀢𑀢𑁆𑀣 𑀇𑀜𑁆𑀚𑀬𑁂,_  
_𑀲𑀼𑀜𑁆𑀜𑀸𑀕𑀸𑀭𑀕𑀢𑁄 𑀫𑀳𑀸𑀫𑀼𑀦𑀺𑁇_  


798. _𑀦𑀪𑀁 𑀨𑀮𑁂𑀬𑁆𑀬 𑀧𑀣𑀯𑀻 𑀘𑀮𑁂𑀬𑁆𑀬,_  
_𑀲𑀩𑁆𑀩𑁂𑀧𑀺 𑀧𑀸𑀡𑀸 𑀉𑀤 𑀲𑀦𑁆𑀢𑀲𑁂𑀬𑁆𑀬𑀼𑀁;_  
_𑀲𑀮𑁆𑀮𑀫𑁆𑀧𑀺 𑀘𑁂 𑀉𑀭𑀲𑀺 𑀧𑀓𑀧𑁆𑀧𑀬𑁂𑀬𑁆𑀬𑀼𑀁,_  
_𑀉𑀧𑀥𑀻𑀲𑀼 𑀢𑀸𑀡𑀁 𑀦 𑀓𑀭𑁄𑀦𑁆𑀢𑀺 𑀩𑀼𑀤𑁆𑀥𑀸”𑀢𑀺𑁇_  


799. 𑀅𑀣 𑀔𑁄 𑀫𑀸𑀭𑁄 𑀧𑀸𑀧𑀺𑀫𑀸 “𑀚𑀸𑀦𑀸𑀢𑀺 𑀫𑀁 𑀪𑀕𑀯𑀸, 𑀚𑀸𑀦𑀸𑀢𑀺 𑀫𑀁 𑀲𑀼𑀕𑀢𑁄”𑀢𑀺 𑀤𑀼𑀓𑁆𑀔𑀻 𑀤𑀼𑀫𑁆𑀫𑀦𑁄 𑀢𑀢𑁆𑀣𑁂𑀯𑀦𑁆𑀢𑀭𑀥𑀸𑀬𑀻𑀢𑀺𑁇

[Go to previous page (4.1.5 Dutiyamārapāsasutta)](/tipitaka/12S1/4/4.1/4.1.5.md) / [Go to parent page (4.1 Paṭhamavagga)](/tipitaka/12S1/4/4.1.md) / [Go to next page (4.1.7 Supatisutta)](/tipitaka/12S1/4/4.1/4.1.7.md)


