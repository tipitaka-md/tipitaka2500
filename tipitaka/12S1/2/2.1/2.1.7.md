---
title: 2.1.7 Pañcālacaṇḍasutta
path: /tipitaka/12S1/2/2.1/2.1.7
ref: 273702
breadcrumbs:
  - name: Home
    link: /
  - name: 12S1 Sagāthāvaggasaṃyuttapāḷi
    link: /tipitaka/12S1
  - name: 2 Devaputtasaṃyutta
    link: /tipitaka/12S1/2
  - name: 2.1 Paṭhamavagga
    link: /tipitaka/12S1/2/2.1
prevL: /tipitaka/12S1/2/2.1/2.1.6
upL: /tipitaka/12S1/2/2.1
nextL: /tipitaka/12S1/2/2.1/2.1.8
---

# 2.1.7 Pañcālacaṇḍasutta

### Devaputtasaṃyutta

### Paṭhamavagga

### Pañcālacaṇḍasutta

(88.)

395. Sāvatthinidānaṃ. Ekamantaṃ ṭhito kho pañcālacaṇḍo devaputto bhagavato santike imaṃ gāthaṃ abhāsi—

396. _“Sambādhe vata okāsaṃ,_  
_Avindi bhūrimedhaso;_  
_Yo jhānamabujjhi buddho,_  
_Paṭilīnanisabho munī”ti._  


397. _“Sambādhe vāpi vindanti, __(pañcālacaṇḍāti bhagavā)___  
_Dhammaṃ nibbānapattiyā;_  
_Ye satiṃ paccalatthaṃsu,_  
_Sammā te susamāhitā”ti._  



