
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [2 Devaputtasaṃyutta](/tipitaka/12S1/2.md) / [2.1 Paṭhamavagga](/tipitaka/12S1/2/2.1.md)

# 𑁨𑁇𑁧𑁇𑁫 𑀤𑀸𑀫𑀮𑀺𑀲𑀼𑀢𑁆𑀢

### 𑀤𑁂𑀯𑀧𑀼𑀢𑁆𑀢𑀲𑀁𑀬𑀼𑀢𑁆𑀢

### 𑀧𑀞𑀫𑀯𑀕𑁆𑀕

### 𑀤𑀸𑀫𑀮𑀺𑀲𑀼𑀢𑁆𑀢

(86.)

383. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀅𑀣 𑀔𑁄 𑀤𑀸𑀫𑀮𑀺 𑀤𑁂𑀯𑀧𑀼𑀢𑁆𑀢𑁄 𑀅𑀪𑀺𑀓𑁆𑀓𑀦𑁆𑀢𑀸𑀬 𑀭𑀢𑁆𑀢𑀺𑀬𑀸 𑀅𑀪𑀺𑀓𑁆𑀓𑀦𑁆𑀢𑀯𑀡𑁆𑀡𑁄 𑀓𑁂𑀯𑀮𑀓𑀧𑁆𑀧𑀁 𑀚𑁂𑀢𑀯𑀦𑀁 𑀑𑀪𑀸𑀲𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑁄 𑀔𑁄 𑀤𑀸𑀫𑀮𑀺 𑀤𑁂𑀯𑀧𑀼𑀢𑁆𑀢𑁄 𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀇𑀫𑀁 𑀕𑀸𑀣𑀁 𑀅𑀪𑀸𑀲𑀺—

384. _“𑀓𑀭𑀡𑀻𑀬𑀫𑁂𑀢𑀁 𑀩𑁆𑀭𑀸𑀳𑁆𑀫𑀡𑁂𑀦,_  
_𑀧𑀥𑀸𑀦𑀁 𑀅𑀓𑀺𑀮𑀸𑀲𑀼𑀦𑀸;_  
_𑀓𑀸𑀫𑀸𑀦𑀁 𑀯𑀺𑀧𑁆𑀧𑀳𑀸𑀦𑁂𑀦,_  
_𑀦 𑀢𑁂𑀦𑀸𑀲𑀻𑀲𑀢𑁂 𑀪𑀯𑀦𑁆”𑀢𑀺𑁇_  


385. _“𑀦𑀢𑁆𑀣𑀺 𑀓𑀺𑀘𑁆𑀘𑀁 𑀩𑁆𑀭𑀸𑀳𑁆𑀫𑀡𑀲𑁆𑀲, __(𑀤𑀸𑀫𑀮𑀻𑀢𑀺 𑀪𑀕𑀯𑀸)___  
_𑀓𑀢𑀓𑀺𑀘𑁆𑀘𑁄 𑀳𑀺 𑀩𑁆𑀭𑀸𑀳𑁆𑀫𑀡𑁄;_  
_𑀬𑀸𑀯 𑀦 𑀕𑀸𑀥𑀁 𑀮𑀪𑀢𑀺 𑀦𑀤𑀻𑀲𑀼,_  
_𑀆𑀬𑀽𑀳𑀢𑀺 𑀲𑀩𑁆𑀩𑀕𑀢𑁆𑀢𑁂𑀪𑀺 𑀚𑀦𑁆𑀢𑀼;_  
_𑀕𑀸𑀥𑀜𑁆𑀘 𑀮𑀤𑁆𑀥𑀸𑀦 𑀣𑀮𑁂 𑀞𑀺𑀢𑁄 𑀬𑁄,_  
_𑀦𑀸𑀬𑀽𑀳𑀢𑀻 𑀧𑀸𑀭𑀕𑀢𑁄 𑀳𑀺 𑀲𑁄𑀯𑁇_  


386. _𑀏𑀲𑀽𑀧𑀫𑀸 𑀤𑀸𑀫𑀮𑀺 𑀩𑁆𑀭𑀸𑀳𑁆𑀫𑀡𑀲𑁆𑀲,_  
_𑀔𑀻𑀡𑀸𑀲𑀯𑀲𑁆𑀲 𑀦𑀺𑀧𑀓𑀲𑁆𑀲 𑀛𑀸𑀬𑀺𑀦𑁄;_  
_𑀧𑀧𑁆𑀧𑀼𑀬𑁆𑀬 𑀚𑀸𑀢𑀺𑀫𑀭𑀡𑀲𑁆𑀲 𑀅𑀦𑁆𑀢𑀁,_  
_𑀦𑀸𑀬𑀽𑀳𑀢𑀻 𑀧𑀸𑀭𑀕𑀢𑁄 𑀳𑀺 𑀲𑁄”𑀢𑀺𑁇_  


[Go to previous page (2.1.4 Māgadhasutta)](/tipitaka/12S1/2/2.1/2.1.4.md) / [Go to parent page (2.1 Paṭhamavagga)](/tipitaka/12S1/2/2.1.md) / [Go to next page (2.1.6 Kāmadasutta)](/tipitaka/12S1/2/2.1/2.1.6.md)


