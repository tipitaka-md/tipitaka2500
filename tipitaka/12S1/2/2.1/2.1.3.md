
[Home](/) / [12S1 Sagāthāvaggasaṃyuttapāḷi](/tipitaka/12S1.md) / [2 Devaputtasaṃyutta](/tipitaka/12S1/2.md) / [2.1 Paṭhamavagga](/tipitaka/12S1/2/2.1.md)

# 2.1.3 Māghasutta

### Devaputtasaṃyutta

### Paṭhamavagga

### Māghasutta

(84.)

376. Sāvatthinidānaṃ. Atha kho māgho devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho māgho devaputto bhagavantaṃ gāthāya ajjhabhāsi—

377. _“Kiṃsu chetvā sukhaṃ seti,_  
_kiṃsu chetvā na socati;_  
_Kissassu ekadhammassa,_  
_vadhaṃ rocesi gotamā”ti._  


378. _“Kodhaṃ chetvā sukhaṃ seti,_  
_kodhaṃ chetvā na socati;_  
_Kodhassa visamūlassa,_  
_madhuraggassa vatrabhū;_  
_Vadhaṃ ariyā pasaṃsanti,_  
_tañhi chetvā na socatī”ti._  


[Go to previous page](/tipitaka/12S1/2/2.1/2.1.2.md) / [Go to parent page](/tipitaka/12S1/2/2.1.md) / [Go to next page](/tipitaka/12S1/2/2.1/2.1.4.md)


