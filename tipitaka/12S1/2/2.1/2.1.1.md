
[Home](/) / [12S1 Sagāthāvaggasaṃyuttapāḷi](../...md) / [2 Devaputtasaṃyutta](...md) / [2.1 Paṭhamavagga](../12S1/2/2.1.md)

# 𑁨𑁇𑁧𑁇𑁧 𑀧𑀞𑀫𑀓𑀲𑁆𑀲𑀧𑀲𑀼𑀢𑁆𑀢

* 𑀤𑁂𑀯𑀧𑀼𑀢𑁆𑀢𑀲𑀁𑀬𑀼𑀢𑁆𑀢

* 𑀧𑀞𑀫𑀯𑀕𑁆𑀕

* 𑀧𑀞𑀫𑀓𑀲𑁆𑀲𑀧𑀲𑀼𑀢𑁆𑀢

(82.)

371\. 𑀏𑀯𑀁 𑀫𑁂 𑀲𑀼𑀢𑀁—  𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀅𑀣 𑀔𑁄 𑀓𑀲𑁆𑀲𑀧𑁄 𑀤𑁂𑀯𑀧𑀼𑀢𑁆𑀢𑁄 𑀅𑀪𑀺𑀓𑁆𑀓𑀦𑁆𑀢𑀸𑀬 𑀭𑀢𑁆𑀢𑀺𑀬𑀸 𑀅𑀪𑀺𑀓𑁆𑀓𑀦𑁆𑀢𑀯𑀡𑁆𑀡𑁄 𑀓𑁂𑀯𑀮𑀓𑀧𑁆𑀧𑀁 𑀚𑁂𑀢𑀯𑀦𑀁 𑀑𑀪𑀸𑀲𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑁄 𑀔𑁄 𑀓𑀲𑁆𑀲𑀧𑁄 𑀤𑁂𑀯𑀧𑀼𑀢𑁆𑀢𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀪𑀺𑀓𑁆𑀔𑀼𑀁 𑀪𑀕𑀯𑀸 𑀧𑀓𑀸𑀲𑁂𑀲𑀺, 𑀦𑁄 𑀘 𑀪𑀺𑀓𑁆𑀔𑀼𑀦𑁄 𑀅𑀦𑀼𑀲𑀸𑀲𑀦𑁆”𑀢𑀺𑁇 “𑀢𑁂𑀦 𑀳𑀺, 𑀓𑀲𑁆𑀲𑀧, 𑀢𑀜𑁆𑀜𑁂𑀯𑁂𑀢𑁆𑀣 𑀧𑀝𑀺𑀪𑀸𑀢𑀽”𑀢𑀺𑁇

372\. _“𑀲𑀼𑀪𑀸𑀲𑀺𑀢𑀲𑁆𑀲 𑀲𑀺𑀓𑁆𑀔𑁂𑀣,_  
_𑀲𑀫𑀡𑀽𑀧𑀸𑀲𑀦𑀲𑁆𑀲 𑀘;_  
_𑀏𑀓𑀸𑀲𑀦𑀲𑁆𑀲 𑀘 𑀭𑀳𑁄,_  
_𑀘𑀺𑀢𑁆𑀢𑀯𑀽𑀧𑀲𑀫𑀲𑁆𑀲 𑀘𑀸”𑀢𑀺𑁇_  


373\. 𑀇𑀤𑀫𑀯𑁄𑀘 𑀓𑀲𑁆𑀲𑀧𑁄 𑀤𑁂𑀯𑀧𑀼𑀢𑁆𑀢𑁄; 𑀲𑀫𑀦𑀼𑀜𑁆𑀜𑁄 𑀲𑀢𑁆𑀣𑀸 𑀅𑀳𑁄𑀲𑀺𑁇 𑀅𑀣 𑀔𑁄 𑀓𑀲𑁆𑀲𑀧𑁄 𑀤𑁂𑀯𑀧𑀼𑀢𑁆𑀢𑁄 “𑀲𑀫𑀦𑀼𑀜𑁆𑀜𑁄 𑀫𑁂 𑀲𑀢𑁆𑀣𑀸”𑀢𑀺 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀧𑀤𑀓𑁆𑀔𑀺𑀡𑀁 𑀓𑀢𑁆𑀯𑀸 𑀢𑀢𑁆𑀣𑁂𑀯𑀦𑁆𑀢𑀭𑀥𑀸𑀬𑀻𑀢𑀺𑁇

[Go to previous page (2.1 Paṭhamavagga)](../12S1/2/2.1.md) / [Go to parent page (2.1 Paṭhamavagga)](../12S1/2/2.1.md) / [Go to next page (2.1.2 Dutiyakassapasutta)](2.1.2.md)


