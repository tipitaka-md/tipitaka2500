
[Home](/) / [12S1 Sagāthāvaggasaṃyuttapāḷi](../...md) / [2 Devaputtasaṃyutta](...md) / [2.2 Anāthapiṇḍikavagga](../12S1/2/2.2.md)

# 2.2.1 Candimasasutta

* Devaputtasaṃyutta

* Anāthapiṇḍikavagga

* Candimasasutta

(92.)

430\. Sāvatthinidānaṃ. Atha kho candimaso devaputto abhikkantāya rattiyā abhikkantavaṇṇo kevalakappaṃ jetavanaṃ obhāsetvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho candimaso devaputto bhagavato santike imaṃ gāthaṃ abhāsi—

431\. _“Te hi sotthiṃ gamissanti,_  
_kacchevāmakase magā;_  
_Jhānāni upasampajja,_  
_ekodi nipakā satā”ti._  


432\. _“Te hi pāraṃ gamissanti,_  
_chetvā jālaṃva ambujo;_  
_Jhānāni upasampajja,_  
_appamattā raṇañjahā”ti._  


[Go to previous page (2.2 Anāthapiṇḍikavagga)](../12S1/2/2.2.md) / [Go to parent page (2.2 Anāthapiṇḍikavagga)](../12S1/2/2.2.md) / [Go to next page (2.2.2 Veṇḍusutta)](2.2.2.md)


