
[Home](/) / [12S1 Sagāthāvaggasaṃyuttapāḷi](../...md) / [2 Devaputtasaṃyutta](...md) / [2.2 Anāthapiṇḍikavagga](../12S1/2/2.2.md)

# 𑁨𑁇𑁨𑁇𑁧 𑀘𑀦𑁆𑀤𑀺𑀫𑀲𑀲𑀼𑀢𑁆𑀢

* 𑀤𑁂𑀯𑀧𑀼𑀢𑁆𑀢𑀲𑀁𑀬𑀼𑀢𑁆𑀢

* 𑀅𑀦𑀸𑀣𑀧𑀺𑀡𑁆𑀟𑀺𑀓𑀯𑀕𑁆𑀕

* 𑀘𑀦𑁆𑀤𑀺𑀫𑀲𑀲𑀼𑀢𑁆𑀢

(92.)

430\. 𑀲𑀸𑀯𑀢𑁆𑀣𑀺𑀦𑀺𑀤𑀸𑀦𑀁𑁇 𑀅𑀣 𑀔𑁄 𑀘𑀦𑁆𑀤𑀺𑀫𑀲𑁄 𑀤𑁂𑀯𑀧𑀼𑀢𑁆𑀢𑁄 𑀅𑀪𑀺𑀓𑁆𑀓𑀦𑁆𑀢𑀸𑀬 𑀭𑀢𑁆𑀢𑀺𑀬𑀸 𑀅𑀪𑀺𑀓𑁆𑀓𑀦𑁆𑀢𑀯𑀡𑁆𑀡𑁄 𑀓𑁂𑀯𑀮𑀓𑀧𑁆𑀧𑀁 𑀚𑁂𑀢𑀯𑀦𑀁 𑀑𑀪𑀸𑀲𑁂𑀢𑁆𑀯𑀸 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀅𑀝𑁆𑀞𑀸𑀲𑀺𑁇 𑀏𑀓𑀫𑀦𑁆𑀢𑀁 𑀞𑀺𑀢𑁄 𑀔𑁄 𑀘𑀦𑁆𑀤𑀺𑀫𑀲𑁄 𑀤𑁂𑀯𑀧𑀼𑀢𑁆𑀢𑁄 𑀪𑀕𑀯𑀢𑁄 𑀲𑀦𑁆𑀢𑀺𑀓𑁂 𑀇𑀫𑀁 𑀕𑀸𑀣𑀁 𑀅𑀪𑀸𑀲𑀺—

431\. _“𑀢𑁂 𑀳𑀺 𑀲𑁄𑀢𑁆𑀣𑀺𑀁 𑀕𑀫𑀺𑀲𑁆𑀲𑀦𑁆𑀢𑀺,_  
_𑀓𑀘𑁆𑀙𑁂𑀯𑀸𑀫𑀓𑀲𑁂 𑀫𑀕𑀸;_  
_𑀛𑀸𑀦𑀸𑀦𑀺 𑀉𑀧𑀲𑀫𑁆𑀧𑀚𑁆𑀚,_  
_𑀏𑀓𑁄𑀤𑀺 𑀦𑀺𑀧𑀓𑀸 𑀲𑀢𑀸”𑀢𑀺𑁇_  


432\. _“𑀢𑁂 𑀳𑀺 𑀧𑀸𑀭𑀁 𑀕𑀫𑀺𑀲𑁆𑀲𑀦𑁆𑀢𑀺,_  
_𑀙𑁂𑀢𑁆𑀯𑀸 𑀚𑀸𑀮𑀁𑀯 𑀅𑀫𑁆𑀩𑀼𑀚𑁄;_  
_𑀛𑀸𑀦𑀸𑀦𑀺 𑀉𑀧𑀲𑀫𑁆𑀧𑀚𑁆𑀚,_  
_𑀅𑀧𑁆𑀧𑀫𑀢𑁆𑀢𑀸 𑀭𑀡𑀜𑁆𑀚𑀳𑀸”𑀢𑀺𑁇_  


[Go to previous page (2.2 Anāthapiṇḍikavagga)](../12S1/2/2.2.md) / [Go to parent page (2.2 Anāthapiṇḍikavagga)](../12S1/2/2.2.md) / [Go to next page (2.2.2 Veṇḍusutta)](2.2.2.md)


