---
title: 2.2.4 Nandanasutta
path: /tipitaka/12S1/2/2.2/2.2.4
ref: 273709
breadcrumbs:
  - name: Home
    link: /
  - name: 12S1 Sagāthāvaggasaṃyuttapāḷi
    link: /tipitaka/12S1
  - name: 2 Devaputtasaṃyutta
    link: /tipitaka/12S1/2
  - name: 2.2 Anāthapiṇḍikavagga
    link: /tipitaka/12S1/2/2.2
prevL: /tipitaka/12S1/2/2.2/2.2.3
upL: /tipitaka/12S1/2/2.2
nextL: /tipitaka/12S1/2/2.2/2.2.5
---

# 2.2.4 Nandanasutta

### Devaputtasaṃyutta

### Anāthapiṇḍikavagga

### Nandanasutta

(95.)

438. Ekamantaṃ ṭhito kho nandano devaputto bhagavantaṃ gāthāya ajjhabhāsi—

439. _“Pucchāmi taṃ gotama bhūripañña,_  
_Anāvaṭaṃ bhagavato ñāṇadassanaṃ;_  
_Kathaṃvidhaṃ sīlavantaṃ vadanti,_  
_Kathaṃvidhaṃ paññavantaṃ vadanti;_  
_Kathaṃvidho dukkhamaticca iriyati,_  
_Kathaṃvidhaṃ devatā pūjayantī”ti._  


440. _“Yo sīlavā paññavā bhāvitatto,_  
_Samāhito jhānarato satīmā;_  
_Sabbassa sokā vigatā pahīnā,_  
_Khīṇāsavo antimadehadhārī._  


441. _Tathāvidhaṃ sīlavantaṃ vadanti,_  
_Tathāvidhaṃ paññavantaṃ vadanti;_  
_Tathāvidho dukkhamaticca iriyati,_  
_Tathāvidhaṃ devatā pūjayantī”ti._  



