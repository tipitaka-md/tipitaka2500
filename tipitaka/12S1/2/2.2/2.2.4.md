
[Home](/) / [12S1 Sagāthāvaggasaṃyuttapāḷi](../../../12S1.md) / [2 Devaputtasaṃyutta](../../2.md) / [2.2 Anāthapiṇḍikavagga](../2.2.md)

# 𑁨𑁇𑁨𑁇𑁪 𑀦𑀦𑁆𑀤𑀦𑀲𑀼𑀢𑁆𑀢

* 𑀤𑁂𑀯𑀧𑀼𑀢𑁆𑀢𑀲𑀁𑀬𑀼𑀢𑁆𑀢

* 𑀅𑀦𑀸𑀣𑀧𑀺𑀡𑁆𑀟𑀺𑀓𑀯𑀕𑁆𑀕

* 𑀦𑀦𑁆𑀤𑀦𑀲𑀼𑀢𑁆𑀢

(95.)

438\. 𑀏𑀓𑀫𑀦𑁆𑀢𑀁 𑀞𑀺𑀢𑁄 𑀔𑁄 𑀦𑀦𑁆𑀤𑀦𑁄 𑀤𑁂𑀯𑀧𑀼𑀢𑁆𑀢𑁄 𑀪𑀕𑀯𑀦𑁆𑀢𑀁 𑀕𑀸𑀣𑀸𑀬 𑀅𑀚𑁆𑀛𑀪𑀸𑀲𑀺—

439\. _“𑀧𑀼𑀘𑁆𑀙𑀸𑀫𑀺 𑀢𑀁 𑀕𑁄𑀢𑀫 𑀪𑀽𑀭𑀺𑀧𑀜𑁆𑀜,_  
_𑀅𑀦𑀸𑀯𑀝𑀁 𑀪𑀕𑀯𑀢𑁄 𑀜𑀸𑀡𑀤𑀲𑁆𑀲𑀦𑀁;_  
_𑀓𑀣𑀁𑀯𑀺𑀥𑀁 𑀲𑀻𑀮𑀯𑀦𑁆𑀢𑀁 𑀯𑀤𑀦𑁆𑀢𑀺,_  
_𑀓𑀣𑀁𑀯𑀺𑀥𑀁 𑀧𑀜𑁆𑀜𑀯𑀦𑁆𑀢𑀁 𑀯𑀤𑀦𑁆𑀢𑀺;_  
_𑀓𑀣𑀁𑀯𑀺𑀥𑁄 𑀤𑀼𑀓𑁆𑀔𑀫𑀢𑀺𑀘𑁆𑀘 𑀇𑀭𑀺𑀬𑀢𑀺,_  
_𑀓𑀣𑀁𑀯𑀺𑀥𑀁 𑀤𑁂𑀯𑀢𑀸 𑀧𑀽𑀚𑀬𑀦𑁆𑀢𑀻”𑀢𑀺𑁇_  


440\. _“𑀬𑁄 𑀲𑀻𑀮𑀯𑀸 𑀧𑀜𑁆𑀜𑀯𑀸 𑀪𑀸𑀯𑀺𑀢𑀢𑁆𑀢𑁄,_  
_𑀲𑀫𑀸𑀳𑀺𑀢𑁄 𑀛𑀸𑀦𑀭𑀢𑁄 𑀲𑀢𑀻𑀫𑀸;_  
_𑀲𑀩𑁆𑀩𑀲𑁆𑀲 𑀲𑁄𑀓𑀸 𑀯𑀺𑀕𑀢𑀸 𑀧𑀳𑀻𑀦𑀸,_  
_𑀔𑀻𑀡𑀸𑀲𑀯𑁄 𑀅𑀦𑁆𑀢𑀺𑀫𑀤𑁂𑀳𑀥𑀸𑀭𑀻𑁇_  


441\. _𑀢𑀣𑀸𑀯𑀺𑀥𑀁 𑀲𑀻𑀮𑀯𑀦𑁆𑀢𑀁 𑀯𑀤𑀦𑁆𑀢𑀺,_  
_𑀢𑀣𑀸𑀯𑀺𑀥𑀁 𑀧𑀜𑁆𑀜𑀯𑀦𑁆𑀢𑀁 𑀯𑀤𑀦𑁆𑀢𑀺;_  
_𑀢𑀣𑀸𑀯𑀺𑀥𑁄 𑀤𑀼𑀓𑁆𑀔𑀫𑀢𑀺𑀘𑁆𑀘 𑀇𑀭𑀺𑀬𑀢𑀺,_  
_𑀢𑀣𑀸𑀯𑀺𑀥𑀁 𑀤𑁂𑀯𑀢𑀸 𑀧𑀽𑀚𑀬𑀦𑁆𑀢𑀻”𑀢𑀺𑁇_  


[Go to previous page (2.2.3 Dīghalaṭṭhisutta)](2.2.3.md) / [Go to parent page (2.2 Anāthapiṇḍikavagga)](../2.2.md) / [Go to next page (2.2.5 Candanasutta)](2.2.5.md)


