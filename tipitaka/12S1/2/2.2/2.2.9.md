
[Home](/) / [12S1 Sagāthāvaggasaṃyuttapāḷi](../../../12S1.md) / [2 Devaputtasaṃyutta](../../2.md) / [2.2 Anāthapiṇḍikavagga](../2.2.md)

# 2.2.9 Uttarasutta

* Devaputtasaṃyutta

* Anāthapiṇḍikavagga

* Uttarasutta

(100.)

459\. Rājagahanidānaṃ. Ekamantaṃ ṭhito kho uttaro devaputto bhagavato santike imaṃ gāthaṃ abhāsi—

460\. _“Upanīyati jīvitamappamāyu,_  
_Jarūpanītassa na santi tāṇā;_  
_Etaṃ bhayaṃ maraṇe pekkhamāno,_  
_Puññāni kayirātha sukhāvahānī”ti._  


461\. _“Upanīyati jīvitamappamāyu,_  
_Jarūpanītassa na santi tāṇā;_  
_Etaṃ bhayaṃ maraṇe pekkhamāno,_  
_Lokāmisaṃ pajahe santipekkho”ti._  


[Go to previous page (2.2.8 Kakudhasutta)](2.2.8.md) / [Go to parent page (2.2 Anāthapiṇḍikavagga)](../2.2.md) / [Go to next page (2.2.10 Anāthapiṇḍikasutta)](2.2.10.md)


