
[Home](/) / [18Sn Suttanipātapāḷi](../../18Sn.md) / [5 Pārāyanavagga](../5.md)

# 5.2 Tissametteyyamāṇavapucchā

* Pārāyanavagga

* Tissametteyyamāṇavapucchā

(1047.)

1230\. _“Kodha santusito loke, __(iccāyasmā tissametteyyo)___  
_Kassa no santi iñjitā;_  
_Ko ubhantamabhiññāya,_  
_Majjhe mantā na lippati;_  
_Kaṃ brūsi mahāpurisoti,_  
_Ko idha sibbinimaccagā”. (1)_  


(1048.)

1231\. _“Kāmesu brahmacariyavā, __(metteyyāti bhagavā)___  
_Vītataṇho sadā sato;_  
_Saṅkhāya nibbuto bhikkhu,_  
_Tassa no santi iñjitā. (2)_  


(1049.)

1232\. _So ubhantamabhiññāya,_  
_Majjhe mantā na lippati;_  
_Taṃ brūmi mahāpurisoti,_  
_So idha sibbinimaccagā”ti. (3)_  


---

1233\. Tissametteyyamāṇavapucchā dutiyā.



[Go to previous page (5.1 Ajitamāṇavapucchā)](5.1.md) / [Go to parent page (5 Pārāyanavagga)](../5.md) / [Go to next page (5.3 Puṇṇakamāṇavapucchā)](5.3.md)


