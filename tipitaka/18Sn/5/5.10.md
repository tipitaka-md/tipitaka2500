
[Home](/) / [18Sn Suttanipātapāḷi](../../18Sn.md) / [5 Pārāyanavagga](../5.md)

# 𑁫𑁇𑁧𑁦 𑀓𑀧𑁆𑀧𑀫𑀸𑀡𑀯𑀧𑀼𑀘𑁆𑀙𑀸

### 𑀧𑀸𑀭𑀸𑀬𑀦𑀯𑀕𑁆𑀕

### 𑀓𑀧𑁆𑀧𑀫𑀸𑀡𑀯𑀧𑀼𑀘𑁆𑀙𑀸

(1099.)

1294\. _“𑀫𑀚𑁆𑀛𑁂 𑀲𑀭𑀲𑁆𑀫𑀺𑀁 𑀢𑀺𑀝𑁆𑀞𑀢𑀁, __(𑀇𑀘𑁆𑀘𑀸𑀬𑀲𑁆𑀫𑀸 𑀓𑀧𑁆𑀧𑁄)___  
_𑀑𑀖𑁂 𑀚𑀸𑀢𑁂 𑀫𑀳𑀩𑁆𑀪𑀬𑁂;_  
_𑀚𑀭𑀸𑀫𑀘𑁆𑀘𑀼𑀧𑀭𑁂𑀢𑀸𑀦𑀁,_  
_𑀤𑀻𑀧𑀁 𑀧𑀩𑁆𑀭𑀽𑀳𑀺 𑀫𑀸𑀭𑀺𑀲;_  
_𑀢𑁆𑀯𑀜𑁆𑀘 𑀫𑁂 𑀤𑀻𑀧𑀫𑀓𑁆𑀔𑀸𑀳𑀺,_  
_𑀬𑀣𑀸𑀬𑀺𑀤𑀁 𑀦𑀸𑀧𑀭𑀁 𑀲𑀺𑀬𑀸”𑁇 (𑁧)_  


(1100.)

1295\. _“𑀫𑀚𑁆𑀛𑁂 𑀲𑀭𑀲𑁆𑀫𑀺𑀁 𑀢𑀺𑀝𑁆𑀞𑀢𑀁, __(𑀓𑀧𑁆𑀧𑀸𑀢𑀺 𑀪𑀕𑀯𑀸)___  
_𑀑𑀖𑁂 𑀚𑀸𑀢𑁂 𑀫𑀳𑀩𑁆𑀪𑀬𑁂;_  
_𑀚𑀭𑀸𑀫𑀘𑁆𑀘𑀼𑀧𑀭𑁂𑀢𑀸𑀦𑀁,_  
_𑀤𑀻𑀧𑀁 𑀧𑀩𑁆𑀭𑀽𑀫𑀺 𑀓𑀧𑁆𑀧 𑀢𑁂𑁇 (𑁨)_  


(1101.)

1296\. _𑀅𑀓𑀺𑀜𑁆𑀘𑀦𑀁 𑀅𑀦𑀸𑀤𑀸𑀦𑀁,_  
_𑀏𑀢𑀁 𑀤𑀻𑀧𑀁 𑀅𑀦𑀸𑀧𑀭𑀁;_  
_𑀦𑀺𑀩𑁆𑀩𑀸𑀦𑀁 𑀇𑀢𑀺 𑀦𑀁 𑀩𑁆𑀭𑀽𑀫𑀺,_  
_𑀚𑀭𑀸𑀫𑀘𑁆𑀘𑀼𑀧𑀭𑀺𑀓𑁆𑀔𑀬𑀁𑁇 (𑁩)_  


(1102.)

1297\. _𑀏𑀢𑀤𑀜𑁆𑀜𑀸𑀬 𑀬𑁂 𑀲𑀢𑀸,_  
_𑀤𑀺𑀝𑁆𑀞𑀥𑀫𑁆𑀫𑀸𑀪𑀺𑀦𑀺𑀩𑁆𑀩𑀼𑀢𑀸;_  
_𑀦 𑀢𑁂 𑀫𑀸𑀭𑀯𑀲𑀸𑀦𑀼𑀕𑀸,_  
_𑀦 𑀢𑁂 𑀫𑀸𑀭𑀲𑁆𑀲 𑀧𑀤𑁆𑀥𑀕𑀽”𑀢𑀺𑁇 (𑁪)_  


---

1298\. 𑀓𑀧𑁆𑀧𑀫𑀸𑀡𑀯𑀧𑀼𑀘𑁆𑀙𑀸 𑀤𑀲𑀫𑀸𑁇



[Go to previous page (5.9 Todeyyamāṇavapucchā)](5.9.md) / [Go to parent page (5 Pārāyanavagga)](../5.md) / [Go to next page (5.11 Jatukaṇṇimāṇavapucchā)](5.11.md)


