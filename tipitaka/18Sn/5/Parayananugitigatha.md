
[Home](/) / [18Sn Suttanipātapāḷi](../../18Sn.md) / [5 Pārāyanavagga](../5.md)

# 𑀧𑀸𑀭𑀸𑀬𑀦𑀸𑀦𑀼𑀕𑀻𑀢𑀺𑀕𑀸𑀣𑀸

* 𑀧𑀸𑀭𑀸𑀬𑀦𑀯𑀕𑁆𑀕

* 𑀧𑀸𑀭𑀸𑀬𑀦𑀸𑀦𑀼𑀕𑀻𑀢𑀺𑀕𑀸𑀣𑀸

(1138.)

1341\. _“𑀧𑀸𑀭𑀸𑀬𑀦𑀫𑀦𑀼𑀕𑀸𑀬𑀺𑀲𑁆𑀲𑀁, __(𑀇𑀘𑁆𑀘𑀸𑀬𑀲𑁆𑀫𑀸 𑀧𑀺𑀗𑁆𑀕𑀺𑀬𑁄)___  
_𑀬𑀣𑀸𑀤𑁆𑀤𑀓𑁆𑀔𑀺 𑀢𑀣𑀸𑀓𑁆𑀔𑀸𑀲𑀺;_  
_𑀯𑀺𑀫𑀮𑁄 𑀪𑀽𑀭𑀺𑀫𑁂𑀥𑀲𑁄,_  
_𑀦𑀺𑀓𑁆𑀓𑀸𑀫𑁄 𑀦𑀺𑀩𑁆𑀩𑀦𑁄 𑀦𑀸𑀕𑁄;_  
_𑀓𑀺𑀲𑁆𑀲 𑀳𑁂𑀢𑀼 𑀫𑀼𑀲𑀸 𑀪𑀡𑁂𑁇 (𑁧)_  


(1139.)

1342\. _𑀧𑀳𑀻𑀦𑀫𑀮𑀫𑁄𑀳𑀲𑁆𑀲,_  
_𑀫𑀸𑀦𑀫𑀓𑁆𑀔𑀧𑁆𑀧𑀳𑀸𑀬𑀺𑀦𑁄;_  
_𑀳𑀦𑁆𑀤𑀸𑀳𑀁 𑀓𑀺𑀢𑁆𑀢𑀬𑀺𑀲𑁆𑀲𑀸𑀫𑀺,_  
_𑀕𑀺𑀭𑀁 𑀯𑀡𑁆𑀡𑀽𑀧𑀲𑀜𑁆𑀳𑀺𑀢𑀁𑁇 (𑁨)_  


(1140.)

1343\. _𑀢𑀫𑁄𑀦𑀼𑀤𑁄 𑀩𑀼𑀤𑁆𑀥𑁄 𑀲𑀫𑀦𑁆𑀢𑀘𑀓𑁆𑀔𑀼,_  
_𑀮𑁄𑀓𑀦𑁆𑀢𑀕𑀽 𑀲𑀩𑁆𑀩𑀪𑀯𑀸𑀢𑀺𑀯𑀢𑁆𑀢𑁄;_  
_𑀅𑀦𑀸𑀲𑀯𑁄 𑀲𑀩𑁆𑀩𑀤𑀼𑀓𑁆𑀔𑀧𑁆𑀧𑀳𑀻𑀦𑁄,_  
_𑀲𑀘𑁆𑀘𑀯𑁆𑀳𑀬𑁄 𑀩𑁆𑀭𑀳𑁆𑀫𑁂 𑀉𑀧𑀸𑀲𑀺𑀢𑁄 𑀫𑁂𑁇 (𑁩)_  


(1141.)

1344\. _𑀤𑀺𑀚𑁄 𑀬𑀣𑀸 𑀓𑀼𑀩𑁆𑀩𑀦𑀓𑀁 𑀧𑀳𑀸𑀬,_  
_𑀩𑀳𑀼𑀧𑁆𑀨𑀮𑀁 𑀓𑀸𑀦𑀦𑀫𑀸𑀯𑀲𑁂𑀬𑁆𑀬;_  
_𑀏𑀯𑀫𑁆𑀧𑀳𑀁 𑀅𑀧𑁆𑀧𑀤𑀲𑁆𑀲𑁂 𑀧𑀳𑀸𑀬,_  
_𑀫𑀳𑁄𑀤𑀥𑀺𑀁 𑀳𑀁𑀲𑁄𑀭𑀺𑀯 𑀅𑀚𑁆𑀛𑀧𑀢𑁆𑀢𑁄𑁇 (𑁪)_  


(1142.)

1345\. _𑀬𑁂 𑀫𑁂 𑀧𑀼𑀩𑁆𑀩𑁂 𑀯𑀺𑀬𑀸𑀓𑀁𑀲𑀼,_  
_𑀳𑀼𑀭𑀁 𑀕𑁄𑀢𑀫𑀲𑀸𑀲𑀦𑀸;_  
_𑀇𑀘𑁆𑀘𑀸𑀲𑀺 𑀇𑀢𑀺 𑀪𑀯𑀺𑀲𑁆𑀲𑀢𑀺,_  
_𑀲𑀩𑁆𑀩𑀁 𑀢𑀁 𑀇𑀢𑀺𑀳𑀻𑀢𑀺𑀳𑀁;_  
_𑀲𑀩𑁆𑀩𑀁 𑀢𑀁 𑀢𑀓𑁆𑀓𑀯𑀟𑁆𑀠𑀦𑀁𑁇 (𑁫)_  


(1143.)

1346\. _𑀏𑀓𑁄 𑀢𑀫𑀦𑀼𑀤𑀸𑀲𑀺𑀦𑁄,_  
_𑀚𑀼𑀢𑀺𑀫𑀸 𑀲𑁄 𑀧𑀪𑀗𑁆𑀓𑀭𑁄;_  
_𑀕𑁄𑀢𑀫𑁄 𑀪𑀽𑀭𑀺𑀧𑀜𑁆𑀜𑀸𑀡𑁄,_  
_𑀕𑁄𑀢𑀫𑁄 𑀪𑀽𑀭𑀺𑀫𑁂𑀥𑀲𑁄𑁇 (𑁬)_  


(1144.)

1347\. _𑀬𑁄 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀲𑀦𑁆𑀤𑀺𑀝𑁆𑀞𑀺𑀓𑀫𑀓𑀸𑀮𑀺𑀓𑀁;_  
_𑀢𑀡𑁆𑀳𑀓𑁆𑀔𑀬𑀫𑀦𑀻𑀢𑀺𑀓𑀁,_  
_𑀬𑀲𑁆𑀲 𑀦𑀢𑁆𑀣𑀺 𑀉𑀧𑀫𑀸 𑀓𑁆𑀯𑀘𑀺”𑁇 (𑁭)_  


(1145.)

1348\. _“𑀓𑀺𑀁 𑀦𑀼 𑀢𑀫𑁆𑀳𑀸 𑀯𑀺𑀧𑁆𑀧𑀯𑀲𑀲𑀺,_  
_𑀫𑀼𑀳𑀼𑀢𑁆𑀢𑀫𑀧𑀺 𑀧𑀺𑀗𑁆𑀕𑀺𑀬;_  
_𑀕𑁄𑀢𑀫𑀸 𑀪𑀽𑀭𑀺𑀧𑀜𑁆𑀜𑀸𑀡𑀸,_  
_𑀕𑁄𑀢𑀫𑀸 𑀪𑀽𑀭𑀺𑀫𑁂𑀥𑀲𑀸𑁇 (𑁮)_  


(1146.)

1349\. _𑀬𑁄 𑀢𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀲𑀦𑁆𑀤𑀺𑀝𑁆𑀞𑀺𑀓𑀫𑀓𑀸𑀮𑀺𑀓𑀁;_  
_𑀢𑀡𑁆𑀳𑀓𑁆𑀔𑀬𑀫𑀦𑀻𑀢𑀺𑀓𑀁,_  
_𑀬𑀲𑁆𑀲 𑀦𑀢𑁆𑀣𑀺 𑀉𑀧𑀫𑀸 𑀓𑁆𑀯𑀘𑀺”𑁇 (𑁯)_  


(1147.)

1350\. _“𑀦𑀸𑀳𑀁 𑀢𑀫𑁆𑀳𑀸 𑀯𑀺𑀧𑁆𑀧𑀯𑀲𑀸𑀫𑀺,_  
_𑀫𑀼𑀳𑀼𑀢𑁆𑀢𑀫𑀧𑀺 𑀩𑁆𑀭𑀸𑀳𑁆𑀫𑀡;_  
_𑀕𑁄𑀢𑀫𑀸 𑀪𑀽𑀭𑀺𑀧𑀜𑁆𑀜𑀸𑀡𑀸,_  
_𑀕𑁄𑀢𑀫𑀸 𑀪𑀽𑀭𑀺𑀫𑁂𑀥𑀲𑀸𑁇 (𑁧𑁦)_  


(1148.)

1351\. _𑀬𑁄 𑀫𑁂 𑀥𑀫𑁆𑀫𑀫𑀤𑁂𑀲𑁂𑀲𑀺,_  
_𑀲𑀦𑁆𑀤𑀺𑀝𑁆𑀞𑀺𑀓𑀫𑀓𑀸𑀮𑀺𑀓𑀁;_  
_𑀢𑀡𑁆𑀳𑀓𑁆𑀔𑀬𑀫𑀦𑀻𑀢𑀺𑀓𑀁,_  
_𑀬𑀲𑁆𑀲 𑀦𑀢𑁆𑀣𑀺 𑀉𑀧𑀫𑀸 𑀓𑁆𑀯𑀘𑀺𑁇 (𑁧𑁧)_  


(1149.)

1352\. _𑀧𑀲𑁆𑀲𑀸𑀫𑀺 𑀦𑀁 𑀫𑀦𑀲𑀸 𑀘𑀓𑁆𑀔𑀼𑀦𑀸𑀯,_  
_𑀭𑀢𑁆𑀢𑀺𑀦𑁆𑀤𑀺𑀯𑀁 𑀩𑁆𑀭𑀸𑀳𑁆𑀫𑀡 𑀅𑀧𑁆𑀧𑀫𑀢𑁆𑀢𑁄;_  
_𑀦𑀫𑀲𑁆𑀲𑀫𑀸𑀦𑁄 𑀯𑀺𑀯𑀲𑁂𑀫𑀺 𑀭𑀢𑁆𑀢𑀺𑀁,_  
_𑀢𑁂𑀦𑁂𑀯 𑀫𑀜𑁆𑀜𑀸𑀫𑀺 𑀅𑀯𑀺𑀧𑁆𑀧𑀯𑀸𑀲𑀁𑁇 (𑁧𑁨)_  


(1150.)

1353\. _𑀲𑀤𑁆𑀥𑀸 𑀘 𑀧𑀻𑀢𑀺 𑀘 𑀫𑀦𑁄 𑀲𑀢𑀺 𑀘,_  
_𑀦𑀸𑀧𑁂𑀦𑁆𑀢𑀺𑀫𑁂 𑀕𑁄𑀢𑀫𑀲𑀸𑀲𑀦𑀫𑁆𑀳𑀸;_  
_𑀬𑀁 𑀬𑀁 𑀤𑀺𑀲𑀁 𑀯𑀚𑀢𑀺 𑀪𑀽𑀭𑀺𑀧𑀜𑁆𑀜𑁄,_  
_𑀲 𑀢𑁂𑀦 𑀢𑁂𑀦𑁂𑀯 𑀦𑀢𑁄𑀳𑀫𑀲𑁆𑀫𑀺𑁇 (𑁧𑁩)_  


(1151.)

1354\. _𑀚𑀺𑀡𑁆𑀡𑀲𑁆𑀲 𑀫𑁂 𑀤𑀼𑀩𑁆𑀩𑀮𑀣𑀸𑀫𑀓𑀲𑁆𑀲,_  
_𑀢𑁂𑀦𑁂𑀯 𑀓𑀸𑀬𑁄 𑀦 𑀧𑀮𑁂𑀢𑀺 𑀢𑀢𑁆𑀣;_  
_𑀲𑀁𑀓𑀧𑁆𑀧𑀬𑀦𑁆𑀢𑀸𑀬 𑀯𑀚𑀸𑀫𑀺 𑀦𑀺𑀘𑁆𑀘𑀁,_  
_𑀫𑀦𑁄 𑀳𑀺 𑀫𑁂 𑀩𑁆𑀭𑀸𑀳𑁆𑀫𑀡 𑀢𑁂𑀦 𑀬𑀼𑀢𑁆𑀢𑁄𑁇 (𑁧𑁪)_  


(1152.)

1355\. _𑀧𑀗𑁆𑀓𑁂 𑀲𑀬𑀸𑀦𑁄 𑀧𑀭𑀺𑀨𑀦𑁆𑀤𑀫𑀸𑀦𑁄,_  
_𑀤𑀻𑀧𑀸 𑀤𑀻𑀧𑀁 𑀉𑀧𑀧𑁆𑀮𑀯𑀺𑀁;_  
_𑀅𑀣𑀤𑁆𑀤𑀲𑀸𑀲𑀺𑀁 𑀲𑀫𑁆𑀩𑀼𑀤𑁆𑀥𑀁,_  
_𑀑𑀖𑀢𑀺𑀡𑁆𑀡𑀫𑀦𑀸𑀲𑀯𑀁”𑁇 (𑁧𑁫)_  


(1153.)

1356\. _“𑀬𑀣𑀸 𑀅𑀳𑀽 𑀯𑀓𑁆𑀓𑀮𑀺 𑀫𑀼𑀢𑁆𑀢𑀲𑀤𑁆𑀥𑁄,_  
_𑀪𑀤𑁆𑀭𑀸𑀯𑀼𑀥𑁄 𑀆𑀍𑀅𑀯𑀺𑀕𑁄𑀢𑀫𑁄 𑀘;_  
_𑀏𑀯𑀫𑁂𑀯𑀁 𑀢𑁆𑀯𑀫𑁆𑀧𑀺 𑀧𑀫𑀼𑀜𑁆𑀘𑀲𑁆𑀲𑀼 𑀲𑀤𑁆𑀥𑀁,_  
_𑀕𑀫𑀺𑀲𑁆𑀲𑀲𑀺 𑀢𑁆𑀯𑀁 𑀧𑀺𑀗𑁆𑀕𑀺𑀬 𑀫𑀘𑁆𑀘𑀼𑀥𑁂𑀬𑁆𑀬𑀲𑁆𑀲 𑀧𑀸𑀭𑀁”𑁇 ((𑁧𑁬))_  


(1154.)

1357\. _“𑀏𑀲 𑀪𑀺𑀬𑁆𑀬𑁄 𑀧𑀲𑀻𑀤𑀸𑀫𑀺,_  
_𑀲𑀼𑀢𑁆𑀯𑀸𑀦 𑀫𑀼𑀦𑀺𑀦𑁄 𑀯𑀘𑁄;_  
_𑀯𑀺𑀯𑀝𑁆𑀝𑀘𑁆𑀙𑀤𑁄 𑀲𑀫𑁆𑀩𑀼𑀤𑁆𑀥𑁄,_  
_𑀅𑀔𑀺𑀮𑁄 𑀧𑀝𑀺𑀪𑀸𑀦𑀯𑀸𑁇 (𑁧𑁭)_  


(1155.)

1358\. _𑀅𑀥𑀺𑀤𑁂𑀯𑁂 𑀅𑀪𑀺𑀜𑁆𑀜𑀸𑀬,_  
_𑀲𑀩𑁆𑀩𑀁 𑀯𑁂𑀤𑀺 𑀯𑀭𑁄𑀯𑀭𑀁;_  
_𑀧𑀜𑁆𑀳𑀸𑀦𑀦𑁆𑀢𑀓𑀭𑁄 𑀲𑀢𑁆𑀣𑀸,_  
_𑀓𑀗𑁆𑀔𑀻𑀦𑀁 𑀧𑀝𑀺𑀚𑀸𑀦𑀢𑀁𑁇 (𑁧𑁮)_  


(1156.)

1359\. _𑀅𑀲𑀁𑀳𑀻𑀭𑀁 𑀅𑀲𑀁𑀓𑀼𑀧𑁆𑀧𑀁,_  
_𑀬𑀲𑁆𑀲 𑀦𑀢𑁆𑀣𑀺 𑀉𑀧𑀫𑀸 𑀓𑁆𑀯𑀘𑀺;_  
_𑀅𑀤𑁆𑀥𑀸 𑀕𑀫𑀺𑀲𑁆𑀲𑀸𑀫𑀺 𑀦 𑀫𑁂𑀢𑁆𑀣 𑀓𑀗𑁆𑀔𑀸,_  
_𑀏𑀯𑀁 𑀫𑀁 𑀥𑀸𑀭𑁂𑀳𑀺 𑀅𑀥𑀺𑀫𑀼𑀢𑁆𑀢𑀘𑀺𑀢𑁆𑀢𑀦𑁆”𑀢𑀺𑁇 (𑁧𑁯)_  


---

1360\. 𑀧𑀸𑀭𑀸𑀬𑀦𑀯𑀕𑁆𑀕𑁄 𑀧𑀜𑁆𑀘𑀫𑁄𑁇



---

1361\. 𑀲𑀼𑀢𑁆𑀢𑀼𑀤𑁆𑀤𑀸𑀦𑀁



(1157.)

1362\. _𑀉𑀭𑀕𑁄 𑀥𑀦𑀺𑀬𑁄𑀧𑀺 𑀘,_  
_𑀔𑀕𑁆𑀕𑀯𑀺𑀲𑀸𑀡𑁄 𑀓𑀲𑀺 𑀘;_  
_𑀘𑀼𑀦𑁆𑀤𑁄 𑀪𑀯𑁄 𑀧𑀼𑀦𑀤𑁂𑀯,_  
_𑀯𑀲𑀮𑁄 𑀘 𑀓𑀭𑀡𑀻𑀬𑀜𑁆𑀘;_  
_𑀳𑁂𑀫𑀯𑀢𑁄 𑀅𑀣 𑀬𑀓𑁆𑀔𑁄,_  
_𑀯𑀺𑀚𑀬𑀲𑀼𑀢𑁆𑀢𑀁 𑀫𑀼𑀦𑀺𑀲𑀼𑀢𑁆𑀢𑀯𑀭𑀦𑁆𑀢𑀺𑁇_  


(1158.)

1363\. _𑀧𑀞𑀫𑀓𑀝𑁆𑀞𑀯𑀭𑁄 𑀯𑀭𑀯𑀕𑁆𑀕𑁄,_  
_𑀤𑁆𑀯𑀸𑀤𑀲𑀲𑀼𑀢𑁆𑀢𑀥𑀭𑁄 𑀲𑀼𑀯𑀺𑀪𑀢𑁆𑀢𑁄;_  
_𑀤𑁂𑀲𑀺𑀢𑁄 𑀘𑀓𑁆𑀔𑀼𑀫𑀢𑀸 𑀯𑀺𑀫𑀮𑁂𑀦,_  
_𑀲𑀼𑀬𑁆𑀬𑀢𑀺 𑀯𑀕𑁆𑀕𑀯𑀭𑁄 𑀉𑀭𑀕𑁄𑀢𑀺𑁇_  


(1159.)

1364\. _𑀭𑀢𑀦𑀸𑀫𑀕𑀦𑁆𑀥𑁄 𑀳𑀺𑀭𑀺𑀫𑀗𑁆𑀕𑀮𑀦𑀸𑀫𑁄,_  
_𑀲𑀼𑀘𑀺𑀮𑁄𑀫𑀓𑀧𑀺𑀮𑁄 𑀘 𑀩𑁆𑀭𑀸𑀳𑁆𑀫𑀡𑀥𑀫𑁆𑀫𑁄;_  
_𑀦𑀸𑀯𑀸 𑀓𑀺𑀁𑀲𑀻𑀮𑁅𑀝𑁆𑀞𑀳𑀦𑁄 𑀘,_  
_𑀭𑀸𑀳𑀼𑀮𑁄 𑀘 𑀧𑀼𑀦𑀧𑀺 𑀯𑀗𑁆𑀕𑀻𑀲𑁄𑁇_  


(1160.)

1365\. _𑀲𑀫𑁆𑀫𑀸𑀧𑀭𑀺𑀩𑁆𑀩𑀸𑀚𑀦𑀻𑀬𑁄𑀧𑀺 𑀘𑁂𑀢𑁆𑀣,_  
_𑀥𑀫𑁆𑀫𑀺𑀓𑀲𑀼𑀢𑁆𑀢𑀯𑀭𑁄 𑀲𑀼𑀯𑀺𑀪𑀢𑁆𑀢𑁄;_  
_𑀘𑀼𑀤𑁆𑀤𑀲𑀲𑀼𑀢𑁆𑀢𑀥𑀭𑁄 𑀤𑀼𑀢𑀺𑀬𑀫𑁆𑀳𑀺,_  
_𑀘𑀽𑀍𑀅𑀓𑀯𑀕𑁆𑀕𑀯𑀭𑁄𑀢𑀺 𑀢𑀫𑀸𑀳𑀼𑁇_  


(1161.)

1366\. _𑀧𑀩𑁆𑀩𑀚𑁆𑀚𑀧𑀥𑀸𑀦𑀲𑀼𑀪𑀸𑀲𑀺𑀢𑀦𑀸𑀫𑁄,_  
_𑀧𑀽𑀭𑀍𑀆𑀲𑁄 𑀧𑀼𑀦𑀤𑁂𑀯 𑀫𑀸𑀖𑁄 𑀘;_  
_𑀲𑀪𑀺𑀬𑀁 𑀓𑁂𑀡𑀺𑀬𑀫𑁂𑀯 𑀲𑀮𑁆𑀮𑀦𑀸𑀫𑁄,_  
_𑀯𑀸𑀲𑁂𑀝𑁆𑀞𑀯𑀭𑁄 𑀓𑀸𑀮𑀺𑀓𑁄𑀧𑀺 𑀘𑁇_  


(1162.)

1367\. _𑀦𑀸𑀮𑀓𑀲𑀼𑀢𑁆𑀢𑀯𑀭𑁄 𑀲𑀼𑀯𑀺𑀪𑀢𑁆𑀢𑁄,_  
_𑀢𑀁 𑀅𑀦𑀼𑀧𑀲𑁆𑀲𑀻 𑀢𑀣𑀸 𑀧𑀼𑀦𑀤𑁂𑀯;_  
_𑀤𑁆𑀯𑀸𑀤𑀲𑀲𑀼𑀢𑁆𑀢𑀥𑀭𑁄 𑀢𑀢𑀺𑀬𑀫𑁆𑀳𑀺,_  
_𑀲𑀼𑀬𑁆𑀬𑀢𑀺 𑀯𑀕𑁆𑀕𑀯𑀭𑁄 𑀫𑀳𑀸𑀦𑀸𑀫𑁄𑁇_  


(1163.)

1368\. _𑀓𑀸𑀫𑀕𑀼𑀳𑀝𑁆𑀞𑀓𑀤𑀼𑀝𑁆𑀞𑀓𑀦𑀸𑀫𑀸,_  
_𑀲𑀼𑀤𑁆𑀥𑀯𑀭𑁄 𑀧𑀭𑀫𑀝𑁆𑀞𑀓𑀦𑀸𑀫𑁄;_  
_𑀚𑀭𑀸 𑀫𑁂𑀢𑁆𑀢𑀺𑀬𑀯𑀭𑁄 𑀲𑀼𑀯𑀺𑀪𑀢𑁆𑀢𑁄,_  
_𑀧𑀲𑀽𑀭𑀫𑀸𑀕𑀡𑁆𑀟𑀺𑀬𑀸 𑀧𑀼𑀭𑀸𑀪𑁂𑀤𑁄𑁇_  


(1164.)

1369\. _𑀓𑀮𑀳𑀯𑀺𑀯𑀸𑀤𑁄 𑀉𑀪𑁄 𑀯𑀺𑀬𑀼𑀳𑀸 𑀘,_  
_𑀢𑀼𑀯𑀝𑀓𑀅𑀢𑁆𑀢𑀤𑀡𑁆𑀟𑀲𑀸𑀭𑀺𑀧𑀼𑀢𑁆𑀢𑀸;_  
_𑀲𑁄𑀍𑀅𑀲𑀲𑀼𑀢𑁆𑀢𑀥𑀭𑁄 𑀘𑀢𑀼𑀢𑁆𑀣𑀫𑁆𑀳𑀺,_  
_𑀅𑀝𑁆𑀞𑀓𑀯𑀕𑁆𑀕𑀯𑀭𑁄𑀢𑀺 𑀢𑀫𑀸𑀳𑀼𑁇_  


(1165.)

1370\. _𑀫𑀕𑀥𑁂 𑀚𑀦𑀧𑀤𑁂 𑀭𑀫𑀡𑀻𑀬𑁂,_  
_𑀤𑁂𑀲𑀯𑀭𑁂 𑀓𑀢𑀧𑀼𑀜𑁆𑀜𑀦𑀺𑀯𑁂𑀲𑁂;_  
_𑀧𑀸𑀲𑀸𑀡𑀓𑀘𑁂𑀢𑀺𑀬𑀯𑀭𑁂 𑀲𑀼𑀯𑀺𑀪𑀢𑁆𑀢𑁂,_  
_𑀯𑀲𑀺 𑀪𑀕𑀯𑀸 𑀕𑀡𑀲𑁂𑀝𑁆𑀞𑁄𑁇_  


(1166.)

1371\. _𑀉𑀪𑀬𑀯𑀸𑀲𑀫𑀸𑀕𑀢𑀺𑀬𑀫𑁆𑀳𑀺,_  
_𑀤𑁆𑀯𑀸𑀤𑀲𑀬𑁄𑀚𑀦𑀺𑀬𑀸 𑀧𑀭𑀺𑀲𑀸𑀬;_  
_𑀲𑁄𑀍𑀅𑀲𑀩𑁆𑀭𑀸𑀳𑁆𑀫𑀡𑀸𑀦𑀁 𑀓𑀺𑀭 𑀧𑀼𑀝𑁆𑀞𑁄,_  
_𑀧𑀼𑀘𑁆𑀙𑀸𑀬 𑀲𑁄𑀍𑀅𑀲𑀧𑀜𑁆𑀳𑀓𑀫𑁆𑀫𑀺𑀬𑀸;_  
_𑀦𑀺𑀧𑁆𑀧𑀓𑀸𑀲𑀬𑀺 𑀥𑀫𑁆𑀫𑀫𑀤𑀸𑀲𑀺𑁇_  


(1167.)

1372\. _𑀅𑀢𑁆𑀣𑀧𑀓𑀸𑀲𑀓𑀩𑁆𑀬𑀜𑁆𑀚𑀦𑀧𑀼𑀡𑁆𑀡𑀁,_  
_𑀥𑀫𑁆𑀫𑀫𑀤𑁂𑀲𑁂𑀲𑀺 𑀧𑀭𑀔𑁂𑀫𑀚𑀦𑀺𑀬𑀁;_  
_𑀮𑁄𑀓𑀳𑀺𑀢𑀸𑀬 𑀚𑀺𑀦𑁄 𑀤𑁆𑀯𑀺𑀧𑀤𑀕𑁆𑀕𑁄,_  
_𑀲𑀼𑀢𑁆𑀢𑀯𑀭𑀁 𑀩𑀳𑀼𑀥𑀫𑁆𑀫𑀯𑀺𑀘𑀺𑀢𑁆𑀭𑀁;_  
_𑀲𑀩𑁆𑀩𑀓𑀺𑀮𑁂𑀲𑀧𑀫𑁄𑀘𑀦𑀳𑁂𑀢𑀼𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1168.)

1373\. _𑀩𑁆𑀬𑀜𑁆𑀚𑀦𑀫𑀢𑁆𑀣𑀧𑀤𑀁 𑀲𑀫𑀬𑀼𑀢𑁆𑀢𑀁,_  
_𑀅𑀓𑁆𑀔𑀭𑀲𑀜𑁆𑀜𑀺𑀢𑀑𑀧𑀫𑀕𑀸𑀍𑀳𑀁;_  
_𑀮𑁄𑀓𑀯𑀺𑀘𑀸𑀭𑀡𑀜𑀸𑀡𑀧𑀪𑀕𑁆𑀕𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1169.)

1374\. _𑀭𑀸𑀕𑀫𑀮𑁂 𑀅𑀫𑀮𑀁 𑀯𑀺𑀫𑀮𑀕𑁆𑀕𑀁,_  
_𑀤𑁄𑀲𑀫𑀮𑁂 𑀅𑀫𑀮𑀁 𑀯𑀺𑀫𑀮𑀕𑁆𑀕𑀁;_  
_𑀫𑁄𑀳𑀫𑀮𑁂 𑀅𑀫𑀮𑀁 𑀯𑀺𑀫𑀮𑀕𑁆𑀕𑀁,_  
_𑀮𑁄𑀓𑀯𑀺𑀘𑀸𑀭𑀡𑀜𑀸𑀡𑀧𑀪𑀕𑁆𑀕𑀁;_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1170.)

1375\. _𑀓𑁆𑀮𑁂𑀲𑀫𑀮𑁂 𑀅𑀫𑀮𑀁 𑀯𑀺𑀫𑀮𑀕𑁆𑀕𑀁,_  
_𑀤𑀼𑀘𑁆𑀘𑀭𑀺𑀢𑀫𑀮𑁂 𑀅𑀫𑀮𑀁 𑀯𑀺𑀫𑀮𑀕𑁆𑀕𑀁;_  
_𑀮𑁄𑀓𑀯𑀺𑀘𑀸𑀭𑀡𑀜𑀸𑀡𑀧𑀪𑀕𑁆𑀕𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1171.)

1376\. _𑀆𑀲𑀯𑀩𑀦𑁆𑀥𑀦𑀬𑁄𑀕𑀸𑀓𑀺𑀮𑁂𑀲𑀁,_  
_𑀦𑀻𑀯𑀭𑀡𑀸𑀦𑀺 𑀘 𑀢𑀻𑀡𑀺 𑀫𑀮𑀸𑀦𑀺;_  
_𑀢𑀲𑁆𑀲 𑀓𑀺𑀮𑁂𑀲𑀧𑀫𑁄𑀘𑀦𑀳𑁂𑀢𑀼𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1172.)

1377\. _𑀦𑀺𑀫𑁆𑀫𑀮𑀲𑀩𑁆𑀩𑀓𑀺𑀮𑁂𑀲𑀧𑀦𑀽𑀤𑀁,_  
_𑀭𑀸𑀕𑀯𑀺𑀭𑀸𑀕𑀫𑀦𑁂𑀚𑀫𑀲𑁄𑀓𑀁;_  
_𑀲𑀦𑁆𑀢𑀧𑀡𑀻𑀢𑀲𑀼𑀤𑀼𑀤𑁆𑀤𑀲𑀥𑀫𑁆𑀫𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1173.)

1378\. _𑀭𑀸𑀕𑀜𑁆𑀘 𑀤𑁄𑀲𑀓𑀫𑀪𑀜𑁆𑀚𑀺𑀢𑀲𑀦𑁆𑀢𑀁,_  
_𑀬𑁄𑀦𑀺𑀘𑀢𑀼𑀕𑁆𑀕𑀢𑀺𑀧𑀜𑁆𑀘𑀯𑀺𑀜𑁆𑀜𑀸𑀡𑀁;_  
_𑀢𑀡𑁆𑀳𑀸𑀭𑀢𑀘𑁆𑀙𑀤𑀦𑀢𑀸𑀡𑀮𑀢𑀸𑀧𑀫𑁄𑀓𑁆𑀔𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1174.)

1379\. _𑀕𑀫𑁆𑀪𑀻𑀭𑀤𑀼𑀤𑁆𑀤𑀲𑀲𑀡𑁆𑀳𑀦𑀺𑀧𑀼𑀡𑀁,_  
_𑀧𑀡𑁆𑀟𑀺𑀢𑀯𑁂𑀤𑀦𑀺𑀬𑀁 𑀦𑀺𑀧𑀼𑀡𑀢𑁆𑀣𑀁;_  
_𑀮𑁄𑀓𑀯𑀺𑀘𑀸𑀭𑀡𑀜𑀸𑀡𑀧𑀪𑀕𑁆𑀕𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1175.)

1380\. _𑀦𑀯𑀗𑁆𑀕𑀓𑀼𑀲𑀼𑀫𑀫𑀸𑀮𑀕𑀻𑀯𑁂𑀬𑁆𑀬𑀁,_  
_𑀇𑀦𑁆𑀤𑁆𑀭𑀺𑀬𑀛𑀸𑀦𑀯𑀺𑀫𑁄𑀓𑁆𑀔𑀯𑀺𑀪𑀢𑁆𑀢𑀁;_  
_𑀅𑀝𑁆𑀞𑀗𑁆𑀕𑀫𑀕𑁆𑀕𑀥𑀭𑀁 𑀯𑀭𑀬𑀸𑀦𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1176.)

1381\. _𑀲𑁄𑀫𑀼𑀧𑀫𑀁 𑀯𑀺𑀫𑀮𑀁 𑀧𑀭𑀺𑀲𑀼𑀤𑁆𑀥𑀁,_  
_𑀅𑀡𑁆𑀡𑀯𑀫𑀽𑀧𑀫𑀭𑀢𑀦𑀲𑀼𑀘𑀺𑀢𑁆𑀢𑀁;_  
_𑀧𑀼𑀧𑁆𑀨𑀲𑀫𑀁 𑀭𑀯𑀺𑀫𑀽𑀧𑀫𑀢𑁂𑀚𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑁇_  


(1177.)

1382\. _𑀔𑁂𑀫𑀲𑀺𑀯𑀁 𑀲𑀼𑀔𑀲𑀻𑀢𑀮𑀲𑀦𑁆𑀢𑀁,_  
_𑀫𑀘𑁆𑀘𑀼𑀢𑀢𑀸𑀡𑀧𑀭𑀁 𑀧𑀭𑀫𑀢𑁆𑀣𑀁;_  
_𑀢𑀲𑁆𑀲 𑀲𑀼𑀦𑀺𑀩𑁆𑀩𑀼𑀢𑀤𑀲𑁆𑀲𑀦𑀳𑁂𑀢𑀼𑀁,_  
_𑀤𑁂𑀲𑀬𑀺 𑀲𑀼𑀢𑁆𑀢𑀯𑀭𑀁 𑀤𑁆𑀯𑀺𑀧𑀤𑀕𑁆𑀕𑁄𑀢𑀺𑁇_  


---

1383\. 𑀲𑀼𑀢𑁆𑀢𑀦𑀺𑀧𑀸𑀢𑀧𑀸𑀍𑀇 𑀲𑀫𑀢𑁆𑀢𑀸𑁇



[Go to previous page (Pārāyanatthutigāthā)](Parayanatthutigatha.md) / [Go to parent page (5 Pārāyanavagga)](../5.md)


