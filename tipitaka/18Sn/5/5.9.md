
[Home](/) / [18Sn Suttanipātapāḷi](...md) / [5 Pārāyanavagga](../18Sn/5.md)

# 𑁫𑁇𑁯 𑀢𑁄𑀤𑁂𑀬𑁆𑀬𑀫𑀸𑀡𑀯𑀧𑀼𑀘𑁆𑀙𑀸

* 𑀧𑀸𑀭𑀸𑀬𑀦𑀯𑀕𑁆𑀕

* 𑀢𑁄𑀤𑁂𑀬𑁆𑀬𑀫𑀸𑀡𑀯𑀧𑀼𑀘𑁆𑀙𑀸

(1095.)

1289\. _“𑀬𑀲𑁆𑀫𑀺𑀁 𑀓𑀸𑀫𑀸 𑀦 𑀯𑀲𑀦𑁆𑀢𑀺, __(𑀇𑀘𑁆𑀘𑀸𑀬𑀲𑁆𑀫𑀸 𑀢𑁄𑀤𑁂𑀬𑁆𑀬𑁄)___  
_𑀢𑀡𑁆𑀳𑀸 𑀬𑀲𑁆𑀲 𑀦 𑀯𑀺𑀚𑁆𑀚𑀢𑀺;_  
_𑀓𑀣𑀁𑀓𑀣𑀸 𑀘 𑀬𑁄 𑀢𑀺𑀡𑁆𑀡𑁄,_  
_𑀯𑀺𑀫𑁄𑀓𑁆𑀔𑁄 𑀢𑀲𑁆𑀲 𑀓𑀻𑀤𑀺𑀲𑁄”𑁇 (𑁧)_  


(1096.)

1290\. _“𑀬𑀲𑁆𑀫𑀺𑀁 𑀓𑀸𑀫𑀸 𑀦 𑀯𑀲𑀦𑁆𑀢𑀺, __(𑀢𑁄𑀤𑁂𑀬𑁆𑀬𑀸𑀢𑀺 𑀪𑀕𑀯𑀸)___  
_𑀢𑀡𑁆𑀳𑀸 𑀬𑀲𑁆𑀲 𑀦 𑀯𑀺𑀚𑁆𑀚𑀢𑀺;_  
_𑀓𑀣𑀁𑀓𑀣𑀸 𑀘 𑀬𑁄 𑀢𑀺𑀡𑁆𑀡𑁄,_  
_𑀯𑀺𑀫𑁄𑀓𑁆𑀔𑁄 𑀢𑀲𑁆𑀲 𑀦𑀸𑀧𑀭𑁄”𑁇 (𑁨)_  


(1097.)

1291\. _“𑀦𑀺𑀭𑀸𑀲𑀲𑁄 𑀲𑁄 𑀉𑀤 𑀆𑀲𑀲𑀸𑀦𑁄,_  
_𑀧𑀜𑁆𑀜𑀸𑀡𑀯𑀸 𑀲𑁄 𑀉𑀤 𑀧𑀜𑁆𑀜𑀓𑀧𑁆𑀧𑀻;_  
_𑀫𑀼𑀦𑀺𑀁 𑀅𑀳𑀁 𑀲𑀓𑁆𑀓 𑀬𑀣𑀸 𑀯𑀺𑀚𑀜𑁆𑀜𑀁,_  
_𑀢𑀁 𑀫𑁂 𑀯𑀺𑀬𑀸𑀘𑀺𑀓𑁆𑀔 𑀲𑀫𑀦𑁆𑀢𑀘𑀓𑁆𑀔𑀼”𑁇 (𑁩)_  


(1098.)

1292\. _“𑀦𑀺𑀭𑀸𑀲𑀲𑁄 𑀲𑁄 𑀦 𑀘 𑀆𑀲𑀲𑀸𑀦𑁄,_  
_𑀧𑀜𑁆𑀜𑀸𑀡𑀯𑀸 𑀲𑁄 𑀦 𑀘 𑀧𑀜𑁆𑀜𑀓𑀧𑁆𑀧𑀻;_  
_𑀏𑀯𑀫𑁆𑀧𑀺 𑀢𑁄𑀤𑁂𑀬𑁆𑀬 𑀫𑀼𑀦𑀺𑀁 𑀯𑀺𑀚𑀸𑀦,_  
_𑀅𑀓𑀺𑀜𑁆𑀘𑀦𑀁 𑀓𑀸𑀫𑀪𑀯𑁂 𑀅𑀲𑀢𑁆𑀢𑀦𑁆”𑀢𑀺𑁇 (𑁪)_  


---

1293\. 𑀢𑁄𑀤𑁂𑀬𑁆𑀬𑀫𑀸𑀡𑀯𑀧𑀼𑀘𑁆𑀙𑀸 𑀦𑀯𑀫𑀸𑁇



[Go to previous page (5.8 Hemakamāṇavapucchā)](5.8.md) / [Go to parent page (5 Pārāyanavagga)](../18Sn/5.md) / [Go to next page (5.10 Kappamāṇavapucchā)](5.10.md)


