
[Home](/) / [18Sn Suttanipātapāḷi](...md) / [5 Pārāyanavagga](../18Sn/5.md)

# 5.9 Todeyyamāṇavapucchā

* Pārāyanavagga

* Todeyyamāṇavapucchā

(1095.)

1289\. _“Yasmiṃ kāmā na vasanti, __(iccāyasmā todeyyo)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa kīdiso”. (1)_  


(1096.)

1290\. _“Yasmiṃ kāmā na vasanti, __(todeyyāti bhagavā)___  
_Taṇhā yassa na vijjati;_  
_Kathaṃkathā ca yo tiṇṇo,_  
_Vimokkho tassa nāparo”. (2)_  


(1097.)

1291\. _“Nirāsaso so uda āsasāno,_  
_Paññāṇavā so uda paññakappī;_  
_Muniṃ ahaṃ sakka yathā vijaññaṃ,_  
_Taṃ me viyācikkha samantacakkhu”. (3)_  


(1098.)

1292\. _“Nirāsaso so na ca āsasāno,_  
_Paññāṇavā so na ca paññakappī;_  
_Evampi todeyya muniṃ vijāna,_  
_Akiñcanaṃ kāmabhave asattan”ti. (4)_  


---

1293\. Todeyyamāṇavapucchā navamā.



[Go to previous page (5.8 Hemakamāṇavapucchā)](5.8.md) / [Go to parent page (5 Pārāyanavagga)](../18Sn/5.md) / [Go to next page (5.10 Kappamāṇavapucchā)](5.10.md)


