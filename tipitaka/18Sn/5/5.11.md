
[Home](/) / [18Sn Suttanipātapāḷi](...md) / [5 Pārāyanavagga](../18Sn/5.md)

# 𑁫𑁇𑁧𑁧 𑀚𑀢𑀼𑀓𑀡𑁆𑀡𑀺𑀫𑀸𑀡𑀯𑀧𑀼𑀘𑁆𑀙𑀸

* 𑀧𑀸𑀭𑀸𑀬𑀦𑀯𑀕𑁆𑀕

* 𑀚𑀢𑀼𑀓𑀡𑁆𑀡𑀺𑀫𑀸𑀡𑀯𑀧𑀼𑀘𑁆𑀙𑀸

(1103.)

1299\. _“𑀲𑀼𑀢𑁆𑀯𑀸𑀦𑀳𑀁 𑀯𑀻𑀭𑀫𑀓𑀸𑀫𑀓𑀸𑀫𑀺𑀁, __(𑀇𑀘𑁆𑀘𑀸𑀬𑀲𑁆𑀫𑀸 𑀚𑀢𑀼𑀓𑀡𑁆𑀡𑀺)___  
_𑀑𑀖𑀸𑀢𑀺𑀕𑀁 𑀧𑀼𑀝𑁆𑀞𑀼𑀫𑀓𑀸𑀫𑀫𑀸𑀕𑀫𑀁;_  
_𑀲𑀦𑁆𑀢𑀺𑀧𑀤𑀁 𑀩𑁆𑀭𑀽𑀳𑀺 𑀲𑀳𑀚𑀦𑁂𑀢𑁆𑀢,_  
_𑀬𑀣𑀸𑀢𑀘𑁆𑀙𑀁 𑀪𑀕𑀯𑀸 𑀩𑁆𑀭𑀽𑀳𑀺 𑀫𑁂𑀢𑀁𑁇 (𑁧)_  


(1104.)

1300\. _𑀪𑀕𑀯𑀸 𑀳𑀺 𑀓𑀸𑀫𑁂 𑀅𑀪𑀺𑀪𑀼𑀬𑁆𑀬 𑀇𑀭𑀺𑀬𑀢𑀺,_  
_𑀆𑀤𑀺𑀘𑁆𑀘𑁄𑀯 𑀧𑀣𑀯𑀺𑀁 𑀢𑁂𑀚𑀻 𑀢𑁂𑀚𑀲𑀸;_  
_𑀧𑀭𑀺𑀢𑁆𑀢𑀧𑀜𑁆𑀜𑀲𑁆𑀲 𑀫𑁂 𑀪𑀽𑀭𑀺𑀧𑀜𑁆𑀜,_  
_𑀆𑀘𑀺𑀓𑁆𑀔 𑀥𑀫𑁆𑀫𑀁 𑀬𑀫𑀳𑀁 𑀯𑀺𑀚𑀜𑁆𑀜𑀁;_  
_𑀚𑀸𑀢𑀺𑀚𑀭𑀸𑀬 𑀇𑀥 𑀯𑀺𑀧𑁆𑀧𑀳𑀸𑀦𑀁”𑁇 (𑁨)_  


(1105.)

1301\. _“𑀓𑀸𑀫𑁂𑀲𑀼 𑀯𑀺𑀦𑀬 𑀕𑁂𑀥𑀁, __(𑀚𑀢𑀼𑀓𑀡𑁆𑀡𑀻𑀢𑀺 𑀪𑀕𑀯𑀸)___  
_𑀦𑁂𑀓𑁆𑀔𑀫𑁆𑀫𑀁 𑀤𑀝𑁆𑀞𑀼 𑀔𑁂𑀫𑀢𑁄;_  
_𑀉𑀕𑁆𑀕𑀳𑀻𑀢𑀁 𑀦𑀺𑀭𑀢𑁆𑀢𑀁 𑀯𑀸,_  
_𑀫𑀸 𑀢𑁂 𑀯𑀺𑀚𑁆𑀚𑀺𑀢𑁆𑀣 𑀓𑀺𑀜𑁆𑀘𑀦𑀁𑁇 (𑁩)_  


(1106.)

1302\. _𑀬𑀁 𑀧𑀼𑀩𑁆𑀩𑁂 𑀢𑀁 𑀯𑀺𑀲𑁄𑀲𑁂𑀳𑀺,_  
_𑀧𑀘𑁆𑀙𑀸 𑀢𑁂 𑀫𑀸𑀳𑀼 𑀓𑀺𑀜𑁆𑀘𑀦𑀁;_  
_𑀫𑀚𑁆𑀛𑁂 𑀘𑁂 𑀦𑁄 𑀕𑀳𑁂𑀲𑁆𑀲𑀲𑀺,_  
_𑀉𑀧𑀲𑀦𑁆𑀢𑁄 𑀘𑀭𑀺𑀲𑁆𑀲𑀲𑀺𑁇 (𑁪)_  


(1107.)

1303\. _𑀲𑀩𑁆𑀩𑀲𑁄 𑀦𑀸𑀫𑀭𑀽𑀧𑀲𑁆𑀫𑀺𑀁,_  
_𑀯𑀻𑀢𑀕𑁂𑀥𑀲𑁆𑀲 𑀩𑁆𑀭𑀸𑀳𑁆𑀫𑀡;_  
_𑀆𑀲𑀯𑀸𑀲𑁆𑀲 𑀦 𑀯𑀺𑀚𑁆𑀚𑀦𑁆𑀢𑀺,_  
_𑀬𑁂𑀳𑀺 𑀫𑀘𑁆𑀘𑀼𑀯𑀲𑀁 𑀯𑀚𑁂”𑀢𑀺𑁇 (𑁫)_  


---

1304\. 𑀚𑀢𑀼𑀓𑀡𑁆𑀡𑀺𑀫𑀸𑀡𑀯𑀧𑀼𑀘𑁆𑀙𑀸 𑀏𑀓𑀸𑀤𑀲𑀫𑀸𑁇



[Go to previous page (5.10 Kappamāṇavapucchā)](5.10.md) / [Go to parent page (5 Pārāyanavagga)](../18Sn/5.md) / [Go to next page (5.12 Bhadrāvudhamāṇavapucchā)](5.12.md)


