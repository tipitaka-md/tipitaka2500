
[Home](/) / [18Sn Suttanipātapāḷi](...md) / [2 Cūḷavagga](../18Sn/2.md)

# 𑁨𑁇𑁯 𑀓𑀺𑀁𑀲𑀻𑀮𑀲𑀼𑀢𑁆𑀢

* 𑀘𑀽𑀍𑀅𑀯𑀕𑁆𑀕

* 𑀓𑀺𑀁𑀲𑀻𑀮𑀲𑀼𑀢𑁆𑀢

(327.)

378\. _“𑀓𑀺𑀁𑀲𑀻𑀮𑁄 𑀓𑀺𑀁𑀲𑀫𑀸𑀘𑀸𑀭𑁄,_  
_𑀓𑀸𑀦𑀺 𑀓𑀫𑁆𑀫𑀸𑀦𑀺 𑀩𑁆𑀭𑀽𑀳𑀬𑀁;_  
_𑀦𑀭𑁄 𑀲𑀫𑁆𑀫𑀸 𑀦𑀺𑀯𑀺𑀝𑁆𑀞𑀲𑁆𑀲,_  
_𑀉𑀢𑁆𑀢𑀫𑀢𑁆𑀣𑀜𑁆𑀘 𑀧𑀸𑀧𑀼𑀡𑁂”𑁇 (𑁧)_  


(328.)

379\. _“𑀯𑀼𑀟𑁆𑀠𑀸𑀧𑀘𑀸𑀬𑀻 𑀅𑀦𑀼𑀲𑀽𑀬𑀓𑁄 𑀲𑀺𑀬𑀸,_  
_𑀓𑀸𑀮𑀜𑁆𑀜𑀽 𑀘𑀲𑁆𑀲 𑀕𑀭𑀽𑀦𑀁 𑀤𑀲𑁆𑀲𑀦𑀸𑀬;_  
_𑀥𑀫𑁆𑀫𑀺𑀁 𑀓𑀣𑀁 𑀏𑀭𑀬𑀺𑀢𑀁 𑀔𑀡𑀜𑁆𑀜𑀽,_  
_𑀲𑀼𑀡𑁂𑀬𑁆𑀬 𑀲𑀓𑁆𑀓𑀘𑁆𑀘 𑀲𑀼𑀪𑀸𑀲𑀺𑀢𑀸𑀦𑀺𑁇 (𑁨)_  


(329.)

380\. _𑀓𑀸𑀮𑁂𑀦 𑀕𑀘𑁆𑀙𑁂 𑀕𑀭𑀽𑀦𑀁 𑀲𑀓𑀸𑀲𑀁,_  
_𑀣𑀫𑁆𑀪𑀁 𑀦𑀺𑀭𑀁𑀓𑀢𑁆𑀯𑀸 𑀦𑀺𑀯𑀸𑀢𑀯𑀼𑀢𑁆𑀢𑀺;_  
_𑀅𑀢𑁆𑀣𑀁 𑀥𑀫𑁆𑀫𑀁 𑀲𑀁𑀬𑀫𑀁 𑀩𑁆𑀭𑀳𑁆𑀫𑀘𑀭𑀺𑀬𑀁,_  
_𑀅𑀦𑀼𑀲𑁆𑀲𑀭𑁂 𑀘𑁂𑀯 𑀲𑀫𑀸𑀘𑀭𑁂 𑀘𑁇 (𑁩)_  


(330.)

381\. _𑀥𑀫𑁆𑀫𑀸𑀭𑀸𑀫𑁄 𑀥𑀫𑁆𑀫𑀭𑀢𑁄,_  
_𑀥𑀫𑁆𑀫𑁂 𑀞𑀺𑀢𑁄 𑀥𑀫𑁆𑀫𑀯𑀺𑀦𑀺𑀘𑁆𑀙𑀬𑀜𑁆𑀜𑀽;_  
_𑀦𑁂𑀯𑀸𑀘𑀭𑁂 𑀥𑀫𑁆𑀫𑀲𑀦𑁆𑀤𑁄𑀲𑀯𑀸𑀤𑀁,_  
_𑀢𑀘𑁆𑀙𑁂𑀳𑀺 𑀦𑀻𑀬𑁂𑀣 𑀲𑀼𑀪𑀸𑀲𑀺𑀢𑁂𑀳𑀺𑁇 (𑁪)_  


(331.)

382\. _𑀳𑀲𑁆𑀲𑀁 𑀚𑀧𑁆𑀧𑀁 𑀧𑀭𑀺𑀤𑁂𑀯𑀁 𑀧𑀤𑁄𑀲𑀁,_  
_𑀫𑀸𑀬𑀸𑀓𑀢𑀁 𑀓𑀼𑀳𑀦𑀁 𑀕𑀺𑀤𑁆𑀥𑀺 𑀫𑀸𑀦𑀁;_  
_𑀲𑀸𑀭𑀫𑁆𑀪𑀁 𑀓𑀓𑁆𑀓𑀲𑀁 𑀓𑀲𑀸𑀯𑀜𑁆𑀘 𑀫𑀼𑀘𑁆𑀙𑀁,_  
_𑀳𑀺𑀢𑁆𑀯𑀸 𑀘𑀭𑁂 𑀯𑀻𑀢𑀫𑀤𑁄 𑀞𑀺𑀢𑀢𑁆𑀢𑁄𑁇 (𑁫)_  


(332.)

383\. _𑀯𑀺𑀜𑁆𑀜𑀸𑀢𑀲𑀸𑀭𑀸𑀦𑀺 𑀲𑀼𑀪𑀸𑀲𑀺𑀢𑀸𑀦𑀺,_  
_𑀲𑀼𑀢𑀜𑁆𑀘 𑀯𑀺𑀜𑁆𑀜𑀸𑀢𑀲𑀫𑀸𑀥𑀺𑀲𑀸𑀭𑀁;_  
_𑀦 𑀢𑀲𑁆𑀲 𑀧𑀜𑁆𑀜𑀸 𑀘 𑀲𑀼𑀢𑀜𑁆𑀘 𑀯𑀟𑁆𑀠𑀢𑀺,_  
_𑀬𑁄 𑀲𑀸𑀳𑀲𑁄 𑀳𑁄𑀢𑀺 𑀦𑀭𑁄 𑀧𑀫𑀢𑁆𑀢𑁄𑁇 (𑁬)_  


(333.)

384\. _𑀥𑀫𑁆𑀫𑁂 𑀘 𑀬𑁂 𑀅𑀭𑀺𑀬𑀧𑀯𑁂𑀤𑀺𑀢𑁂 𑀭𑀢𑀸,_  
_𑀅𑀦𑀼𑀢𑁆𑀢𑀭𑀸 𑀢𑁂 𑀯𑀘𑀲𑀸 𑀫𑀦𑀲𑀸 𑀓𑀫𑁆𑀫𑀼𑀦𑀸 𑀘;_  
_𑀢𑁂 𑀲𑀦𑁆𑀢𑀺𑀲𑁄𑀭𑀘𑁆𑀘𑀲𑀫𑀸𑀥𑀺𑀲𑀡𑁆𑀞𑀺𑀢𑀸,_  
_𑀲𑀼𑀢𑀲𑁆𑀲 𑀧𑀜𑁆𑀜𑀸𑀬 𑀘 𑀲𑀸𑀭𑀫𑀚𑁆𑀛𑀕𑀽”𑀢𑀺𑁇 (𑁭)_  


---

385\. 𑀓𑀺𑀁𑀲𑀻𑀮𑀲𑀼𑀢𑁆𑀢𑀁 𑀦𑀯𑀫𑀁𑁇



[Go to previous page (2.8 Dhamma (nāvā) sutta)](2.8.md) / [Go to parent page (2 Cūḷavagga)](../18Sn/2.md) / [Go to next page (2.10 Uṭṭhānasutta)](2.10.md)


