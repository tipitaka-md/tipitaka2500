
[Home](/) / [18Sn Suttanipātapāḷi](/tipitaka/18Sn.md) / [2 Cūḷavagga](/tipitaka/18Sn/2.md)

# 𑁨𑁇𑁮 𑀥𑀫𑁆𑀫 (𑀦𑀸𑀯𑀸) 𑀲𑀼𑀢𑁆𑀢

### 𑀘𑀽𑀍𑀅𑀯𑀕𑁆𑀕

### 𑀥𑀫𑁆𑀫 (𑀦𑀸𑀯𑀸) 𑀲𑀼𑀢𑁆𑀢

(319.)

369. _𑀬𑀲𑁆𑀫𑀸 𑀳𑀺 𑀥𑀫𑁆𑀫𑀁 𑀧𑀼𑀭𑀺𑀲𑁄 𑀯𑀺𑀚𑀜𑁆𑀜𑀸,_  
_𑀇𑀦𑁆𑀤𑀁𑀯 𑀦𑀁 𑀤𑁂𑀯𑀢𑀸 𑀧𑀽𑀚𑀬𑁂𑀬𑁆𑀬;_  
_𑀲𑁄 𑀧𑀽𑀚𑀺𑀢𑁄 𑀢𑀲𑁆𑀫𑀺 𑀧𑀲𑀦𑁆𑀦𑀘𑀺𑀢𑁆𑀢𑁄,_  
_𑀩𑀳𑀼𑀲𑁆𑀲𑀼𑀢𑁄 𑀧𑀸𑀢𑀼𑀓𑀭𑁄𑀢𑀺 𑀥𑀫𑁆𑀫𑀁𑁇 (𑁧)_  


(320.)

370. _𑀢𑀤𑀝𑁆𑀞𑀺𑀓𑀢𑁆𑀯𑀸𑀦 𑀦𑀺𑀲𑀫𑁆𑀫 𑀥𑀻𑀭𑁄,_  
_𑀥𑀫𑁆𑀫𑀸𑀦𑀼𑀥𑀫𑁆𑀫𑀁 𑀧𑀝𑀺𑀧𑀚𑁆𑀚𑀫𑀸𑀦𑁄;_  
_𑀯𑀺𑀜𑁆𑀜𑀽 𑀯𑀺𑀪𑀸𑀯𑀻 𑀦𑀺𑀧𑀼𑀡𑁄 𑀘 𑀳𑁄𑀢𑀺,_  
_𑀬𑁄 𑀢𑀸𑀤𑀺𑀲𑀁 𑀪𑀚𑀢𑀺 𑀅𑀧𑁆𑀧𑀫𑀢𑁆𑀢𑁄𑁇 (𑁨)_  


(321.)

371. _𑀔𑀼𑀤𑁆𑀤𑀜𑁆𑀘 𑀩𑀸𑀮𑀁 𑀉𑀧𑀲𑁂𑀯𑀫𑀸𑀦𑁄,_  
_𑀅𑀦𑀸𑀕𑀢𑀢𑁆𑀣𑀜𑁆𑀘 𑀉𑀲𑀽𑀬𑀓𑀜𑁆𑀘;_  
_𑀇𑀥𑁂𑀯 𑀥𑀫𑁆𑀫𑀁 𑀅𑀯𑀺𑀪𑀸𑀯𑀬𑀺𑀢𑁆𑀯𑀸,_  
_𑀅𑀯𑀺𑀢𑀺𑀡𑁆𑀡𑀓𑀗𑁆𑀔𑁄 𑀫𑀭𑀡𑀁 𑀉𑀧𑁂𑀢𑀺𑁇 (𑁩)_  


(322.)

372. _𑀬𑀣𑀸 𑀦𑀭𑁄 𑀆𑀧𑀕𑀫𑁄𑀢𑀭𑀺𑀢𑁆𑀯𑀸,_  
_𑀫𑀳𑁄𑀤𑀓𑀁 𑀲𑀮𑀺𑀮𑀁 𑀲𑀻𑀖𑀲𑁄𑀢𑀁;_  
_𑀲𑁄 𑀯𑀼𑀬𑁆𑀳𑀫𑀸𑀦𑁄 𑀅𑀦𑀼𑀲𑁄𑀢𑀕𑀸𑀫𑀻,_  
_𑀓𑀺𑀁 𑀲𑁄 𑀧𑀭𑁂 𑀲𑀓𑁆𑀔𑀢𑀺 𑀢𑀸𑀭𑀬𑁂𑀢𑀼𑀁𑁇 (𑁪)_  


(323.)

373. _𑀢𑀣𑁂𑀯 𑀥𑀫𑁆𑀫𑀁 𑀅𑀯𑀺𑀪𑀸𑀯𑀬𑀺𑀢𑁆𑀯𑀸,_  
_𑀩𑀳𑀼𑀲𑁆𑀲𑀼𑀢𑀸𑀦𑀁 𑀅𑀦𑀺𑀲𑀸𑀫𑀬𑀢𑁆𑀣𑀁;_  
_𑀲𑀬𑀁 𑀅𑀚𑀸𑀦𑀁 𑀅𑀯𑀺𑀢𑀺𑀡𑁆𑀡𑀓𑀗𑁆𑀔𑁄,_  
_𑀓𑀺𑀁 𑀲𑁄 𑀧𑀭𑁂 𑀲𑀓𑁆𑀔𑀢𑀺 𑀦𑀺𑀚𑁆𑀛𑀧𑁂𑀢𑀼𑀁𑁇 (𑁫)_  


(324.)

374. _𑀬𑀣𑀸𑀧𑀺 𑀦𑀸𑀯𑀁 𑀤𑀍𑀳𑀫𑀸𑀭𑀼𑀳𑀺𑀢𑁆𑀯𑀸,_  
_𑀨𑀺𑀬𑁂𑀦 𑀭𑀺𑀢𑁆𑀢𑁂𑀦 𑀲𑀫𑀗𑁆𑀕𑀺𑀪𑀽𑀢𑁄;_  
_𑀲𑁄 𑀢𑀸𑀭𑀬𑁂 𑀢𑀢𑁆𑀣 𑀩𑀳𑀽𑀧𑀺 𑀅𑀜𑁆𑀜𑁂,_  
_𑀢𑀢𑁆𑀭𑀽𑀧𑀬𑀜𑁆𑀜𑀽 𑀓𑀼𑀲𑀮𑁄 𑀫𑀼𑀢𑀻𑀫𑀸𑁇 (𑁬)_  


(325.)

375. _𑀏𑀯𑀫𑁆𑀧𑀺 𑀬𑁄 𑀯𑁂𑀤𑀕𑀼 𑀪𑀸𑀯𑀺𑀢𑀢𑁆𑀢𑁄,_  
_𑀩𑀳𑀼𑀲𑁆𑀲𑀼𑀢𑁄 𑀳𑁄𑀢𑀺 𑀅𑀯𑁂𑀥𑀥𑀫𑁆𑀫𑁄;_  
_𑀲𑁄 𑀔𑁄 𑀧𑀭𑁂 𑀦𑀺𑀚𑁆𑀛𑀧𑀬𑁂 𑀧𑀚𑀸𑀦𑀁,_  
_𑀲𑁄𑀢𑀸𑀯𑀥𑀸𑀦𑀽𑀧𑀦𑀺𑀲𑀽𑀧𑀧𑀦𑁆𑀦𑁂𑁇 (𑁭)_  


(326.)

376. _𑀢𑀲𑁆𑀫𑀸 𑀳𑀯𑁂 𑀲𑀧𑁆𑀧𑀼𑀭𑀺𑀲𑀁 𑀪𑀚𑁂𑀣,_  
_𑀫𑁂𑀥𑀸𑀯𑀺𑀦𑀜𑁆𑀘𑁂𑀯 𑀩𑀳𑀼𑀲𑁆𑀲𑀼𑀢𑀜𑁆𑀘;_  
_𑀅𑀜𑁆𑀜𑀸𑀬 𑀅𑀢𑁆𑀣𑀁 𑀧𑀝𑀺𑀧𑀚𑁆𑀚𑀫𑀸𑀦𑁄,_  
_𑀯𑀺𑀜𑁆𑀜𑀸𑀢𑀥𑀫𑁆𑀫𑁄 𑀲 𑀲𑀼𑀔𑀁 𑀮𑀪𑁂𑀣𑀸𑀢𑀺𑁇 (𑁮)_  


---

377. 𑀦𑀸𑀯𑀸𑀲𑀼𑀢𑁆𑀢𑀁 𑀅𑀝𑁆𑀞𑀫𑀁𑁇



[Go to previous page (2.7 Brāhmaṇadhammikasutta)](/tipitaka/18Sn/2/2.7.md) / [Go to parent page (2 Cūḷavagga)](/tipitaka/18Sn/2.md) / [Go to next page (2.9 Kiṃsīlasutta)](/tipitaka/18Sn/2/2.9.md)


