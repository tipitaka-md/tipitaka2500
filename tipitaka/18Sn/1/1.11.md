
[Home](/) / [18Sn Suttanipātapāḷi](...md) / [1 Uragavagga](../18Sn/1.md)

# 𑁧𑁇𑁧𑁧 𑀯𑀺𑀚𑀬𑀲𑀼𑀢𑁆𑀢

* 𑀉𑀭𑀕𑀯𑀕𑁆𑀕

* 𑀯𑀺𑀚𑀬𑀲𑀼𑀢𑁆𑀢

(195.)

225\. _𑀘𑀭𑀁 𑀯𑀸 𑀬𑀤𑀺 𑀯𑀸 𑀢𑀺𑀝𑁆𑀞𑀁,_  
_𑀦𑀺𑀲𑀺𑀦𑁆𑀦𑁄 𑀉𑀤 𑀯𑀸 𑀲𑀬𑀁;_  
_𑀲𑀫𑀺𑀜𑁆𑀚𑁂𑀢𑀺 𑀧𑀲𑀸𑀭𑁂𑀢𑀺,_  
_𑀏𑀲𑀸 𑀓𑀸𑀬𑀲𑁆𑀲 𑀇𑀜𑁆𑀚𑀦𑀸𑁇 (𑁧)_  


(196.)

226\. _𑀅𑀝𑁆𑀞𑀺𑀦𑀳𑀸𑀭𑀼𑀲𑀁𑀬𑀼𑀢𑁆𑀢𑁄,_  
_𑀢𑀘𑀫𑀁𑀲𑀸𑀯𑀮𑁂𑀧𑀦𑁄;_  
_𑀙𑀯𑀺𑀬𑀸 𑀓𑀸𑀬𑁄 𑀧𑀝𑀺𑀘𑁆𑀙𑀦𑁆𑀦𑁄,_  
_𑀬𑀣𑀸𑀪𑀽𑀢𑀁 𑀦 𑀤𑀺𑀲𑁆𑀲𑀢𑀺𑁇 (𑁨)_  


(197.)

227\. _𑀅𑀦𑁆𑀢𑀧𑀽𑀭𑁄 𑀉𑀤𑀭𑀧𑀽𑀭𑁄,_  
_𑀬𑀓𑀦𑀧𑁂𑀍𑀅𑀲𑁆𑀲 𑀯𑀢𑁆𑀣𑀺𑀦𑁄;_  
_𑀳𑀤𑀬𑀲𑁆𑀲 𑀧𑀧𑁆𑀨𑀸𑀲𑀲𑁆𑀲,_  
_𑀯𑀓𑁆𑀓𑀲𑁆𑀲 𑀧𑀺𑀳𑀓𑀲𑁆𑀲 𑀘𑁇 (𑁩)_  


(198.)

228\. _𑀲𑀺𑀗𑁆𑀖𑀸𑀡𑀺𑀓𑀸𑀬 𑀔𑁂𑀍𑀅𑀲𑁆𑀲,_  
_𑀲𑁂𑀤𑀲𑁆𑀲 𑀘 𑀫𑁂𑀤𑀲𑁆𑀲 𑀘;_  
_𑀮𑁄𑀳𑀺𑀢𑀲𑁆𑀲 𑀮𑀲𑀺𑀓𑀸𑀬,_  
_𑀧𑀺𑀢𑁆𑀢𑀲𑁆𑀲 𑀘 𑀯𑀲𑀸𑀬 𑀘𑁇 (𑁪)_  


(199.)

229\. _𑀅𑀣𑀲𑁆𑀲 𑀦𑀯𑀳𑀺 𑀲𑁄𑀢𑁂𑀳𑀺,_  
_𑀅𑀲𑀼𑀘𑀻 𑀲𑀯𑀢𑀺 𑀲𑀩𑁆𑀩𑀤𑀸;_  
_𑀅𑀓𑁆𑀔𑀺𑀫𑁆𑀳𑀸 𑀅𑀓𑁆𑀔𑀺𑀕𑀽𑀣𑀓𑁄,_  
_𑀓𑀡𑁆𑀡𑀫𑁆𑀳𑀸 𑀓𑀡𑁆𑀡𑀕𑀽𑀣𑀓𑁄𑁇 (𑁫)_  


(200.)

230\. _𑀲𑀺𑀗𑁆𑀖𑀸𑀡𑀺𑀓𑀸 𑀘 𑀦𑀸𑀲𑀢𑁄,_  
_𑀫𑀼𑀔𑁂𑀦 𑀯𑀫𑀢𑁂𑀓𑀤𑀸;_  
_𑀧𑀺𑀢𑁆𑀢𑀁 𑀲𑁂𑀫𑁆𑀳𑀜𑁆𑀘 𑀯𑀫𑀢𑀺,_  
_𑀓𑀸𑀬𑀫𑁆𑀳𑀸 𑀲𑁂𑀤𑀚𑀮𑁆𑀮𑀺𑀓𑀸𑁇 (𑁬)_  


(201.)

231\. _𑀅𑀣𑀲𑁆𑀲 𑀲𑀼𑀲𑀺𑀭𑀁 𑀲𑀻𑀲𑀁,_  
_𑀫𑀢𑁆𑀣𑀮𑀼𑀗𑁆𑀕𑀲𑁆𑀲 𑀧𑀽𑀭𑀺𑀢𑀁;_  
_𑀲𑀼𑀪𑀢𑁄 𑀦𑀁 𑀫𑀜𑁆𑀜𑀢𑀺 𑀩𑀸𑀮𑁄,_  
_𑀅𑀯𑀺𑀚𑁆𑀚𑀸𑀬 𑀧𑀼𑀭𑀓𑁆𑀔𑀢𑁄𑁇 (𑁭)_  


(202.)

232\. _𑀬𑀤𑀸 𑀘 𑀲𑁄 𑀫𑀢𑁄 𑀲𑁂𑀢𑀺,_  
_𑀉𑀤𑁆𑀥𑀼𑀫𑀸𑀢𑁄 𑀯𑀺𑀦𑀻𑀮𑀓𑁄;_  
_𑀅𑀧𑀯𑀺𑀤𑁆𑀥𑁄 𑀲𑀼𑀲𑀸𑀦𑀲𑁆𑀫𑀺𑀁,_  
_𑀅𑀦𑀧𑁂𑀓𑁆𑀔𑀸 𑀳𑁄𑀦𑁆𑀢𑀺 𑀜𑀸𑀢𑀬𑁄𑁇 (𑁮)_  


(203.)

233\. _𑀔𑀸𑀤𑀦𑁆𑀢𑀺 𑀦𑀁 𑀲𑀼𑀯𑀸𑀦𑀸 𑀘,_  
_𑀲𑀺𑀗𑁆𑀕𑀸𑀮𑀸 𑀘 𑀯𑀓𑀸 𑀓𑀺𑀫𑀻;_  
_𑀓𑀸𑀓𑀸 𑀕𑀺𑀚𑁆𑀛𑀸 𑀘 𑀔𑀸𑀤𑀦𑁆𑀢𑀺,_  
_𑀬𑁂 𑀘𑀜𑁆𑀜𑁂 𑀲𑀦𑁆𑀢𑀺 𑀧𑀸𑀡𑀺𑀦𑁄𑁇 (𑁯)_  


(204.)

234\. _𑀲𑀼𑀢𑁆𑀯𑀸𑀦 𑀩𑀼𑀤𑁆𑀥𑀯𑀘𑀦𑀁,_  
_𑀪𑀺𑀓𑁆𑀔𑀼 𑀧𑀜𑁆𑀜𑀸𑀡𑀯𑀸 𑀇𑀥;_  
_𑀲𑁄 𑀔𑁄 𑀦𑀁 𑀧𑀭𑀺𑀚𑀸𑀦𑀸𑀢𑀺,_  
_𑀬𑀣𑀸𑀪𑀽𑀢𑀜𑁆𑀳𑀺 𑀧𑀲𑁆𑀲𑀢𑀺𑁇 (𑁧𑁦)_  


(205.)

235\. _𑀬𑀣𑀸 𑀇𑀤𑀁 𑀢𑀣𑀸 𑀏𑀢𑀁,_  
_𑀬𑀣𑀸 𑀏𑀢𑀁 𑀢𑀣𑀸 𑀇𑀤𑀁;_  
_𑀅𑀚𑁆𑀛𑀢𑁆𑀢𑀜𑁆𑀘 𑀩𑀳𑀺𑀤𑁆𑀥𑀸 𑀘,_  
_𑀓𑀸𑀬𑁂 𑀙𑀦𑁆𑀤𑀁 𑀯𑀺𑀭𑀸𑀚𑀬𑁂𑁇 (𑁧𑁧)_  


(206.)

236\. _𑀙𑀦𑁆𑀤𑀭𑀸𑀕𑀯𑀺𑀭𑀢𑁆𑀢𑁄 𑀲𑁄,_  
_𑀪𑀺𑀓𑁆𑀔𑀼 𑀧𑀜𑁆𑀜𑀸𑀡𑀯𑀸 𑀇𑀥;_  
_𑀅𑀚𑁆𑀛𑀕𑀸 𑀅𑀫𑀢𑀁 𑀲𑀦𑁆𑀢𑀺𑀁,_  
_𑀦𑀺𑀩𑁆𑀩𑀸𑀦𑀁 𑀧𑀤𑀫𑀘𑁆𑀘𑀼𑀢𑀁𑁇 (𑁧𑁨)_  


(207.)

237\. _𑀤𑁆𑀯𑀺𑀧𑀸𑀤𑀓𑁄𑀬𑀁 𑀅𑀲𑀼𑀘𑀺,_  
_𑀤𑀼𑀕𑁆𑀕𑀦𑁆𑀥𑁄 𑀧𑀭𑀺𑀳𑀻𑀭𑀢𑀺;_  
_𑀦𑀸𑀦𑀸𑀓𑀼𑀡𑀧𑀧𑀭𑀺𑀧𑀽𑀭𑁄,_  
_𑀯𑀺𑀲𑁆𑀲𑀯𑀦𑁆𑀢𑁄 𑀢𑀢𑁄 𑀢𑀢𑁄𑁇 (𑁧𑁩)_  


(208.)

238\. _𑀏𑀢𑀸𑀤𑀺𑀲𑁂𑀦 𑀓𑀸𑀬𑁂𑀦,_  
_𑀬𑁄 𑀫𑀜𑁆𑀜𑁂 𑀉𑀡𑁆𑀡𑀫𑁂𑀢𑀯𑁂;_  
_𑀧𑀭𑀁 𑀯𑀸 𑀅𑀯𑀚𑀸𑀦𑁂𑀬𑁆𑀬,_  
_𑀓𑀺𑀫𑀜𑁆𑀜𑀢𑁆𑀭 𑀅𑀤𑀲𑁆𑀲𑀦𑀸𑀢𑀺𑁇 (𑁧𑁪)_  


---

239\. 𑀯𑀺𑀚𑀬𑀲𑀼𑀢𑁆𑀢𑀁 𑀏𑀓𑀸𑀤𑀲𑀫𑀁𑁇



[Go to previous page (1.10 Āḷavakasutta)](1.10.md) / [Go to parent page (1 Uragavagga)](../18Sn/1.md) / [Go to next page (1.12 Munisutta)](1.12.md)


