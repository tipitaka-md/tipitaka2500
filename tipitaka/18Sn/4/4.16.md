
[Home](/) / [18Sn Suttanipātapāḷi](/tipitaka/18Sn.md) / [4 Aṭṭhakavagga](/tipitaka/18Sn/4.md)

# 𑁪𑁇𑁧𑁬 𑀲𑀸𑀭𑀺𑀧𑀼𑀢𑁆𑀢𑀲𑀼𑀢𑁆𑀢

### 𑀅𑀝𑁆𑀞𑀓𑀯𑀕𑁆𑀕

### 𑀲𑀸𑀭𑀺𑀧𑀼𑀢𑁆𑀢𑀲𑀼𑀢𑁆𑀢

(962.)

1138\. _“𑀦 𑀫𑁂 𑀤𑀺𑀝𑁆𑀞𑁄 𑀇𑀢𑁄 𑀧𑀼𑀩𑁆𑀩𑁂, __(𑀇𑀘𑁆𑀘𑀸𑀬𑀲𑁆𑀫𑀸 𑀲𑀸𑀭𑀺𑀧𑀼𑀢𑁆𑀢𑁄)___  
_𑀦 𑀲𑀼𑀢𑁄 𑀉𑀤 𑀓𑀲𑁆𑀲𑀘𑀺;_  
_𑀏𑀯𑀁 𑀯𑀕𑁆𑀕𑀼𑀯𑀤𑁄 𑀲𑀢𑁆𑀣𑀸,_  
_𑀢𑀼𑀲𑀺𑀢𑀸 𑀕𑀡𑀺𑀫𑀸𑀕𑀢𑁄𑁇 (𑁧)_  


(963.)

1139\. _𑀲𑀤𑁂𑀯𑀓𑀲𑁆𑀲 𑀮𑁄𑀓𑀲𑁆𑀲,_  
_𑀬𑀣𑀸 𑀤𑀺𑀲𑁆𑀲𑀢𑀺 𑀘𑀓𑁆𑀔𑀼𑀫𑀸;_  
_𑀲𑀩𑁆𑀩𑀁 𑀢𑀫𑀁 𑀯𑀺𑀦𑁄𑀤𑁂𑀢𑁆𑀯𑀸,_  
_𑀏𑀓𑁄𑀯 𑀭𑀢𑀺𑀫𑀚𑁆𑀛𑀕𑀸𑁇 (𑁨)_  


(964.)

1140\. _𑀢𑀁 𑀩𑀼𑀤𑁆𑀥𑀁 𑀅𑀲𑀺𑀢𑀁 𑀢𑀸𑀤𑀺𑀁,_  
_𑀅𑀓𑀼𑀳𑀁 𑀕𑀡𑀺𑀫𑀸𑀕𑀢𑀁;_  
_𑀩𑀳𑀽𑀦𑀫𑀺𑀥 𑀩𑀤𑁆𑀥𑀸𑀦𑀁,_  
_𑀅𑀢𑁆𑀣𑀺 𑀧𑀜𑁆𑀳𑁂𑀦 𑀆𑀕𑀫𑀁𑁇 (𑁩)_  


(965.)

1141\. _𑀪𑀺𑀓𑁆𑀔𑀼𑀦𑁄 𑀯𑀺𑀚𑀺𑀕𑀼𑀘𑁆𑀙𑀢𑁄,_  
_𑀪𑀚𑀢𑁄 𑀭𑀺𑀢𑁆𑀢𑀫𑀸𑀲𑀦𑀁;_  
_𑀭𑀼𑀓𑁆𑀔𑀫𑀽𑀮𑀁 𑀲𑀼𑀲𑀸𑀦𑀁 𑀯𑀸,_  
_𑀧𑀩𑁆𑀩𑀢𑀸𑀦𑀁 𑀕𑀼𑀳𑀸𑀲𑀼 𑀯𑀸𑁇 (𑁪)_  


(966.)

1142\. _𑀉𑀘𑁆𑀘𑀸𑀯𑀘𑁂𑀲𑀼 𑀲𑀬𑀦𑁂𑀲𑀼,_  
_𑀓𑀻𑀯𑀦𑁆𑀢𑁄 𑀢𑀢𑁆𑀣 𑀪𑁂𑀭𑀯𑀸;_  
_𑀬𑁂𑀳𑀺 𑀪𑀺𑀓𑁆𑀔𑀼 𑀦 𑀯𑁂𑀥𑁂𑀬𑁆𑀬,_  
_𑀦𑀺𑀕𑁆𑀖𑁄𑀲𑁂 𑀲𑀬𑀦𑀸𑀲𑀦𑁂𑁇 (𑁫)_  


(967.)

1143\. _𑀓𑀢𑀻 𑀧𑀭𑀺𑀲𑁆𑀲𑀬𑀸 𑀮𑁄𑀓𑁂,_  
_𑀕𑀘𑁆𑀙𑀢𑁄 𑀅𑀕𑀢𑀁 𑀤𑀺𑀲𑀁;_  
_𑀬𑁂 𑀪𑀺𑀓𑁆𑀔𑀼 𑀅𑀪𑀺𑀲𑀫𑁆𑀪𑀯𑁂,_  
_𑀧𑀦𑁆𑀢𑀫𑁆𑀳𑀺 𑀲𑀬𑀦𑀸𑀲𑀦𑁂𑁇 (𑁬)_  


(968.)

1144\. _𑀓𑁆𑀬𑀸𑀲𑁆𑀲 𑀩𑁆𑀬𑀧𑁆𑀧𑀣𑀬𑁄 𑀅𑀲𑁆𑀲𑀼,_  
_𑀓𑁆𑀬𑀸𑀲𑁆𑀲𑀲𑁆𑀲𑀼 𑀇𑀥 𑀕𑁄𑀘𑀭𑀸;_  
_𑀓𑀸𑀦𑀺 𑀲𑀻𑀮𑀩𑁆𑀩𑀢𑀸𑀦𑀸𑀲𑁆𑀲𑀼,_  
_𑀧𑀳𑀺𑀢𑀢𑁆𑀢𑀲𑁆𑀲 𑀪𑀺𑀓𑁆𑀔𑀼𑀦𑁄𑁇 (𑁭)_  


(969.)

1145\. _𑀓𑀁 𑀲𑁄 𑀲𑀺𑀓𑁆𑀔𑀁 𑀲𑀫𑀸𑀤𑀸𑀬,_  
_𑀏𑀓𑁄𑀤𑀺 𑀦𑀺𑀧𑀓𑁄 𑀲𑀢𑁄;_  
_𑀓𑀫𑁆𑀫𑀸𑀭𑁄 𑀭𑀚𑀢𑀲𑁆𑀲𑁂𑀯,_  
_𑀦𑀺𑀤𑁆𑀥𑀫𑁂 𑀫𑀮𑀫𑀢𑁆𑀢𑀦𑁄”𑁇 (𑁮)_  


(970.)

1146\. _“𑀯𑀺𑀚𑀺𑀕𑀼𑀘𑁆𑀙𑀫𑀸𑀦𑀲𑁆𑀲 𑀬𑀤𑀺𑀤𑀁 𑀨𑀸𑀲𑀼, __(𑀲𑀸𑀭𑀺𑀧𑀼𑀢𑁆𑀢𑀸𑀢𑀺 𑀪𑀕𑀯𑀸)___  
_𑀭𑀺𑀢𑁆𑀢𑀸𑀲𑀦𑀁 𑀲𑀬𑀦𑀁 𑀲𑁂𑀯𑀢𑁄 𑀘𑁂;_  
_𑀲𑀫𑁆𑀩𑁄𑀥𑀺𑀓𑀸𑀫𑀲𑁆𑀲 𑀬𑀣𑀸𑀦𑀼𑀥𑀫𑁆𑀫𑀁,_  
_𑀢𑀁 𑀢𑁂 𑀧𑀯𑀓𑁆𑀔𑀸𑀫𑀺 𑀬𑀣𑀸 𑀧𑀚𑀸𑀦𑀁𑁇 (𑁯)_  


(971.)

1147\. _𑀧𑀜𑁆𑀘𑀦𑁆𑀦𑀁 𑀥𑀻𑀭𑁄 𑀪𑀬𑀸𑀦𑀁 𑀦 𑀪𑀸𑀬𑁂,_  
_𑀪𑀺𑀓𑁆𑀔𑀼 𑀲𑀢𑁄 𑀲𑀧𑀭𑀺𑀬𑀦𑁆𑀢𑀘𑀸𑀭𑀻;_  
_𑀟𑀁𑀲𑀸𑀥𑀺𑀧𑀸𑀢𑀸𑀦𑀁 𑀲𑀭𑀻𑀲𑀧𑀸𑀦𑀁,_  
_𑀫𑀦𑀼𑀲𑁆𑀲𑀨𑀲𑁆𑀲𑀸𑀦𑀁 𑀘𑀢𑀼𑀧𑁆𑀧𑀤𑀸𑀦𑀁𑁇 (𑁧𑁦)_  


(972.)

1148\. _𑀧𑀭𑀥𑀫𑁆𑀫𑀺𑀓𑀸𑀦𑀫𑁆𑀧𑀺 𑀦 𑀲𑀦𑁆𑀢𑀲𑁂𑀬𑁆𑀬,_  
_𑀤𑀺𑀲𑁆𑀯𑀸𑀧𑀺 𑀢𑁂𑀲𑀁 𑀩𑀳𑀼𑀪𑁂𑀭𑀯𑀸𑀦𑀺;_  
_𑀅𑀣𑀸𑀧𑀭𑀸𑀦𑀺 𑀅𑀪𑀺𑀲𑀫𑁆𑀪𑀯𑁂𑀬𑁆𑀬,_  
_𑀧𑀭𑀺𑀲𑁆𑀲𑀬𑀸𑀦𑀺 𑀓𑀼𑀲𑀮𑀸𑀦𑀼𑀏𑀲𑀻𑁇 (𑁧𑁧)_  


(973.)

1149\. _𑀆𑀢𑀗𑁆𑀓𑀨𑀲𑁆𑀲𑁂𑀦 𑀔𑀼𑀤𑀸𑀬 𑀨𑀼𑀝𑁆𑀞𑁄,_  
_𑀲𑀻𑀢𑀁 𑀅𑀣𑀼𑀡𑁆𑀳𑀁 𑀅𑀥𑀺𑀯𑀸𑀲𑀬𑁂𑀬𑁆𑀬;_  
_𑀲𑁄 𑀢𑁂𑀳𑀺 𑀨𑀼𑀝𑁆𑀞𑁄 𑀩𑀳𑀼𑀥𑀸 𑀅𑀦𑁄𑀓𑁄,_  
_𑀯𑀺𑀭𑀺𑀬𑀁 𑀧𑀭𑀓𑁆𑀓𑀫𑁆𑀫𑀤𑀍𑀳𑀁 𑀓𑀭𑁂𑀬𑁆𑀬𑁇 (𑁧𑁨)_  


(974.)

1150\. _𑀣𑁂𑀬𑁆𑀬𑀁 𑀦 𑀓𑀸𑀭𑁂 𑀦 𑀫𑀼𑀲𑀸 𑀪𑀡𑁂𑀬𑁆𑀬,_  
_𑀫𑁂𑀢𑁆𑀢𑀸𑀬 𑀨𑀲𑁆𑀲𑁂 𑀢𑀲𑀣𑀸𑀯𑀭𑀸𑀦𑀺;_  
_𑀬𑀤𑀸𑀯𑀺𑀮𑀢𑁆𑀢𑀁 𑀫𑀦𑀲𑁄 𑀯𑀺𑀚𑀜𑁆𑀜𑀸,_  
_𑀓𑀡𑁆𑀳𑀲𑁆𑀲 𑀧𑀓𑁆𑀔𑁄𑀢𑀺 𑀯𑀺𑀦𑁄𑀤𑀬𑁂𑀬𑁆𑀬𑁇 (𑁧𑁩)_  


(975.)

1151\. _𑀓𑁄𑀥𑀸𑀢𑀺𑀫𑀸𑀦𑀲𑁆𑀲 𑀯𑀲𑀁 𑀦 𑀕𑀘𑁆𑀙𑁂,_  
_𑀫𑀽𑀮𑀫𑁆𑀧𑀺 𑀢𑁂𑀲𑀁 𑀧𑀮𑀺𑀔𑀜𑁆𑀜 𑀢𑀺𑀝𑁆𑀞𑁂;_  
_𑀅𑀣𑀧𑁆𑀧𑀺𑀬𑀁 𑀯𑀸 𑀧𑀦 𑀅𑀧𑁆𑀧𑀺𑀬𑀁 𑀯𑀸,_  
_𑀅𑀤𑁆𑀥𑀸 𑀪𑀯𑀦𑁆𑀢𑁄 𑀅𑀪𑀺𑀲𑀫𑁆𑀪𑀯𑁂𑀬𑁆𑀬𑁇 (𑁧𑁪)_  


(976.)

1152\. _𑀧𑀜𑁆𑀜𑀁 𑀧𑀼𑀭𑀓𑁆𑀔𑀢𑁆𑀯𑀸 𑀓𑀮𑁆𑀬𑀸𑀡𑀧𑀻𑀢𑀺,_  
_𑀯𑀺𑀓𑁆𑀔𑀫𑁆𑀪𑀬𑁂 𑀢𑀸𑀦𑀺 𑀧𑀭𑀺𑀲𑁆𑀲𑀬𑀸𑀦𑀺;_  
_𑀅𑀭𑀢𑀺𑀁 𑀲𑀳𑁂𑀣 𑀲𑀬𑀦𑀫𑁆𑀳𑀺 𑀧𑀦𑁆𑀢𑁂,_  
_𑀘𑀢𑀼𑀭𑁄 𑀲𑀳𑁂𑀣 𑀧𑀭𑀺𑀤𑁂𑀯𑀥𑀫𑁆𑀫𑁂𑁇 (𑁧𑁫)_  


(977.)

1153\. _𑀓𑀺𑀁𑀲𑀽 𑀅𑀲𑀺𑀲𑁆𑀲𑀸𑀫𑀺 𑀓𑀼𑀯 𑀯𑀸 𑀅𑀲𑀺𑀲𑁆𑀲𑀁,_  
_𑀤𑀼𑀓𑁆𑀔𑀁 𑀯𑀢 𑀲𑁂𑀢𑁆𑀣 𑀓𑁆𑀯𑀚𑁆𑀚 𑀲𑁂𑀲𑁆𑀲𑀁;_  
_𑀏𑀢𑁂 𑀯𑀺𑀢𑀓𑁆𑀓𑁂 𑀧𑀭𑀺𑀤𑁂𑀯𑀦𑁂𑀬𑁆𑀬𑁂,_  
_𑀯𑀺𑀦𑀬𑁂𑀣 𑀲𑁂𑀔𑁄 𑀅𑀦𑀺𑀓𑁂𑀢𑀘𑀸𑀭𑀻𑁇 (𑁧𑁬)_  


(978.)

1154\. _𑀅𑀦𑁆𑀦𑀜𑁆𑀘 𑀮𑀤𑁆𑀥𑀸 𑀯𑀲𑀦𑀜𑁆𑀘 𑀓𑀸𑀮𑁂,_  
_𑀫𑀢𑁆𑀢𑀁 𑀲𑁄 𑀚𑀜𑁆𑀜𑀸 𑀇𑀥 𑀢𑁄𑀲𑀦𑀢𑁆𑀣𑀁;_  
_𑀲𑁄 𑀢𑁂𑀲𑀼 𑀕𑀼𑀢𑁆𑀢𑁄 𑀬𑀢𑀘𑀸𑀭𑀺 𑀕𑀸𑀫𑁂,_  
_𑀭𑀼𑀲𑀺𑀢𑁄𑀧𑀺 𑀯𑀸𑀘𑀁 𑀨𑀭𑀼𑀲𑀁 𑀦 𑀯𑀚𑁆𑀚𑀸𑁇 (𑁧𑁭)_  


(979.)

1155\. _𑀑𑀓𑁆𑀔𑀺𑀢𑁆𑀢𑀘𑀓𑁆𑀔𑀼 𑀦 𑀘 𑀧𑀸𑀤𑀮𑁄𑀮𑁄,_  
_𑀛𑀸𑀦𑀸𑀦𑀼𑀬𑀼𑀢𑁆𑀢𑁄 𑀩𑀳𑀼𑀚𑀸𑀕𑀭𑀲𑁆𑀲;_  
_𑀉𑀧𑁂𑀓𑁆𑀔𑀫𑀸𑀭𑀩𑁆𑀪 𑀲𑀫𑀸𑀳𑀺𑀢𑀢𑁆𑀢𑁄,_  
_𑀢𑀓𑁆𑀓𑀸𑀲𑀬𑀁 𑀓𑀼𑀓𑁆𑀓𑀼𑀘𑁆𑀘𑀺𑀬𑀽𑀧𑀙𑀺𑀦𑁆𑀤𑁂𑁇 (𑁧𑁮)_  


(980.)

1156\. _𑀘𑀼𑀤𑀺𑀢𑁄 𑀯𑀘𑀻𑀪𑀺 𑀲𑀢𑀺𑀫𑀸𑀪𑀺𑀦𑀦𑁆𑀤𑁂,_  
_𑀲𑀩𑁆𑀭𑀳𑁆𑀫𑀘𑀸𑀭𑀻𑀲𑀼 𑀔𑀺𑀮𑀁 𑀧𑀪𑀺𑀦𑁆𑀤𑁂;_  
_𑀯𑀸𑀘𑀁 𑀧𑀫𑀼𑀜𑁆𑀘𑁂 𑀓𑀼𑀲𑀮𑀁 𑀦𑀸𑀢𑀺𑀯𑁂𑀮𑀁,_  
_𑀚𑀦𑀯𑀸𑀤𑀥𑀫𑁆𑀫𑀸𑀬 𑀦 𑀘𑁂𑀢𑀬𑁂𑀬𑁆𑀬𑁇 (𑁧𑁯)_  


(981.)

1157\. _𑀅𑀣𑀸𑀧𑀭𑀁 𑀧𑀜𑁆𑀘 𑀭𑀚𑀸𑀦𑀺 𑀮𑁄𑀓𑁂,_  
_𑀬𑁂𑀲𑀁 𑀲𑀢𑀻𑀫𑀸 𑀯𑀺𑀦𑀬𑀸𑀬 𑀲𑀺𑀓𑁆𑀔𑁂;_  
_𑀭𑀽𑀧𑁂𑀲𑀼 𑀲𑀤𑁆𑀤𑁂𑀲𑀼 𑀅𑀣𑁄 𑀭𑀲𑁂𑀲𑀼,_  
_𑀕𑀦𑁆𑀥𑁂𑀲𑀼 𑀨𑀲𑁆𑀲𑁂𑀲𑀼 𑀲𑀳𑁂𑀣 𑀭𑀸𑀕𑀁𑁇 (𑁨𑁦)_  


(982.)

1158\. _𑀏𑀢𑁂𑀲𑀼 𑀥𑀫𑁆𑀫𑁂𑀲𑀼 𑀯𑀺𑀦𑁂𑀬𑁆𑀬 𑀙𑀦𑁆𑀤𑀁,_  
_𑀪𑀺𑀓𑁆𑀔𑀼 𑀲𑀢𑀺𑀫𑀸 𑀲𑀼𑀯𑀺𑀫𑀼𑀢𑁆𑀢𑀘𑀺𑀢𑁆𑀢𑁄;_  
_𑀓𑀸𑀮𑁂𑀦 𑀲𑁄 𑀲𑀫𑁆𑀫𑀸 𑀥𑀫𑁆𑀫𑀁 𑀧𑀭𑀺𑀯𑀻𑀫𑀁𑀲𑀫𑀸𑀦𑁄,_  
_𑀏𑀓𑁄𑀤𑀺𑀪𑀽𑀢𑁄 𑀯𑀺𑀳𑀦𑁂 𑀢𑀫𑀁 𑀲𑁄”𑀢𑀺𑁇 (𑁨𑁧)_  


---

1159\. 𑀲𑀸𑀭𑀺𑀧𑀼𑀢𑁆𑀢𑀲𑀼𑀢𑁆𑀢𑀁 𑀲𑁄𑀍𑀅𑀲𑀫𑀁𑁇



---

1160\. 𑀅𑀝𑁆𑀞𑀓𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

1161\. 𑀢𑀲𑁆𑀲𑀼𑀤𑁆𑀤𑀸𑀦𑀁



1162\. _𑀓𑀸𑀫𑀁 𑀕𑀼𑀳𑀜𑁆𑀘 𑀤𑀼𑀝𑁆𑀞𑀸 𑀘,_  
_𑀲𑀼𑀤𑁆𑀥𑀜𑁆𑀘 𑀧𑀭𑀫𑀸 𑀚𑀭𑀸;_  
_𑀫𑁂𑀢𑁆𑀢𑁂𑀬𑁆𑀬𑁄 𑀘 𑀧𑀲𑀽𑀭𑁄 𑀘,_  
_𑀫𑀸𑀕𑀡𑁆𑀟𑀺 𑀧𑀼𑀭𑀸𑀪𑁂𑀤𑀦𑀁𑁇_  


1163\. _𑀓𑀮𑀳𑀁 𑀤𑁆𑀯𑁂 𑀘 𑀩𑁆𑀬𑀽𑀳𑀸𑀦𑀺,_  
_𑀧𑀼𑀦𑀤𑁂𑀯 𑀢𑀼𑀯𑀝𑁆𑀝𑀓𑀁;_  
_𑀅𑀢𑁆𑀢𑀤𑀡𑁆𑀟𑀯𑀭𑀁 𑀲𑀼𑀢𑁆𑀢𑀁,_  
_𑀣𑁂𑀭𑀧𑀼𑀝𑁆𑀞𑁂𑀦 𑀲𑁄𑀍𑀅𑀲;_  
_𑀇𑀢𑀺 𑀏𑀢𑀸𑀦𑀺 𑀲𑀼𑀢𑁆𑀢𑀸𑀦𑀺,_  
_𑀲𑀩𑁆𑀩𑀸𑀦𑀝𑁆𑀞𑀓𑀯𑀕𑁆𑀕𑀺𑀓𑀸𑀢𑀺𑁇_  


[Go to previous page (4.15 Attadaṇḍasutta)](/tipitaka/18Sn/4/4.15.md) / [Go to parent page (4 Aṭṭhakavagga)](/tipitaka/18Sn/4.md) / [Go to next page (5 Pārāyanavagga)](/tipitaka/18Sn/5.md)


