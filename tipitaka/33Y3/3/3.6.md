---
title: 3.6 Atītānāgatavāra
path: /tipitaka/33Y3/3/3.6
ref: 268043
breadcrumbs:
  - name: Home
    link: /
  - name: 33Y3 Āyatanayamakapāḷi
    link: /tipitaka/33Y3
  - name: 3 Pariññāvāra
    link: /tipitaka/33Y3/3
prevL: /tipitaka/33Y3/3/3.5
upL: /tipitaka/33Y3/3
---

# 3.6 Atītānāgatavāra

### Pariññāvāra

### Atītānāgatavāra

(254.)

1934. »  Yo cakkhāyatanaṃ parijānittha so sotāyatanaṃ parijānissatīti? No.

1935. «  Yo vā pana sotāyatanaṃ parijānissati so cakkhāyatanaṃ parijānitthāti? No.

1936. »  Yo cakkhāyatanaṃ na parijānittha so sotāyatanaṃ na parijānissatīti?

1937. Ye maggaṃ paṭilabhissanti te cakkhāyatanaṃ na parijānittha, no ca sotāyatanaṃ na parijānissanti. Aggamaggasamaṅgī ye ca puthujjanā maggaṃ na paṭilabhissanti te cakkhāyatanañca na parijānittha sotāyatanañca na parijānissanti.

1938. «  Yo vā pana sotāyatanaṃ na parijānissati so cakkhāyatanaṃ na parijānitthāti?

1939. Arahā sotāyatanaṃ na parijānissati, no ca cakkhāyatanaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te sotāyatanañca na parijānissanti cakkhāyatanañca na parijānittha.

===

1940. Pariññāvāro.



===

1941. Āyatanayamakapāḷi niṭṭhitā.




