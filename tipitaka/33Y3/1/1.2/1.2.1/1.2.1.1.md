
[Home](/) / [33Y3 Āyatanayamakapāḷi](../../../../33Y3.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.1 Padasodhanavāra](../1.2.1.md)

# 1.2.1.1 Anuloma

* Paṇṇattivāra

* Paṇṇattivāraniddesa

* Padasodhanavāra

* Anuloma

(10.)

185\. »  Cakkhu cakkhāyatananti?

186\. Dibbacakkhu paññācakkhu cakkhu, na cakkhāyatanaṃ. Cakkhāyatanaṃ cakkhu ceva cakkhāyatanañca.

187\. «  Cakkhāyatanaṃ cakkhūti? Āmantā.

188\. »  Sotaṃ sotāyatananti?

189\. Dibbasotaṃ taṇhāsotaṃ sotaṃ, na sotāyatanaṃ. Sotāyatanaṃ sotañceva sotāyatanañca.

190\. «  Sotāyatanaṃ sotanti? Āmantā.

191\. »  Ghānaṃ ghānāyatananti? Āmantā.

192\. «  Ghānāyatanaṃ ghānanti? Āmantā.

193\. »  Jivhā jivhāyatananti? Āmantā.

194\. «  Jivhāyatanaṃ jivhāti? Āmantā.

195\. »  Kāyo kāyāyatananti?

196\. Kāyāyatanaṃ ṭhapetvā avaseso kāyo, na kāyāyatanaṃ. Kāyāyatanaṃ kāyo ceva kāyāyatanañca.

197\. «  Kāyāyatanaṃ kāyoti? Āmantā.

198\. »  Rūpaṃ rūpāyatananti?

199\. Rūpāyatanaṃ ṭhapetvā avasesaṃ rūpaṃ, na rūpāyatanaṃ. Rūpāyatanaṃ rūpañceva rūpāyatanañca.

200\. «  Rūpāyatanaṃ rūpanti? Āmantā.

201\. »  Saddo saddāyatananti? Āmantā.

202\. «  Saddāyatanaṃ saddoti? Āmantā.

203\. »  Gandho gandhāyatananti?

204\. Sīlagandho samādhigandho paññāgandho gandho, na gandhāyatanaṃ. Gandhāyatanaṃ gandho ceva gandhāyatanañca.

205\. «  Gandhāyatanaṃ gandhoti? Āmantā.

206\. »  Raso rasāyatananti?

207\. Attharaso dhammaraso vimuttiraso raso, na rasāyatanaṃ. Rasāyatanaṃ raso ceva rasāyatanañca.

208\. «  Rasāyatanaṃ rasoti? Āmantā.

209\. »  Phoṭṭhabbo phoṭṭhabbāyatananti? Āmantā.

210\. «  Phoṭṭhabbāyatanaṃ phoṭṭhabboti? Āmantā.

211\. »  Mano manāyatananti? Āmantā.

212\. «  Manāyatanaṃ manoti? Āmantā.

213\. »  Dhammo dhammāyatananti?

214\. Dhammāyatanaṃ ṭhapetvā avaseso dhammo, na dhammāyatanaṃ. Dhammāyatanaṃ dhammo ceva dhammāyatanañca.

215\. «  Dhammāyatanaṃ dhammoti? Āmantā.

[Go to previous page (1.2.1 Padasodhanavāra)](../1.2.1.md) / [Go to parent page (1.2.1 Padasodhanavāra)](../1.2.1.md) / [Go to next page (1.2.1.2 Paccanīka)](1.2.1.2.md)


