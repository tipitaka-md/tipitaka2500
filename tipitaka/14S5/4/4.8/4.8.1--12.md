---
title: 4.8.1--12 Pācīnādisutta
path: /tipitaka/14S5/4/4.8/4.8.1--12
ref: 274814
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 4 Indriyasaṃyutta
    link: /tipitaka/14S5/4
  - name: 4.8 Gaṅgāpeyyālavagga
    link: /tipitaka/14S5/4/4.8
prevL: /tipitaka/14S5/4/4.8
upL: /tipitaka/14S5/4/4.8
nextL: /tipitaka/14S5/4/4.9
---

# 4.8.1--12 Pācīnādisutta

### Indriyasaṃyutta

### Gaṅgāpeyyālavagga

### Pācīnādisutta

(541--552.)

1253. “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu saddhindriyaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ, vīriyindriyaṃ…pe…  satindriyaṃ…  samādhindriyaṃ…  paññindriyaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro”ti.

===

1254. Dvādasamaṃ.



===

1255. Gaṅgāpeyyālavaggo aṭṭhamo.



===

1256. Tassuddānaṃ



1257. _Cha pācīnato ninnā,_  
_cha ninnā ca samuddato;_  
_Dvete cha dvādasa honti,_  
_vaggo tena pavuccatīti._  



