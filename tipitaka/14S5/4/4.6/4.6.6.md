
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.6 Sūkarakhatavagga](../4.6.md)

# 4.6.6 Patiṭṭhitasutta

* Indriyasaṃyutta

* Sūkarakhatavagga

* Patiṭṭhitasutta

(526.)

1212\. “Ekadhamme patiṭṭhitassa, bhikkhave, bhikkhuno pañcindriyāni bhāvitāni honti subhāvitāni. Katamasmiṃ ekadhamme? Appamāde. Katamo ca bhikkhave, appamādo? Idha, bhikkhave, bhikkhu cittaṃ rakkhati āsavesu ca sāsavesu ca dhammesu. Tassa cittaṃ rakkhato āsavesu ca sāsavesu ca dhammesu saddhindriyampi bhāvanāpāripūriṃ gacchati. Vīriyindriyampi bhāvanāpāripūriṃ gacchati. Satindriyampi bhāvanāpāripūriṃ gacchati. Samādhindriyampi bhāvanāpāripūriṃ gacchati. Paññindriyampi bhāvanāpāripūriṃ gacchati. Evampi kho, bhikkhave, ekadhamme patiṭṭhitassa bhikkhuno pañcindriyāni bhāvitāni honti subhāvitānī”ti.

---

1213\. Chaṭṭhaṃ.



[Go to previous page (4.6.5 Sārasutta)](4.6.5.md) / [Go to parent page (4.6 Sūkarakhatavagga)](../4.6.md) / [Go to next page (4.6.7 Sahampatibrahmasutta)](4.6.7.md)


