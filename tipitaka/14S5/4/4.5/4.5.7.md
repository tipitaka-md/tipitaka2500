
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.5 Jarāvagga](../4.5.md)

# 4.5.7 Tatiyapubbārāmasutta

* Indriyasaṃyutta

* Jarāvagga

* Tatiyapubbārāmasutta

(517.)

1168\. Taṃyeva nidānaṃ. “Katinaṃ nu kho, bhikkhave, indriyānaṃ bhāvitattā bahulīkatattā khīṇāsavo bhikkhu aññaṃ byākaroti—  ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmī”ti?

1169\. “Bhagavaṃmūlakā no, bhante, dhammā…pe…  “catunnaṃ kho, bhikkhave, indriyānaṃ bhāvitattā bahulīkatattā khīṇāsavo bhikkhu aññaṃ byākaroti—  ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmīti. Katamesaṃ catunnaṃ? Vīriyindriyassa, satindriyassa, samādhindriyassa, paññindriyassa—  imesaṃ kho, bhikkhave, catunnaṃ indriyānaṃ bhāvitattā bahulīkatattā khīṇāsavo bhikkhu aññaṃ byākaroti—  ‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmī”ti.

---

1170\. Sattamaṃ.



[Go to previous page (4.5.6 Dutiyapubbārāmasutta)](4.5.6.md) / [Go to parent page (4.5 Jarāvagga)](../4.5.md) / [Go to next page (4.5.8 Catutthapubbārāmasutta)](4.5.8.md)


