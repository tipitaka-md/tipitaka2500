---
title: 4.4.2 Sotāpannasutta
path: /tipitaka/14S5/4/4.4/4.4.2
ref: 274775
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 4 Indriyasaṃyutta
    link: /tipitaka/14S5/4
  - name: 4.4 Sukhindriyavagga
    link: /tipitaka/14S5/4/4.4
prevL: /tipitaka/14S5/4/4.4/4.4.1
upL: /tipitaka/14S5/4/4.4
nextL: /tipitaka/14S5/4/4.4/4.4.3
---

# 4.4.2 Sotāpannasutta

### Indriyasaṃyutta

### Sukhindriyavagga

### Sotāpannasutta

(502.)

1087. “Pañcimāni, bhikkhave, indriyāni. Katamāni pañca? Sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ. Yato kho, bhikkhave, ariyasāvako imesaṃ pañcannaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ pajānāti—  ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti.

===

1088. Dutiyaṃ.




