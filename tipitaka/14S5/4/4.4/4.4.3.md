
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.4 Sukhindriyavagga](../4.4.md)

# 4.4.3 Arahantasutta

### Indriyasaṃyutta

### Sukhindriyavagga

### Arahantasutta

(503.)

1089\. “Pañcimāni, bhikkhave, indriyāni. Katamāni pañca? Sukhindriyaṃ, dukkhindriyaṃ, somanassindriyaṃ, domanassindriyaṃ, upekkhindriyaṃ. Yato kho, bhikkhave, bhikkhu imesaṃ pañcannaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto”ti.

---

1090\. Tatiyaṃ.



[Go to previous page (4.4.2 Sotāpannasutta)](4.4.2.md) / [Go to parent page (4.4 Sukhindriyavagga)](../4.4.md) / [Go to next page (4.4.4 Paṭhamasamaṇabrāhmaṇasutta)](4.4.4.md)


