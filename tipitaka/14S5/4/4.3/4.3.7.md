
[Home](/) / [14S5 Mahāvaggasaṃyuttapāḷi](/tipitaka/14S5.md) / [4 Indriyasaṃyutta](/tipitaka/14S5/4.md) / [4.3 Chaḷindriyavagga](/tipitaka/14S5/4/4.3.md)

# 4.3.7 Arahantasutta

### Indriyasaṃyutta

### Chaḷindriyavagga

### Arahantasutta

(497.)

1073\. “Chayimāni, bhikkhave, indriyāni. Katamāni cha? Cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ, manindriyaṃ. Yato kho, bhikkhave, bhikkhu imesaṃ channaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, bhikkhave, ‘bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto’”ti.

---

1074\. Sattamaṃ.



[Go to previous page (4.3.6 Sotāpannasutta)](/tipitaka/14S5/4/4.3/4.3.6.md) / [Go to parent page (4.3 Chaḷindriyavagga)](/tipitaka/14S5/4/4.3.md) / [Go to next page (4.3.8 Sambuddhasutta)](/tipitaka/14S5/4/4.3/4.3.8.md)


