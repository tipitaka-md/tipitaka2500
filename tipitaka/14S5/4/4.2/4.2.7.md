
[Home](/) / [14S5 Mahāvaggasaṃyuttapāḷi](../...md) / [4 Indriyasaṃyutta](...md) / [4.2 Mudutaravagga](../14S5/4/4.2.md)

# 4.2.7 Tatiyavitthārasutta

* Indriyasaṃyutta

* Mudutaravagga

* Tatiyavitthārasutta

(487.)

1049\. “Pañcimāni, bhikkhave, indriyāni. Katamāni pañca? Saddhindriyaṃ…pe…  paññindriyaṃ—  imāni kho, bhikkhave, pañcindriyāni. Imesaṃ kho, bhikkhave, pañcannaṃ indriyānaṃ samattā paripūrattā arahaṃ hoti, tato mudutarehi antarāparinibbāyī hoti, tato mudutarehi upahaccaparinibbāyī hoti, tato mudutarehi asaṅkhāraparinibbāyī hoti, tato mudutarehi sasaṅkhāraparinibbāyī hoti, tato mudutarehi uddhaṃsoto hoti akaniṭṭhagāmī, tato mudutarehi sakadāgāmī hoti, tato mudutarehi sotāpanno hoti, tato mudutarehi dhammānusārī hoti, tato mudutarehi saddhānusārī hoti. Iti kho, bhikkhave, paripūraṃ paripūrakārī ārādheti, padesaṃ padesakārī ārādheti. ‘Avañjhāni tvevāhaṃ, bhikkhave, pañcindriyānī’ti vadāmī”ti.

---

1050\. Sattamaṃ.



[Go to previous page (4.2.6 Dutiyavitthārasutta)](4.2.6.md) / [Go to parent page (4.2 Mudutaravagga)](../14S5/4/4.2.md) / [Go to next page (4.2.8 Paṭipannasutta)](4.2.8.md)


