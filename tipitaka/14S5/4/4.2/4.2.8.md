---
title: 4.2.8 Paṭipannasutta
path: /tipitaka/14S5/4/4.2/4.2.8
ref: 274761
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 4 Indriyasaṃyutta
    link: /tipitaka/14S5/4
  - name: 4.2 Mudutaravagga
    link: /tipitaka/14S5/4/4.2
prevL: /tipitaka/14S5/4/4.2/4.2.7
upL: /tipitaka/14S5/4/4.2
nextL: /tipitaka/14S5/4/4.2/4.2.9
---

# 4.2.8 Paṭipannasutta

### Indriyasaṃyutta

### Mudutaravagga

### Paṭipannasutta

(488.)

1051. “Pañcimāni, bhikkhave, indriyāni. Katamāni pañca? Saddhindriyaṃ…pe…  paññindriyaṃ—  imāni kho, bhikkhave, pañcindriyāni. Imesaṃ kho, bhikkhave, pañcannaṃ indriyānaṃ samattā paripūrattā arahaṃ hoti, tato mudutarehi arahattaphalasacchikiriyāya paṭipanno hoti, tato mudutarehi anāgāmī hoti, tato mudutarehi anāgāmiphalasacchikiriyāya paṭipanno hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi sotāpattiphalasacchikiriyāya paṭipanno hoti. Yassa kho, bhikkhave, imāni pañcindriyāni sabbena sabbaṃ sabbathā sabbaṃ natthi, tamahaṃ ‘bāhiro puthujjanapakkhe ṭhito’ti vadāmī”ti.

===

1052. Aṭṭhamaṃ.




