
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.13 Punagaṅgāpeyyālavagga](../4.13.md)

# 4.13.1--12 Punapācīnādisutta

* Indriyasaṃyutta

* Punagaṅgāpeyyālavagga

* Punapācīnādisutta

(597--608.)

1273\. “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu saddhindriyaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe…  paññindriyaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu pañcindriyāni bhāvento pañcindriyāni bahulīkaronto nibbānaninno hoti nibbānapoṇo nibbānapabbhāro”ti.

---

1274\. Dvādasamaṃ.



---

1275\. Gaṅgāpeyyālavaggo terasamo.



---

1276\. Tassuddānaṃ



1277\. _Cha pācīnato ninnā,_  
_cha ninnā ca samuddato;_  
_Dvete cha dvādasa honti,_  
_vaggo tena pavuccatīti._  


[Go to previous page (4.13 Punagaṅgāpeyyālavagga)](../4.13.md) / [Go to parent page (4.13 Punagaṅgāpeyyālavagga)](../4.13.md) / [Go to next page (4.14 Punaappamādavagga)](../4.14.md)


