
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.1 Suddhikavagga](../4.1.md)

# 4.1.4 Paṭhamaarahantasutta

* Indriyasaṃyutta

* Suddhikavagga

* Paṭhamaarahantasutta

(474.)

1006\. “Pañcimāni, bhikkhave, indriyāni. Katamāni pañca? Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Yato kho, bhikkhave, ariyasāvako imesaṃ pañcannaṃ indriyānaṃ assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto”ti.

---

1007\. Catutthaṃ.



[Go to previous page (4.1.3 Dutiyasotāpannasutta)](4.1.3.md) / [Go to parent page (4.1 Suddhikavagga)](../4.1.md) / [Go to next page (4.1.5 Dutiyaarahantasutta)](4.1.5.md)


