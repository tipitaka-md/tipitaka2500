---
title: 4.1.2 Paṭhamasotāpannasutta
path: /tipitaka/14S5/4/4.1/4.1.2
ref: 274745
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 4 Indriyasaṃyutta
    link: /tipitaka/14S5/4
  - name: 4.1 Suddhikavagga
    link: /tipitaka/14S5/4/4.1
prevL: /tipitaka/14S5/4/4.1/4.1.1
upL: /tipitaka/14S5/4/4.1
nextL: /tipitaka/14S5/4/4.1/4.1.3
---

# 4.1.2 Paṭhamasotāpannasutta

### Indriyasaṃyutta

### Suddhikavagga

### Paṭhamasotāpannasutta

(472.)

1002. “Pañcimāni, bhikkhave, indriyāni. Katamāni pañca? Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Yato kho, bhikkhave, ariyasāvako imesaṃ pañcannaṃ indriyānaṃ assādañca ādīnavañca nissaraṇañca yathābhūtaṃ pajānāti—  ayaṃ vuccati, bhikkhave, ariyasāvako sotāpanno avinipātadhammo niyato sambodhiparāyaṇo”ti.

===

1003. Dutiyaṃ.




