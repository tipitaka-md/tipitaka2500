
[Home](/) / [14S5 Mahāvaggasaṃyuttapāḷi](../../../14S5.md) / [4 Indriyasaṃyutta](../../4.md) / [4.1 Suddhikavagga](../4.1.md)

# 4.1.5 Dutiyaarahantasutta

### Indriyasaṃyutta

### Suddhikavagga

### Dutiyaarahantasutta

(475.)

1008\. “Pañcimāni, bhikkhave, indriyāni. Katamāni pañca? Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ. Yato kho, bhikkhave, bhikkhu imesaṃ pañcannaṃ indriyānaṃ samudayañca atthaṅgamañca assādañca ādīnavañca nissaraṇañca yathābhūtaṃ viditvā anupādāvimutto hoti—  ayaṃ vuccati, bhikkhave, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto”ti.

---

1009\. Pañcamaṃ.



[Go to previous page (4.1.4 Paṭhamaarahantasutta)](4.1.4.md) / [Go to parent page (4.1 Suddhikavagga)](../4.1.md) / [Go to next page (4.1.6 Paṭhamasamaṇabrāhmaṇasutta)](4.1.6.md)


