
[Home](/) / [14S5 Mahāvaggasaṃyuttapāḷi](/tipitaka/14S5.md) / [8 Anuruddhasaṃyutta](/tipitaka/14S5/8.md) / [8.1 Rahogatavagga](/tipitaka/14S5/8/8.1.md)

# 8.1.6 Tatiyakaṇḍakīsutta

### Anuruddhasaṃyutta

### Rahogatavagga

### Tatiyakaṇḍakīsutta

(904.)

1573\. Sāketanidānaṃ. Ekamantaṃ nisinno kho āyasmā sāriputto āyasmantaṃ anuruddhaṃ etadavoca—  “katamesaṃ āyasmā anuruddho dhammānaṃ bhāvitattā bahulīkatattā mahābhiññataṃ patto”ti? “Catunnaṃ khvāhaṃ, āvuso, satipaṭṭhānānaṃ bhāvitattā bahulīkatattā mahābhiññataṃ patto. Katamesaṃ catunnaṃ? Idhāhaṃ, āvuso, kāye kāyānupassī viharāmi ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharāmi ātāpī sampajāno satimā, vineyya loke abhijjhādomanassaṃ—  imesaṃ khvāhaṃ, āvuso, catunnaṃ satipaṭṭhānānaṃ bhāvitattā bahulīkatattā mahābhiññataṃ patto. Imesañca panāhaṃ, āvuso, catunnaṃ satipaṭṭhānānaṃ bhāvitattā bahulīkatattā sahassaṃ lokaṃ abhijānāmī”ti.

---

1574\. Chaṭṭhaṃ.



[Go to previous page (8.1.5 Dutiyakaṇḍakīsutta)](/tipitaka/14S5/8/8.1/8.1.5.md) / [Go to parent page (8.1 Rahogatavagga)](/tipitaka/14S5/8/8.1.md) / [Go to next page (8.1.7 Taṇhākkhayasutta)](/tipitaka/14S5/8/8.1/8.1.7.md)


