
[Home](/) / [14S5 Mahāvaggasaṃyuttapāḷi](../../../14S5.md) / [10 Ānāpānasaṃyutta](../../10.md) / [10.1 Ekadhammavagga](../10.1.md)

# 10.1.4 Paṭhamaphalasutta

* Ānāpānasaṃyutta

* Ekadhammavagga

* Paṭhamaphalasutta

(980.)

1656\. “Ānāpānassati, bhikkhave, bhāvitā bahulīkatā mahapphalā hoti mahānisaṃsā. Kathaṃ bhāvitā ca, bhikkhave, ānāpānassati kathaṃ bahulīkatā mahapphalā hoti mahānisaṃsā? Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So satova assasati, satova passasati…pe…  ‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. Evaṃ bhāvitā kho, bhikkhave, ānāpānassati evaṃ bahulīkatā mahapphalā hoti mahānisaṃsā. Evaṃ bhāvitāya kho, bhikkhave, ānāpānassatiyā evaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti.

---

1657\. Catutthaṃ.



[Go to previous page (10.1.3 Suddhikasutta)](10.1.3.md) / [Go to parent page (10.1 Ekadhammavagga)](../10.1.md) / [Go to next page (10.1.5 Dutiyaphalasutta)](10.1.5.md)


