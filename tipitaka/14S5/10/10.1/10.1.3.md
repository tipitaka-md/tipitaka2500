
[Home](/) / [14S5 Mahāvaggasaṃyuttapāḷi](/tipitaka/14S5.md) / [10 Ānāpānasaṃyutta](/tipitaka/14S5/10.md) / [10.1 Ekadhammavagga](/tipitaka/14S5/10/10.1.md)

# 10.1.3 Suddhikasutta

### Ānāpānasaṃyutta

### Ekadhammavagga

### Suddhikasutta

(979.)

1654. “Ānāpānassati, bhikkhave, bhāvitā bahulīkatā mahapphalā hoti mahānisaṃsā. Kathaṃ bhāvitā ca, bhikkhave, ānāpānassati kathaṃ bahulīkatā mahapphalā hoti mahānisaṃsā? Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṃ ābhujitvā ujuṃ kāyaṃ paṇidhāya parimukhaṃ satiṃ upaṭṭhapetvā. So satova assasati, satova passasati…pe…  ‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. Evaṃ bhāvitā kho, bhikkhave, ānāpānassati evaṃ bahulīkatā mahapphalā hoti mahānisaṃsā”ti.

---

1655. Tatiyaṃ.



[Go to previous page (10.1.2 Bojjhaṅgasutta)](/tipitaka/14S5/10/10.1/10.1.2.md) / [Go to parent page (10.1 Ekadhammavagga)](/tipitaka/14S5/10/10.1.md) / [Go to next page (10.1.4 Paṭhamaphalasutta)](/tipitaka/14S5/10/10.1/10.1.4.md)


