
[Home](/) / [14S5 Mahāvaggasaṃyuttapāḷi](/tipitaka/14S5.md) / [12 Saccasaṃyutta](/tipitaka/14S5/12.md) / [12.5 Papātavagga](/tipitaka/14S5/12/12.5.md)

# 𑁧𑁨𑁇𑁫𑁇𑁧 𑀮𑁄𑀓𑀘𑀺𑀦𑁆𑀢𑀸𑀲𑀼𑀢𑁆𑀢

### 𑀲𑀘𑁆𑀘𑀲𑀁𑀬𑀼𑀢𑁆𑀢

### 𑀧𑀧𑀸𑀢𑀯𑀕𑁆𑀕

### 𑀮𑁄𑀓𑀘𑀺𑀦𑁆𑀢𑀸𑀲𑀼𑀢𑁆𑀢

(1111.)

2355. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀯𑁂𑀍𑀉𑀯𑀦𑁂 𑀓𑀮𑀦𑁆𑀤𑀓𑀦𑀺𑀯𑀸𑀧𑁂𑁇 𑀢𑀢𑁆𑀭 𑀔𑁄 𑀪𑀕𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀅𑀜𑁆𑀜𑀢𑀭𑁄 𑀧𑀼𑀭𑀺𑀲𑁄 𑀭𑀸𑀚𑀕𑀳𑀸 𑀦𑀺𑀓𑁆𑀔𑀫𑀺𑀢𑁆𑀯𑀸 ‘𑀮𑁄𑀓𑀘𑀺𑀦𑁆𑀢𑀁 𑀘𑀺𑀦𑁆𑀢𑁂𑀲𑁆𑀲𑀸𑀫𑀻’𑀢𑀺 𑀬𑁂𑀦 𑀲𑀼𑀫𑀸𑀕𑀥𑀸 𑀧𑁄𑀓𑁆𑀔𑀭𑀡𑀻 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀲𑀼𑀫𑀸𑀕𑀥𑀸𑀬 𑀧𑁄𑀓𑁆𑀔𑀭𑀡𑀺𑀬𑀸 𑀢𑀻𑀭𑁂 𑀦𑀺𑀲𑀻𑀤𑀺 𑀮𑁄𑀓𑀘𑀺𑀦𑁆𑀢𑀁 𑀘𑀺𑀦𑁆𑀢𑁂𑀦𑁆𑀢𑁄𑁇 𑀅𑀤𑁆𑀤𑀲𑀸 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀧𑀼𑀭𑀺𑀲𑁄 𑀲𑀼𑀫𑀸𑀕𑀥𑀸𑀬 𑀧𑁄𑀓𑁆𑀔𑀭𑀡𑀺𑀬𑀸 𑀢𑀻𑀭𑁂 𑀘𑀢𑀼𑀭𑀗𑁆𑀕𑀺𑀦𑀺𑀁 𑀲𑁂𑀦𑀁 𑀪𑀺𑀲𑀫𑀼𑀍𑀆𑀮𑀁 𑀧𑀯𑀺𑀲𑀦𑁆𑀢𑀁𑁇 𑀤𑀺𑀲𑁆𑀯𑀸𑀦𑀲𑁆𑀲 𑀏𑀢𑀤𑀳𑁄𑀲𑀺—  ‘𑀉𑀫𑁆𑀫𑀢𑁆𑀢𑁄𑀲𑁆𑀫𑀺 𑀦𑀸𑀫𑀸𑀳𑀁, 𑀯𑀺𑀘𑁂𑀢𑁄𑀲𑁆𑀫𑀺 𑀦𑀸𑀫𑀸𑀳𑀁𑁇 𑀬𑀁 𑀮𑁄𑀓𑁂 𑀦𑀢𑁆𑀣𑀺 𑀢𑀁 𑀫𑀬𑀸 𑀤𑀺𑀝𑁆𑀞𑀦𑁆’𑀢𑀺𑁇

2356. 𑀅𑀣 𑀔𑁄 𑀲𑁄, 𑀪𑀺𑀓𑁆𑀔𑀯𑁂, 𑀧𑀼𑀭𑀺𑀲𑁄 𑀦𑀕𑀭𑀁 𑀧𑀯𑀺𑀲𑀺𑀢𑁆𑀯𑀸 𑀫𑀳𑀸𑀚𑀦𑀓𑀸𑀬𑀲𑁆𑀲 𑀆𑀭𑁄𑀘𑁂𑀲𑀺—  ‘𑀉𑀫𑁆𑀫𑀢𑁆𑀢𑁄𑀲𑁆𑀫𑀺 𑀦𑀸𑀫𑀸𑀳𑀁, 𑀪𑀦𑁆𑀢𑁂, 𑀯𑀺𑀘𑁂𑀢𑁄𑀲𑁆𑀫𑀺 𑀦𑀸𑀫𑀸𑀳𑀁, 𑀪𑀦𑁆𑀢𑁂𑁇 𑀬𑀁 𑀮𑁄𑀓𑁂 𑀦𑀢𑁆𑀣𑀺 𑀢𑀁 𑀫𑀬𑀸 𑀤𑀺𑀝𑁆𑀞𑀦𑁆’𑀢𑀺𑁇 ‘𑀓𑀣𑀁 𑀧𑀦 𑀢𑁆𑀯𑀁, 𑀅𑀫𑁆𑀪𑁄 𑀧𑀼𑀭𑀺𑀲, 𑀉𑀫𑁆𑀫𑀢𑁆𑀢𑁄 𑀓𑀣𑀁 𑀯𑀺𑀘𑁂𑀢𑁄? 𑀓𑀺𑀜𑁆𑀘 𑀮𑁄𑀓𑁂 𑀦𑀢𑁆𑀣𑀺 𑀬𑀁 𑀢𑀬𑀸 𑀤𑀺𑀝𑁆𑀞𑀦𑁆’𑀢𑀺? ‘𑀇𑀥𑀸𑀳𑀁, 𑀪𑀦𑁆𑀢𑁂, 𑀭𑀸𑀚𑀕𑀳𑀸 𑀦𑀺𑀓𑁆𑀔𑀫𑀺𑀢𑁆𑀯𑀸 “𑀮𑁄𑀓𑀘𑀺𑀦𑁆𑀢𑀁 𑀘𑀺𑀦𑁆𑀢𑁂𑀲𑁆𑀲𑀸𑀫𑀻”𑀢𑀺 𑀬𑁂𑀦 𑀲𑀼𑀫𑀸𑀕𑀥𑀸 𑀧𑁄𑀓𑁆𑀔𑀭𑀡𑀻 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀲𑀼𑀫𑀸𑀕𑀥𑀸𑀬 𑀧𑁄𑀓𑁆𑀔𑀭𑀡𑀺𑀬𑀸 𑀢𑀻𑀭𑁂 𑀦𑀺𑀲𑀻𑀤𑀺𑀁 𑀮𑁄𑀓𑀘𑀺𑀦𑁆𑀢𑀁 𑀘𑀺𑀦𑁆𑀢𑁂𑀦𑁆𑀢𑁄𑁇 𑀅𑀤𑁆𑀤𑀲𑀁 𑀔𑁆𑀯𑀸𑀳𑀁, 𑀪𑀦𑁆𑀢𑁂, 𑀲𑀼𑀫𑀸𑀕𑀥𑀸𑀬 𑀧𑁄𑀓𑁆𑀔𑀭𑀡𑀺𑀬𑀸 𑀢𑀻𑀭𑁂 𑀘𑀢𑀼𑀭𑀗𑁆𑀕𑀺𑀦𑀺𑀁 𑀲𑁂𑀦𑀁 𑀪𑀺𑀲𑀫𑀼𑀍𑀆𑀮𑀁 𑀧𑀯𑀺𑀲𑀦𑁆𑀢𑀁𑁇 𑀏𑀯𑀁 𑀔𑁆𑀯𑀸𑀳𑀁, 𑀪𑀦𑁆𑀢𑁂, 𑀉𑀫𑁆𑀫𑀢𑁆𑀢𑁄 𑀏𑀯𑀁 𑀯𑀺𑀘𑁂𑀢𑁄𑁇 𑀇𑀤𑀜𑁆𑀘 𑀮𑁄𑀓𑁂 𑀦𑀢𑁆𑀣𑀺 𑀬𑀁 𑀫𑀬𑀸 𑀤𑀺𑀝𑁆𑀞𑀦𑁆’𑀢𑀺𑁇 ‘𑀢𑀕𑁆𑀖 𑀢𑁆𑀯𑀁, 𑀅𑀫𑁆𑀪𑁄 𑀧𑀼𑀭𑀺𑀲, 𑀉𑀫𑁆𑀫𑀢𑁆𑀢𑁄 𑀢𑀕𑁆𑀖 𑀯𑀺𑀘𑁂𑀢𑁄𑁇 𑀇𑀤𑀜𑁆𑀘 𑀮𑁄𑀓𑁂 𑀦𑀢𑁆𑀣𑀺 𑀬𑀁 𑀢𑀬𑀸 𑀤𑀺𑀝𑁆𑀞𑀦𑁆’𑀢𑀺𑁇

2357. 𑀢𑀁 𑀔𑁄 𑀧𑀦, 𑀪𑀺𑀓𑁆𑀔𑀯𑁂, 𑀲𑁄 𑀧𑀼𑀭𑀺𑀲𑁄 𑀪𑀽𑀢𑀁𑀬𑁂𑀯 𑀅𑀤𑁆𑀤𑀲, 𑀦𑁄 𑀅𑀪𑀽𑀢𑀁𑁇 𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀤𑁂𑀯𑀸𑀲𑀼𑀭𑀲𑀗𑁆𑀕𑀸𑀫𑁄 𑀲𑀫𑀼𑀧𑀩𑁆𑀬𑀽𑀍𑀳𑁄 𑀅𑀳𑁄𑀲𑀺𑁇 𑀢𑀲𑁆𑀫𑀺𑀁 𑀔𑁄 𑀧𑀦, 𑀪𑀺𑀓𑁆𑀔𑀯𑁂, 𑀲𑀗𑁆𑀕𑀸𑀫𑁂 𑀤𑁂𑀯𑀸 𑀚𑀺𑀦𑀺𑀁𑀲𑀼, 𑀅𑀲𑀼𑀭𑀸 𑀧𑀭𑀸𑀚𑀺𑀦𑀺𑀁𑀲𑀼𑁇 𑀧𑀭𑀸𑀚𑀺𑀢𑀸 𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀲𑀼𑀭𑀸 𑀪𑀻𑀢𑀸 𑀪𑀺𑀲𑀫𑀼𑀍𑀆𑀮𑁂𑀦 𑀅𑀲𑀼𑀭𑀧𑀼𑀭𑀁 𑀧𑀯𑀺𑀲𑀺𑀁𑀲𑀼 𑀤𑁂𑀯𑀸𑀦𑀁𑀬𑁂𑀯 𑀫𑁄𑀳𑀬𑀫𑀸𑀦𑀸𑁇

2358. 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀫𑀸 𑀮𑁄𑀓𑀘𑀺𑀦𑁆𑀢𑀁 𑀘𑀺𑀦𑁆𑀢𑁂𑀣—  ‘𑀲𑀲𑁆𑀲𑀢𑁄 𑀮𑁄𑀓𑁄’𑀢𑀺 𑀯𑀸 ‘𑀅𑀲𑀲𑁆𑀲𑀢𑁄 𑀮𑁄𑀓𑁄’𑀢𑀺 𑀯𑀸, ‘𑀅𑀦𑁆𑀢𑀯𑀸 𑀮𑁄𑀓𑁄’𑀢𑀺 𑀯𑀸 ‘𑀅𑀦𑀦𑁆𑀢𑀯𑀸 𑀮𑁄𑀓𑁄’𑀢𑀺 𑀯𑀸, ‘𑀢𑀁 𑀚𑀻𑀯𑀁 𑀢𑀁 𑀲𑀭𑀻𑀭𑀦𑁆’𑀢𑀺 𑀯𑀸 ‘𑀅𑀜𑁆𑀜𑀁 𑀚𑀻𑀯𑀁 𑀅𑀜𑁆𑀜𑀁 𑀲𑀭𑀻𑀭𑀦𑁆’𑀢𑀺 𑀯𑀸, ‘𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀯𑀸 ‘𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀯𑀸, ‘𑀳𑁄𑀢𑀺 𑀘 𑀦 𑀘 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀯𑀸, ‘𑀦𑁂𑀯 𑀳𑁄𑀢𑀺 𑀦 𑀦 𑀳𑁄𑀢𑀺 𑀢𑀣𑀸𑀕𑀢𑁄 𑀧𑀭𑀁 𑀫𑀭𑀡𑀸’𑀢𑀺 𑀯𑀸𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀦𑁂𑀲𑀸, 𑀪𑀺𑀓𑁆𑀔𑀯𑁂, 𑀘𑀺𑀦𑁆𑀢𑀸 𑀅𑀢𑁆𑀣𑀲𑀁𑀳𑀺𑀢𑀸 𑀦𑀸𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀓𑀸 𑀦 𑀦𑀺𑀩𑁆𑀩𑀺𑀤𑀸𑀬 𑀦 𑀯𑀺𑀭𑀸𑀕𑀸𑀬 𑀦 𑀦𑀺𑀭𑁄𑀥𑀸𑀬 𑀦 𑀉𑀧𑀲𑀫𑀸𑀬 𑀦 𑀅𑀪𑀺𑀜𑁆𑀜𑀸𑀬 𑀦 𑀲𑀫𑁆𑀩𑁄𑀥𑀸𑀬 𑀦 𑀦𑀺𑀩𑁆𑀩𑀸𑀦𑀸𑀬 𑀲𑀁𑀯𑀢𑁆𑀢𑀢𑀺𑁇

2359. 𑀘𑀺𑀦𑁆𑀢𑁂𑀦𑁆𑀢𑀸 𑀔𑁄 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, ‘𑀇𑀤𑀁 𑀤𑀼𑀓𑁆𑀔𑀦𑁆’𑀢𑀺 𑀘𑀺𑀦𑁆𑀢𑁂𑀬𑁆𑀬𑀸𑀣…𑀧𑁂…  ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀘𑀺𑀦𑁆𑀢𑁂𑀬𑁆𑀬𑀸𑀣𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? 𑀏𑀲𑀸, 𑀪𑀺𑀓𑁆𑀔𑀯𑁂, 𑀘𑀺𑀦𑁆𑀢𑀸 𑀅𑀢𑁆𑀣𑀲𑀁𑀳𑀺𑀢𑀸 𑀏𑀲𑀸 𑀆𑀤𑀺𑀩𑁆𑀭𑀳𑁆𑀫𑀘𑀭𑀺𑀬𑀓𑀸 𑀏𑀲𑀸 𑀦𑀺𑀩𑁆𑀩𑀺𑀤𑀸𑀬 𑀯𑀺𑀭𑀸𑀕𑀸𑀬 𑀦𑀺𑀭𑁄𑀥𑀸𑀬 𑀉𑀧𑀲𑀫𑀸𑀬 𑀅𑀪𑀺𑀜𑁆𑀜𑀸𑀬 𑀲𑀫𑁆𑀩𑁄𑀥𑀸𑀬 𑀦𑀺𑀩𑁆𑀩𑀸𑀦𑀸𑀬 𑀲𑀁𑀯𑀢𑁆𑀢𑀢𑀺𑁇

2360. 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, ‘𑀇𑀤𑀁 𑀤𑀼𑀓𑁆𑀔𑀦𑁆’𑀢𑀺 𑀬𑁄𑀕𑁄 𑀓𑀭𑀡𑀻𑀬𑁄…𑀧𑁂…  ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀬𑁄𑀕𑁄 𑀓𑀭𑀡𑀻𑀬𑁄”𑀢𑀺𑁇

---

2361. 𑀧𑀞𑀫𑀁𑁇



[Go to previous page (12.5 Papātavagga)](/tipitaka/14S5/12/12.5.md) / [Go to parent page (12.5 Papātavagga)](/tipitaka/14S5/12/12.5.md) / [Go to next page (12.5.2 Papātasutta)](/tipitaka/14S5/12/12.5/12.5.2.md)


