
[Home](/) / [14S5 Mahāvaggasaṃyuttapāḷi](../../../14S5.md) / [12 Saccasaṃyutta](../../12.md) / [12.5 Papātavagga](../12.5.md)

# 𑁧𑁨𑁇𑁫𑁇𑁮 𑀤𑀼𑀢𑀺𑀬𑀙𑀺𑀕𑁆𑀕𑀍𑀅𑀬𑀼𑀕𑀲𑀼𑀢𑁆𑀢

### 𑀲𑀘𑁆𑀘𑀲𑀁𑀬𑀼𑀢𑁆𑀢

### 𑀧𑀧𑀸𑀢𑀯𑀕𑁆𑀕

### 𑀤𑀼𑀢𑀺𑀬𑀙𑀺𑀕𑁆𑀕𑀍𑀅𑀬𑀼𑀕𑀲𑀼𑀢𑁆𑀢

(1118.)

2395\. “𑀲𑁂𑀬𑁆𑀬𑀣𑀸𑀧𑀺, 𑀪𑀺𑀓𑁆𑀔𑀯𑁂, 𑀅𑀬𑀁 𑀫𑀳𑀸𑀧𑀣𑀯𑀻 𑀏𑀓𑁄𑀤𑀓𑀸 𑀅𑀲𑁆𑀲𑁇 𑀢𑀢𑁆𑀭 𑀧𑀼𑀭𑀺𑀲𑁄 𑀏𑀓𑀘𑁆𑀙𑀺𑀕𑁆𑀕𑀍𑀅𑀁 𑀬𑀼𑀕𑀁 𑀧𑀓𑁆𑀔𑀺𑀧𑁂𑀬𑁆𑀬𑁇 𑀢𑀫𑁂𑀦𑀁 𑀧𑀼𑀭𑀢𑁆𑀣𑀺𑀫𑁄 𑀯𑀸𑀢𑁄 𑀧𑀘𑁆𑀙𑀺𑀫𑁂𑀦 𑀲𑀁𑀳𑀭𑁂𑀬𑁆𑀬, 𑀧𑀘𑁆𑀙𑀺𑀫𑁄 𑀯𑀸𑀢𑁄 𑀧𑀼𑀭𑀢𑁆𑀣𑀺𑀫𑁂𑀦 𑀲𑀁𑀳𑀭𑁂𑀬𑁆𑀬, 𑀉𑀢𑁆𑀢𑀭𑁄 𑀯𑀸𑀢𑁄 𑀤𑀓𑁆𑀔𑀺𑀡𑁂𑀦 𑀲𑀁𑀳𑀭𑁂𑀬𑁆𑀬, 𑀤𑀓𑁆𑀔𑀺𑀡𑁄 𑀯𑀸𑀢𑁄 𑀉𑀢𑁆𑀢𑀭𑁂𑀦 𑀲𑀁𑀳𑀭𑁂𑀬𑁆𑀬𑁇 𑀢𑀢𑁆𑀭𑀲𑁆𑀲 𑀓𑀸𑀡𑁄 𑀓𑀘𑁆𑀙𑀧𑁄𑁇 𑀲𑁄 𑀯𑀲𑁆𑀲𑀲𑀢𑀲𑁆𑀲 𑀯𑀲𑁆𑀲𑀲𑀢𑀲𑁆𑀲 𑀅𑀘𑁆𑀘𑀬𑁂𑀦 𑀲𑀓𑀺𑀁 𑀲𑀓𑀺𑀁 𑀉𑀫𑁆𑀫𑀼𑀚𑁆𑀚𑁂𑀬𑁆𑀬𑁇 𑀢𑀁 𑀓𑀺𑀁 𑀫𑀜𑁆𑀜𑀣, 𑀪𑀺𑀓𑁆𑀔𑀯𑁂, 𑀅𑀧𑀺 𑀦𑀼 𑀔𑁄 𑀓𑀸𑀡𑁄 𑀓𑀘𑁆𑀙𑀧𑁄 𑀯𑀲𑁆𑀲𑀲𑀢𑀲𑁆𑀲 𑀯𑀲𑁆𑀲𑀲𑀢𑀲𑁆𑀲 𑀅𑀘𑁆𑀘𑀬𑁂𑀦 𑀲𑀓𑀺𑀁 𑀲𑀓𑀺𑀁 𑀉𑀫𑁆𑀫𑀼𑀚𑁆𑀚𑀦𑁆𑀢𑁄 𑀅𑀫𑀼𑀲𑁆𑀫𑀺𑀁 𑀏𑀓𑀘𑁆𑀙𑀺𑀕𑁆𑀕𑀍𑀏 𑀬𑀼𑀕𑁂 𑀕𑀻𑀯𑀁 𑀧𑀯𑁂𑀲𑁂𑀬𑁆𑀬𑀸”𑀢𑀺? “𑀅𑀥𑀺𑀘𑁆𑀘𑀫𑀺𑀤𑀁, 𑀪𑀦𑁆𑀢𑁂, 𑀬𑀁 𑀲𑁄 𑀓𑀸𑀡𑁄 𑀓𑀘𑁆𑀙𑀧𑁄 𑀯𑀲𑁆𑀲𑀲𑀢𑀲𑁆𑀲 𑀯𑀲𑁆𑀲𑀲𑀢𑀲𑁆𑀲 𑀅𑀘𑁆𑀘𑀬𑁂𑀦 𑀲𑀓𑀺𑀁 𑀲𑀓𑀺𑀁 𑀉𑀫𑁆𑀫𑀼𑀚𑁆𑀚𑀦𑁆𑀢𑁄 𑀅𑀫𑀼𑀲𑁆𑀫𑀺𑀁 𑀏𑀓𑀘𑁆𑀙𑀺𑀕𑁆𑀕𑀍𑀏 𑀬𑀼𑀕𑁂 𑀕𑀻𑀯𑀁 𑀧𑀯𑁂𑀲𑁂𑀬𑁆𑀬𑀸”𑀢𑀺𑁇

2396\. “𑀏𑀯𑀁 𑀅𑀥𑀺𑀘𑁆𑀘𑀫𑀺𑀤𑀁, 𑀪𑀺𑀓𑁆𑀔𑀯𑁂, 𑀬𑀁 𑀫𑀦𑀼𑀲𑁆𑀲𑀢𑁆𑀢𑀁 𑀮𑀪𑀢𑀺𑁇 𑀏𑀯𑀁 𑀅𑀥𑀺𑀘𑁆𑀘𑀫𑀺𑀤𑀁, 𑀪𑀺𑀓𑁆𑀔𑀯𑁂, 𑀬𑀁 𑀢𑀣𑀸𑀕𑀢𑁄 𑀮𑁄𑀓𑁂 𑀉𑀧𑁆𑀧𑀚𑁆𑀚𑀢𑀺 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄𑁇 𑀏𑀯𑀁 𑀅𑀥𑀺𑀘𑁆𑀘𑀫𑀺𑀤𑀁, 𑀪𑀺𑀓𑁆𑀔𑀯𑁂, 𑀬𑀁 𑀢𑀣𑀸𑀕𑀢𑀧𑁆𑀧𑀯𑁂𑀤𑀺𑀢𑁄 𑀥𑀫𑁆𑀫𑀯𑀺𑀦𑀬𑁄 𑀮𑁄𑀓𑁂 𑀤𑀺𑀩𑁆𑀩𑀢𑀺𑁇 𑀢𑀲𑁆𑀲𑀺𑀤𑀁, 𑀪𑀺𑀓𑁆𑀔𑀯𑁂, 𑀫𑀦𑀼𑀲𑁆𑀲𑀢𑁆𑀢𑀁 𑀮𑀤𑁆𑀥𑀁, 𑀢𑀣𑀸𑀕𑀢𑁄 𑀮𑁄𑀓𑁂 𑀉𑀧𑁆𑀧𑀦𑁆𑀦𑁄 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄, 𑀢𑀣𑀸𑀕𑀢𑀧𑁆𑀧𑀯𑁂𑀤𑀺𑀢𑁄 𑀘 𑀥𑀫𑁆𑀫𑀯𑀺𑀦𑀬𑁄 𑀮𑁄𑀓𑁂 𑀤𑀺𑀩𑁆𑀩𑀢𑀺𑁇

2397\. 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, ‘𑀇𑀤𑀁 𑀤𑀼𑀓𑁆𑀔𑀦𑁆’𑀢𑀺 𑀬𑁄𑀕𑁄 𑀓𑀭𑀡𑀻𑀬𑁄…𑀧𑁂…  ‘𑀅𑀬𑀁 𑀤𑀼𑀓𑁆𑀔𑀦𑀺𑀭𑁄𑀥𑀕𑀸𑀫𑀺𑀦𑀻 𑀧𑀝𑀺𑀧𑀤𑀸’𑀢𑀺 𑀬𑁄𑀕𑁄 𑀓𑀭𑀡𑀻𑀬𑁄”𑀢𑀺𑁇

---

2398\. 𑀅𑀝𑁆𑀞𑀫𑀁𑁇



[Go to previous page (12.5.7 Paṭhamachiggaḷayugasutta)](12.5.7.md) / [Go to parent page (12.5 Papātavagga)](../12.5.md) / [Go to next page (12.5.9 Paṭhamasinerupabbatarājasutta)](12.5.9.md)


