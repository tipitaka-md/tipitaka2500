
[Home](/) / [14S5 Mahāvaggasaṃyuttapāḷi](../../../14S5.md) / [12 Saccasaṃyutta](../../12.md) / [12.2 Dhammacakkappavattanavagga](../12.2.md)

# 12.2.7 Avijjāsutta

* Saccasaṃyutta

* Dhammacakkappavattanavagga

* Avijjāsutta

(1087.)

2249\. Ekamantaṃ nisinno kho so bhikkhu bhagavantaṃ etadavoca—  “‘avijjā, avijjā’ti, bhante, vuccati. Katamā nu kho, bhante, avijjā; kittāvatā ca avijjāgato hotī”ti? “Yaṃ kho, bhikkhu, dukkhe aññāṇaṃ, dukkhasamudaye aññāṇaṃ, dukkhanirodhe aññāṇaṃ, dukkhanirodhagāminiyā paṭipadāya aññāṇaṃ—  ayaṃ vuccati, bhikkhu, avijjā; ettāvatā ca avijjāgato hotīti.

2250\. Tasmātiha, bhikkhu, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti.

---

2251\. Sattamaṃ.



[Go to previous page (12.2.6 Dutiyadhāraṇasutta)](12.2.6.md) / [Go to parent page (12.2 Dhammacakkappavattanavagga)](../12.2.md) / [Go to next page (12.2.8 Vijjāsutta)](12.2.8.md)


