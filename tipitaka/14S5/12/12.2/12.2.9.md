
[Home](/) / [14S5 Mahāvaggasaṃyuttapāḷi](/tipitaka/14S5.md) / [12 Saccasaṃyutta](/tipitaka/14S5/12.md) / [12.2 Dhammacakkappavattanavagga](/tipitaka/14S5/12/12.2.md)

# 12.2.9 Saṅkāsanasutta

### Saccasaṃyutta

### Dhammacakkappavattanavagga

### Saṅkāsanasutta

(1089.)

2255. “‘Idaṃ dukkhaṃ ariyasaccan’ti, bhikkhave, mayā paññattaṃ. Tattha aparimāṇā vaṇṇā aparimāṇā byañjanā aparimāṇā saṅkāsanā—  ‘itipidaṃ dukkhaṃ ariyasaccan’ti; idaṃ dukkhasamudayaṃ…pe…  idaṃ dukkhanirodhaṃ…pe…  ‘idaṃ dukkhanirodhagāminī paṭipadā ariyasaccan’ti, bhikkhave, mayā paññattaṃ. Tattha aparimāṇā vaṇṇā aparimāṇā byañjanā aparimāṇā saṅkāsanā—  ‘itipidaṃ dukkhanirodhagāminī paṭipadā ariyasaccan’ti.

2256. Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti.

---

2257. Navamaṃ.



[Go to previous page (12.2.8 Vijjāsutta)](/tipitaka/14S5/12/12.2/12.2.8.md) / [Go to parent page (12.2 Dhammacakkappavattanavagga)](/tipitaka/14S5/12/12.2.md) / [Go to next page (12.2.10 Tathasutta)](/tipitaka/14S5/12/12.2/12.2.10.md)


