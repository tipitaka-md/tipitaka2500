---
title: 12.3.8 Lokasutta
path: /tipitaka/14S5/12/12.3/12.3.8
ref: 275008
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 12 Saccasaṃyutta
    link: /tipitaka/14S5/12
  - name: 12.3 Koṭigāmavagga
    link: /tipitaka/14S5/12/12.3
prevL: /tipitaka/14S5/12/12.3/12.3.7
upL: /tipitaka/14S5/12/12.3
nextL: /tipitaka/14S5/12/12.3/12.3.9
---

# 12.3.8 Lokasutta

### Saccasaṃyutta

### Koṭigāmavagga

### Lokasutta

(1098.)

2295. “Cattārimāni, bhikkhave, ariyasaccāni. Katamāni cattāri? Dukkhaṃ ariyasaccaṃ, dukkhasamudayaṃ ariyasaccaṃ, dukkhanirodhaṃ ariyasaccaṃ, dukkhanirodhagāminī paṭipadā ariyasaccaṃ. Sadevake loke samārake sabrahmake sassamaṇabrāhmaṇiyā pajāya sadevamanussāya tathāgato ariyo; tasmā ‘ariyasaccānī’ti vuccanti.

2296. Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti.

===

2297. Aṭṭhamaṃ.




