
[Home](/) / [14S5 Mahāvaggasaṃyuttapāḷi](../../../14S5.md) / [12 Saccasaṃyutta](../../12.md) / [12.3 Koṭigāmavagga](../12.3.md)

# 12.3.6 Mittasutta

* Saccasaṃyutta

* Koṭigāmavagga

* Mittasutta

(1096.)

2288\. “Ye hi keci, bhikkhave, anukampeyyātha, ye ca sotabbaṃ maññeyyuṃ—  mittā vā amaccā vā ñātī vā sālohitā vā—  te vo, bhikkhave, catunnaṃ ariyasaccānaṃ yathābhūtaṃ abhisamayāya samādapetabbā nivesetabbā patiṭṭhāpetabbā.

2289\. Katamesaṃ catunnaṃ? Dukkhassa ariyasaccassa, dukkhasamudayassa ariyasaccassa, dukkhanirodhassa ariyasaccassa, dukkhanirodhagāminiyā paṭipadāya ariyasaccassa. Ye hi keci, bhikkhave, anukampeyyātha, ye ca sotabbaṃ maññeyyuṃ—  mittā vā amaccā vā ñātī vā sālohitā vā—  te vo, bhikkhave, imesaṃ catunnaṃ ariyasaccānaṃ yathābhūtaṃ abhisamayāya samādapetabbā nivesetabbā patiṭṭhāpetabbā.

2290\. Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti.

---

2291\. Chaṭṭhaṃ.



[Go to previous page (12.3.5 Āsavakkhayasutta)](12.3.5.md) / [Go to parent page (12.3 Koṭigāmavagga)](../12.3.md) / [Go to next page (12.3.7 Tathasutta)](12.3.7.md)


