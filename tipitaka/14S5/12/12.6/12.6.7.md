---
title: 12.6.7 Paṭhamamahāsamuddasutta
path: /tipitaka/14S5/12/12.6/12.6.7
ref: 275037
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 12 Saccasaṃyutta
    link: /tipitaka/14S5/12
  - name: 12.6 Abhisamayavagga
    link: /tipitaka/14S5/12/12.6
prevL: /tipitaka/14S5/12/12.6/12.6.6
upL: /tipitaka/14S5/12/12.6
nextL: /tipitaka/14S5/12/12.6/12.6.8
---

# 12.6.7 Paṭhamamahāsamuddasutta

### Saccasaṃyutta

### Abhisamayavagga

### Paṭhamamahāsamuddasutta

(1127.)

2421. “Seyyathāpi, bhikkhave, puriso mahāsamuddato dve vā tīṇi vā udakaphusitāni uddharitāni. Taṃ kiṃ maññatha, bhikkhave, katamaṃ nu kho bahutaraṃ—  yāni dve vā tīṇi vā udakaphusitāni ubbhatāni, yaṃ vā mahāsamudde udakan”ti? “Etadeva, bhante, bahutaraṃ, yadidaṃ—  mahāsamudde udakaṃ; appamattakāni dve vā tīṇi vā udakaphusitāni ubbhatāni. Saṅkhampi na upenti, upanidhampi na upenti, kalabhāgampi na upenti mahāsamudde udakaṃ upanidhāya dve vā tīṇi vā udakaphusitāni ubbhatānī”ti. “Evameva kho, bhikkhave, ariyasāvakassa…pe…  yogo karaṇīyo”ti.

===

2422. Sattamaṃ.




