---
title: 1.8.14 Dutiyayonisomanasikārasampadāsutta
path: /tipitaka/14S5/1/1.8/1.8.14
ref: 274547
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 1 Maggasaṃyutta
    link: /tipitaka/14S5/1
  - name: 1.8 Dutiyaekadhammapeyyālavagga
    link: /tipitaka/14S5/1/1.8
prevL: /tipitaka/14S5/1/1.8/1.8.9--13
upL: /tipitaka/14S5/1/1.8
nextL: /tipitaka/14S5/1/1.9
---

# 1.8.14 Dutiyayonisomanasikārasampadāsutta

### Maggasaṃyutta

### Dutiyaekadhammapeyyālavagga

### Dutiyayonisomanasikārasampadāsutta

(90.)

195. “Yathayidaṃ, bhikkhave, yonisomanasikārasampadā. Yonisomanasikārasampannassetaṃ, bhikkhave, bhikkhuno pāṭikaṅkhaṃ—  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe…  sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.

===

196. Sattamaṃ.



===

197. Dutiyaekadhammapeyyālaṃ.



===

198. Tassuddānaṃ



199. _Kalyāṇamittaṃ sīlañca,_  
_chando ca attasampadā;_  
_Diṭṭhi ca appamādo ca,_  
_yoniso bhavati sattamaṃ._  



