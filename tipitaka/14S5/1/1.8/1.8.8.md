
[Home](/) / [14S5 Mahāvaggasaṃyuttapāḷi](/tipitaka/14S5.md) / [1 Maggasaṃyutta](/tipitaka/14S5/1.md) / [1.8 Dutiyaekadhammapeyyālavagga](/tipitaka/14S5/1/1.8.md)

# 1.8.8 Dutiyakalyāṇamittasutta

### Maggasaṃyutta

### Dutiyaekadhammapeyyālavagga

### Dutiyakalyāṇamittasutta

(84.)

191\. “Nāhaṃ, bhikkhave, aññaṃ ekadhammampi samanupassāmi, yena anuppanno vā ariyo aṭṭhaṅgiko maggo uppajjati, uppanno vā ariyo aṭṭhaṅgiko maggo bhāvanāpāripūriṃ gacchati, yathayidaṃ, bhikkhave, kalyāṇamittatā. Kalyāṇamittassetaṃ, bhikkhave, bhikkhuno pāṭikaṅkhaṃ—  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe…  sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.

---

192\. Paṭhamaṃ.



[Go to previous page (1.8.7 Yonisomanasikārasampadāsutta)](/tipitaka/14S5/1/1.8/1.8.7.md) / [Go to parent page (1.8 Dutiyaekadhammapeyyālavagga)](/tipitaka/14S5/1/1.8.md) / [Go to next page (1.8.9--13 Dutiyasīlasampadādisuttapañcaka)](/tipitaka/14S5/1/1.8/1.8.9--13.md)


