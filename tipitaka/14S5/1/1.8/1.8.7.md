---
title: 1.8.7 Yonisomanasikārasampadāsutta
path: /tipitaka/14S5/1/1.8/1.8.7
ref: 274544
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 1 Maggasaṃyutta
    link: /tipitaka/14S5/1
  - name: 1.8 Dutiyaekadhammapeyyālavagga
    link: /tipitaka/14S5/1/1.8
prevL: /tipitaka/14S5/1/1.8/1.8.2--6
upL: /tipitaka/14S5/1/1.8
nextL: /tipitaka/14S5/1/1.8/1.8.8
---

# 1.8.7 Yonisomanasikārasampadāsutta

### Maggasaṃyutta

### Dutiyaekadhammapeyyālavagga

### Yonisomanasikārasampadāsutta

(83.)

189. “Yathayidaṃ, bhikkhave, yonisomanasikārasampadā. Yonisomanasikārasampannassetaṃ, bhikkhave, bhikkhuno pāṭikaṅkhaṃ—  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti vivekanissitaṃ…pe…  sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu yonisomanasikārasampanno ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.

===

190. Sattamaṃ.




