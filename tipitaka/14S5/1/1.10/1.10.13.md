
[Home](/) / [14S5 Mahāvaggasaṃyuttapāḷi](/tipitaka/14S5.md) / [1 Maggasaṃyutta](/tipitaka/14S5/1.md) / [1.10 Dutiyagaṅgāpeyyālavagga](/tipitaka/14S5/1/1.10.md)

# 1.10.13 Paṭhamapācīnaninnasutta

### Maggasaṃyutta

### Dutiyagaṅgāpeyyālavagga

### Paṭhamapācīnaninnasutta

(115.)

229\. “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti amatogadhaṃ amataparāyanaṃ amatapariyosānaṃ…pe…  sammāsamādhiṃ bhāveti amatogadhaṃ amataparāyanaṃ amatapariyosānaṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.

---

230\. Paṭhamaṃ.



[Go to previous page (1.10.8--12 Dutiyādisamuddaninnasutta)](/tipitaka/14S5/1/1.10/1.10.8--12.md) / [Go to parent page (1.10 Dutiyagaṅgāpeyyālavagga)](/tipitaka/14S5/1/1.10.md) / [Go to next page (1.10.14--18 Dutiyādipācīnaninnasutta)](/tipitaka/14S5/1/1.10/1.10.14--18.md)


