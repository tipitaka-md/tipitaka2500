
[Home](/) / [14S5 Mahāvaggasaṃyuttapāḷi](../../../14S5.md) / [1 Maggasaṃyutta](../../1.md) / [1.3 Micchattavagga](../1.3.md)

# 1.3.5 Paṭhamaasappurisasutta

* Maggasaṃyutta

* Micchattavagga

* Paṭhamaasappurisasutta

(25.)

98\. Sāvatthinidānaṃ. “Asappurisañca vo, bhikkhave, desessāmi, sappurisañca. Taṃ suṇātha. Katamo ca, bhikkhave, asappuriso? Idha, bhikkhave, ekacco micchādiṭṭhiko hoti, micchāsaṅkappo, micchāvāco, micchākammanto, micchāājīvo, micchāvāyāmo, micchāsati, micchāsamādhi—  ayaṃ vuccati, bhikkhave, asappuriso.

99\. Katamo ca, bhikkhave, sappuriso? Idha, bhikkhave, ekacco sammādiṭṭhiko hoti, sammāsaṅkappo, sammāvāco, sammākammanto, sammāājīvo, sammāvāyāmo, sammāsati, sammāsamādhi—  ayaṃ vuccati, bhikkhave, sappuriso”ti.

---

100\. Pañcamaṃ.



[Go to previous page (1.3.4 Dutiyapaṭipadāsutta)](1.3.4.md) / [Go to parent page (1.3 Micchattavagga)](../1.3.md) / [Go to next page (1.3.6 Dutiyaasappurisasutta)](1.3.6.md)


