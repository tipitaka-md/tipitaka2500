
[Home](/) / [14S5 Mahāvaggasaṃyuttapāḷi](../../../14S5.md) / [1 Maggasaṃyutta](../../1.md) / [1.1 Avijjāvagga](../1.1.md)

# 1.1.7 Dutiyaaññatarabhikkhusutta

* Maggasaṃyutta

* Avijjāvagga

* Dutiyaaññatarabhikkhusutta

(7.)

36\. Sāvatthinidānaṃ. Atha kho aññataro bhikkhu yena bhagavā tenupasaṅkami…pe…  ekamantaṃ nisinno kho so bhikkhu bhagavantaṃ etadavoca—

37\. “‘Rāgavinayo dosavinayo mohavinayo’ti, bhante, vuccati. Kissa nu kho etaṃ, bhante, adhivacanaṃ—  ‘rāgavinayo dosavinayo mohavinayo’”ti? “Nibbānadhātuyā kho etaṃ, bhikkhu, adhivacanaṃ—  ‘rāgavinayo dosavinayo mohavinayo’ti. Āsavānaṃ khayo tena vuccatī”ti.

38\. Evaṃ vutte, so bhikkhu bhagavantaṃ etadavoca—  “‘amataṃ, amatan’ti, bhante, vuccati. Katamaṃ nu kho, bhante, amataṃ, katamo amatagāmimaggo”ti? “Yo kho, bhikkhu, rāgakkhayo dosakkhayo mohakkhayo—  idaṃ vuccati amataṃ. Ayameva ariyo aṭṭhaṅgiko maggo amatagāmimaggo, seyyathidaṃ—  sammādiṭṭhi…pe…  sammāsamādhī”ti.

---

39\. Sattamaṃ.



[Go to previous page (1.1.6 Paṭhamaaññatarabhikkhusutta)](1.1.6.md) / [Go to parent page (1.1 Avijjāvagga)](../1.1.md) / [Go to next page (1.1.8 Vibhaṅgasutta)](1.1.8.md)


