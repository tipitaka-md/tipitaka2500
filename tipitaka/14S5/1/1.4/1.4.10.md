
[Home](/) / [14S5 Mahāvaggasaṃyuttapāḷi](/tipitaka/14S5.md) / [1 Maggasaṃyutta](/tipitaka/14S5/1.md) / [1.4 Paṭipattivagga](/tipitaka/14S5/1/1.4.md)

# 1.4.10 Dutiyabrahmacariyasutta

### Maggasaṃyutta

### Paṭipattivagga

### Dutiyabrahmacariyasutta

(40.)

141. Sāvatthinidānaṃ. “Brahmacariyañca vo, bhikkhave, desessāmi, brahmacariyatthañca. Taṃ suṇātha. Katamañca, bhikkhave, brahmacariyaṃ? Ayameva ariyo aṭṭhaṅgiko maggo, seyyathidaṃ—  sammādiṭṭhi…pe…  sammāsamādhi. Idaṃ vuccati, bhikkhave, brahmacariyaṃ. Katamo ca, bhikkhave, brahmacariyattho? Yo kho, bhikkhave, rāgakkhayo dosakkhayo mohakkhayo—  ayaṃ vuccati, bhikkhave, brahmacariyattho”ti.

---

142. Dasamaṃ.



---

143. Paṭipattivaggo catuttho.



---

144. Tassuddānaṃ



145. _Paṭipatti paṭipanno ca,_  
_viraddhañca pāraṅgamā;_  
_Sāmaññena ca dve vuttā,_  
_brahmaññā apare duve;_  
_Brahmacariyena dve vuttā,_  
_vaggo tena pavuccatīti._  


[Go to previous page (1.4.9 Paṭhamabrahmacariyasutta)](/tipitaka/14S5/1/1.4/1.4.9.md) / [Go to parent page (1.4 Paṭipattivagga)](/tipitaka/14S5/1/1.4.md) / [Go to next page (1.5 Aññatitthiyapeyyālavagga)](/tipitaka/14S5/1/1.5.md)


