---
title: 1.7.8 Dutiyakalyāṇamittasutta
path: /tipitaka/14S5/1/1.7/1.7.8
ref: 274539
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 1 Maggasaṃyutta
    link: /tipitaka/14S5/1
  - name: 1.7 Ekadhammapeyyālavagga
    link: /tipitaka/14S5/1/1.7
prevL: /tipitaka/14S5/1/1.7/1.7.7
upL: /tipitaka/14S5/1/1.7
nextL: /tipitaka/14S5/1/1.7/1.7.9--13
---

# 1.7.8 Dutiyakalyāṇamittasutta

### Maggasaṃyutta

### Ekadhammapeyyālavagga

### Dutiyakalyāṇamittasutta

(70.)

176. Sāvatthinidānaṃ. “Ekadhammo, bhikkhave, bahūpakāro ariyassa aṭṭhaṅgikassa maggassa uppādāya. Katamo ekadhammo? Yadidaṃ—  kalyāṇamittatā. Kalyāṇamittassetaṃ, bhikkhave, bhikkhuno pāṭikaṅkhaṃ—  ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ maggaṃ bahulīkarissati. Kathañca, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkaroti? Idha, bhikkhave, bhikkhu sammādiṭṭhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…pe…  sammāsamādhiṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ. Evaṃ kho, bhikkhave, bhikkhu kalyāṇamitto ariyaṃ aṭṭhaṅgikaṃ maggaṃ bhāveti, ariyaṃ aṭṭhaṅgikaṃ maggaṃ bahulīkarotī”ti.

===

177. Paṭhamaṃ.




