---
title: 1.9.1 Paṭhamapācīnaninnasutta
path: /tipitaka/14S5/1/1.9/1.9.1
ref: 274548
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 1 Maggasaṃyutta
    link: /tipitaka/14S5/1
  - name: 1.9 Gaṅgāpeyyālavagga
    link: /tipitaka/14S5/1/1.9
prevL: /tipitaka/14S5/1/1.9
upL: /tipitaka/14S5/1/1.9
nextL: /tipitaka/14S5/1/1.9/1.9.2--5
---

# 1.9.1 Paṭhamapācīnaninnasutta

### Maggasaṃyutta

### Gaṅgāpeyyālavagga

### Paṭhamapācīnaninnasutta

(91.)

200. Sāvatthinidānaṃ. “Seyyathāpi, bhikkhave, gaṅgā nadī pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.

===

201. Paṭhamaṃ.




