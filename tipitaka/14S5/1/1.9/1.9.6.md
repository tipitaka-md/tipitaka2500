---
title: 1.9.6 Chaṭṭhapācīnaninnasutta
path: /tipitaka/14S5/1/1.9/1.9.6
ref: 274550
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 1 Maggasaṃyutta
    link: /tipitaka/14S5/1
  - name: 1.9 Gaṅgāpeyyālavagga
    link: /tipitaka/14S5/1/1.9
prevL: /tipitaka/14S5/1/1.9/1.9.2--5
upL: /tipitaka/14S5/1/1.9
nextL: /tipitaka/14S5/1/1.9/1.9.7
---

# 1.9.6 Chaṭṭhapācīnaninnasutta

### Maggasaṃyutta

### Gaṅgāpeyyālavagga

### Chaṭṭhapācīnaninnasutta

(96.)

204. “Seyyathāpi, bhikkhave, yā kācimā mahānadiyo, seyyathidaṃ—  gaṅgā, yamunā, aciravatī, sarabhū, mahī, sabbā tā pācīnaninnā pācīnapoṇā pācīnapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti vivekanissitaṃ…pe…  sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.

===

205. Chaṭṭhaṃ.




