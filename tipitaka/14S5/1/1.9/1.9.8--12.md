
[Home](/) / [14S5 Mahāvaggasaṃyuttapāḷi](../../../14S5.md) / [1 Maggasaṃyutta](../../1.md) / [1.9 Gaṅgāpeyyālavagga](../1.9.md)

# 1.9.8--12 Dutiyādisamuddaninnasuttapañcaka

* Maggasaṃyutta

* Gaṅgāpeyyālavagga

* Dutiyādisamuddaninnasuttapañcaka

(98--102.)

208\. “Seyyathāpi, bhikkhave, yamunā nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  seyyathāpi, bhikkhave, aciravatī nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  seyyathāpi, bhikkhave, sarabhū nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  seyyathāpi, bhikkhave, mahī nadī samuddaninnā samuddapoṇā samuddapabbhārā; evameva kho, bhikkhave, bhikkhu…pe…  seyyathāpi, bhikkhave, yā kācimā mahānadiyo, seyyathidaṃ—  gaṅgā, yamunā, aciravatī, sarabhū, mahī, sabbā tā samuddaninnā samuddapoṇā samuddapabbhārā; evameva kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro. Kathañca, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu sammādiṭṭhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  sammāsamādhiṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ maggaṃ bahulīkaronto nibbānaninno hoti nibbānapoṇo nibbānapabbhāro”ti.

---

209\. Chaṭṭhaṃ.



---

210\. Gaṅgāpeyyālaṃ.



---

211\. Tassuddānaṃ



212\. _Cha pācīnato ninnā,_  
_Cha ninnā ca samuddato;_  
_Ete dve cha dvādasa honti,_  
_Vaggo tena pavuccatīti;_  
_Gaṅgāpeyyālī pācīnaninnavācanamaggī,_  
_Vivekanissitaṃ dvādasakī paṭhamakī._  


[Go to previous page (1.9.7 Paṭhamasamuddaninnasutta)](1.9.7.md) / [Go to parent page (1.9 Gaṅgāpeyyālavagga)](../1.9.md) / [Go to next page (1.10 Dutiyagaṅgāpeyyālavagga)](../1.10.md)


