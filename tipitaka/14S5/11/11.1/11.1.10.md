
[Home](/) / [14S5 Mahāvaggasaṃyuttapāḷi](../../../14S5.md) / [11 Sotāpattisaṃyutta](../../11.md) / [11.1 Veḷudvāravagga](../11.1.md)

# 𑁧𑁧𑁇𑁧𑁇𑁧𑁦 𑀢𑀢𑀺𑀬𑀕𑀺𑀜𑁆𑀚𑀓𑀸𑀯𑀲𑀣𑀲𑀼𑀢𑁆𑀢

### 𑀲𑁄𑀢𑀸𑀧𑀢𑁆𑀢𑀺𑀲𑀁𑀬𑀼𑀢𑁆𑀢

### 𑀯𑁂𑀍𑀉𑀤𑁆𑀯𑀸𑀭𑀯𑀕𑁆𑀕

### 𑀢𑀢𑀺𑀬𑀕𑀺𑀜𑁆𑀚𑀓𑀸𑀯𑀲𑀣𑀲𑀼𑀢𑁆𑀢

(1006.)

1856\. 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀆𑀬𑀲𑁆𑀫𑀸 𑀆𑀦𑀦𑁆𑀤𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀓𑀓𑁆𑀓𑀝𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄 𑀓𑀸𑀮𑀗𑁆𑀓𑀢𑁄; 𑀢𑀲𑁆𑀲 𑀓𑀸 𑀕𑀢𑀺, 𑀓𑁄 𑀅𑀪𑀺𑀲𑀫𑁆𑀧𑀭𑀸𑀬𑁄? 𑀓𑀍𑀇𑀪𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…𑀧𑁂…  𑀦𑀺𑀓𑀢𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…  𑀓𑀝𑀺𑀲𑁆𑀲𑀳𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…  𑀢𑀼𑀝𑁆𑀞𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…  𑀲𑀦𑁆𑀢𑀼𑀝𑁆𑀞𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…  𑀪𑀤𑁆𑀤𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄…  𑀲𑀼𑀪𑀤𑁆𑀤𑁄 𑀦𑀸𑀫, 𑀪𑀦𑁆𑀢𑁂, 𑀜𑀸𑀢𑀺𑀓𑁂 𑀉𑀧𑀸𑀲𑀓𑁄 𑀓𑀸𑀮𑀗𑁆𑀓𑀢𑁄; 𑀢𑀲𑁆𑀲 𑀓𑀸 𑀕𑀢𑀺 𑀓𑁄 𑀅𑀪𑀺𑀲𑀫𑁆𑀧𑀭𑀸𑀬𑁄”𑀢𑀺?

1857\. “𑀓𑀓𑁆𑀓𑀝𑁄, 𑀆𑀦𑀦𑁆𑀤, 𑀉𑀧𑀸𑀲𑀓𑁄 𑀓𑀸𑀮𑀗𑁆𑀓𑀢𑁄 𑀧𑀜𑁆𑀘𑀦𑁆𑀦𑀁 𑀑𑀭𑀫𑁆𑀪𑀸𑀕𑀺𑀬𑀸𑀦𑀁 𑀲𑀁𑀬𑁄𑀚𑀦𑀸𑀦𑀁 𑀧𑀭𑀺𑀓𑁆𑀔𑀬𑀸 𑀑𑀧𑀧𑀸𑀢𑀺𑀓𑁄 𑀢𑀢𑁆𑀣 𑀧𑀭𑀺𑀦𑀺𑀩𑁆𑀩𑀸𑀬𑀻 𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑁄 𑀢𑀲𑁆𑀫𑀸 𑀮𑁄𑀓𑀸𑁇 𑀓𑀍𑀇𑀪𑁄, 𑀆𑀦𑀦𑁆𑀤…𑀧𑁂…  𑀦𑀺𑀓𑀢𑁄, 𑀆𑀦𑀦𑁆𑀤…  𑀓𑀝𑀺𑀲𑁆𑀲𑀳𑁄, 𑀆𑀦𑀦𑁆𑀤…  𑀢𑀼𑀝𑁆𑀞𑁄, 𑀆𑀦𑀦𑁆𑀤…  𑀲𑀦𑁆𑀢𑀼𑀝𑁆𑀞𑁄, 𑀆𑀦𑀦𑁆𑀤…  𑀪𑀤𑁆𑀤𑁄, 𑀆𑀦𑀦𑁆𑀤…𑀧𑁂…  𑀲𑀼𑀪𑀤𑁆𑀤𑁄, 𑀆𑀦𑀦𑁆𑀤, 𑀉𑀧𑀸𑀲𑀓𑁄 𑀓𑀸𑀮𑀗𑁆𑀓𑀢𑁄 𑀧𑀜𑁆𑀘𑀦𑁆𑀦𑀁 𑀑𑀭𑀫𑁆𑀪𑀸𑀕𑀺𑀬𑀸𑀦𑀁 𑀲𑀁𑀬𑁄𑀚𑀦𑀸𑀦𑀁 𑀧𑀭𑀺𑀓𑁆𑀔𑀬𑀸 𑀑𑀧𑀧𑀸𑀢𑀺𑀓𑁄 𑀢𑀢𑁆𑀣 𑀧𑀭𑀺𑀦𑀺𑀩𑁆𑀩𑀸𑀬𑀻 𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑁄 𑀢𑀲𑁆𑀫𑀸 𑀮𑁄𑀓𑀸𑁇 (𑀲𑀩𑁆𑀩𑁂 𑀏𑀓𑀕𑀢𑀺𑀓𑀸 𑀓𑀸𑀢𑀩𑁆𑀩𑀸𑁇)

1858\. 𑀧𑀭𑁄𑀧𑀜𑁆𑀜𑀸𑀲, 𑀆𑀦𑀦𑁆𑀤, 𑀜𑀸𑀢𑀺𑀓𑁂 𑀉𑀧𑀸𑀲𑀓𑀸 𑀓𑀸𑀮𑀗𑁆𑀓𑀢𑀸 𑀧𑀜𑁆𑀘𑀦𑁆𑀦𑀁 𑀑𑀭𑀫𑁆𑀪𑀸𑀕𑀺𑀬𑀸𑀦𑀁 𑀲𑀁𑀬𑁄𑀚𑀦𑀸𑀦𑀁 𑀧𑀭𑀺𑀓𑁆𑀔𑀬𑀸 𑀑𑀧𑀧𑀸𑀢𑀺𑀓𑀸 𑀢𑀢𑁆𑀣 𑀧𑀭𑀺𑀦𑀺𑀩𑁆𑀩𑀸𑀬𑀺𑀦𑁄 𑀅𑀦𑀸𑀯𑀢𑁆𑀢𑀺𑀥𑀫𑁆𑀫𑀸 𑀢𑀲𑁆𑀫𑀸 𑀮𑁄𑀓𑀸𑁇 𑀲𑀸𑀥𑀺𑀓𑀦𑀯𑀼𑀢𑀺, 𑀆𑀦𑀦𑁆𑀤, 𑀜𑀸𑀢𑀺𑀓𑁂 𑀉𑀧𑀸𑀲𑀓𑀸 𑀓𑀸𑀮𑀗𑁆𑀓𑀢𑀸 𑀢𑀺𑀡𑁆𑀡𑀁 𑀲𑀁𑀬𑁄𑀚𑀦𑀸𑀦𑀁 𑀧𑀭𑀺𑀓𑁆𑀔𑀬𑀸 𑀭𑀸𑀕𑀤𑁄𑀲𑀫𑁄𑀳𑀸𑀦𑀁 𑀢𑀦𑀼𑀢𑁆𑀢𑀸 𑀲𑀓𑀤𑀸𑀕𑀸𑀫𑀺𑀦𑁄; 𑀲𑀓𑀺𑀤𑁂𑀯 𑀇𑀫𑀁 𑀮𑁄𑀓𑀁 𑀆𑀕𑀦𑁆𑀢𑁆𑀯𑀸 𑀤𑀼𑀓𑁆𑀔𑀲𑁆𑀲𑀦𑁆𑀢𑀁 𑀓𑀭𑀺𑀲𑁆𑀲𑀦𑁆𑀢𑀺𑁇 𑀙𑀸𑀢𑀺𑀭𑁂𑀓𑀸𑀦𑀺 𑀔𑁄, 𑀆𑀦𑀦𑁆𑀤, 𑀧𑀜𑁆𑀘𑀲𑀢𑀸𑀦𑀺 𑀜𑀸𑀢𑀺𑀓𑁂 𑀉𑀧𑀸𑀲𑀓𑀸 𑀓𑀸𑀮𑀗𑁆𑀓𑀢𑀸 𑀢𑀺𑀡𑁆𑀡𑀁 𑀲𑀁𑀬𑁄𑀚𑀦𑀸𑀦𑀁 𑀧𑀭𑀺𑀓𑁆𑀔𑀬𑀸 𑀲𑁄𑀢𑀸𑀧𑀦𑁆𑀦𑀸 𑀅𑀯𑀺𑀦𑀺𑀧𑀸𑀢𑀥𑀫𑁆𑀫𑀸 𑀦𑀺𑀬𑀢𑀸 𑀲𑀫𑁆𑀩𑁄𑀥𑀺𑀧𑀭𑀸𑀬𑀡𑀸𑁇

1859\. 𑀅𑀦𑀘𑁆𑀙𑀭𑀺𑀬𑀁 𑀔𑁄 𑀧𑀦𑁂𑀢𑀁, 𑀆𑀦𑀦𑁆𑀤, 𑀬𑀁 𑀫𑀦𑀼𑀲𑁆𑀲𑀪𑀽𑀢𑁄 𑀓𑀸𑀮𑀁 𑀓𑀭𑁂𑀬𑁆𑀬; 𑀢𑀲𑁆𑀫𑀺𑀁 𑀢𑀲𑁆𑀫𑀺𑀜𑁆𑀘𑁂 𑀫𑀁 𑀓𑀸𑀮𑀗𑁆𑀓𑀢𑁂 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀏𑀢𑀫𑀢𑁆𑀣𑀁 𑀧𑀝𑀺𑀧𑀼𑀘𑁆𑀙𑀺𑀲𑁆𑀲𑀣𑁇 𑀯𑀺𑀳𑁂𑀲𑀸 𑀧𑁂𑀲𑀸, 𑀆𑀦𑀦𑁆𑀤, 𑀅𑀲𑁆𑀲 𑀢𑀣𑀸𑀕𑀢𑀲𑁆𑀲𑁇 𑀢𑀲𑁆𑀫𑀸𑀢𑀺𑀳𑀸𑀦𑀦𑁆𑀤, 𑀥𑀫𑁆𑀫𑀸𑀤𑀸𑀲𑀁 𑀦𑀸𑀫 𑀥𑀫𑁆𑀫𑀧𑀭𑀺𑀬𑀸𑀬𑀁 𑀤𑁂𑀲𑁂𑀲𑁆𑀲𑀸𑀫𑀺; 𑀬𑁂𑀦 𑀲𑀫𑀦𑁆𑀦𑀸𑀕𑀢𑁄 𑀅𑀭𑀺𑀬𑀲𑀸𑀯𑀓𑁄 𑀆𑀓𑀗𑁆𑀔𑀫𑀸𑀦𑁄 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀩𑁆𑀬𑀸𑀓𑀭𑁂𑀬𑁆𑀬—  ‘𑀔𑀻𑀡𑀦𑀺𑀭𑀬𑁄𑀫𑁆𑀳𑀺 𑀔𑀻𑀡𑀢𑀺𑀭𑀘𑁆𑀙𑀸𑀦𑀬𑁄𑀦𑀺 𑀔𑀻𑀡𑀧𑁂𑀢𑁆𑀢𑀺𑀯𑀺𑀲𑀬𑁄 𑀔𑀻𑀡𑀸𑀧𑀸𑀬𑀤𑀼𑀕𑁆𑀕𑀢𑀺𑀯𑀺𑀦𑀺𑀧𑀸𑀢𑁄, 𑀲𑁄𑀢𑀸𑀧𑀦𑁆𑀦𑁄𑀳𑀫𑀲𑁆𑀫𑀺 𑀅𑀯𑀺𑀦𑀺𑀧𑀸𑀢𑀥𑀫𑁆𑀫𑁄 𑀦𑀺𑀬𑀢𑁄 𑀲𑀫𑁆𑀩𑁄𑀥𑀺𑀧𑀭𑀸𑀬𑀡𑁄’𑁇

1860\. 𑀓𑀢𑀫𑁄 𑀘 𑀲𑁄, 𑀆𑀦𑀦𑁆𑀤, 𑀥𑀫𑁆𑀫𑀸𑀤𑀸𑀲𑁄 𑀥𑀫𑁆𑀫𑀧𑀭𑀺𑀬𑀸𑀬𑁄; 𑀬𑁂𑀦 𑀲𑀫𑀦𑁆𑀦𑀸𑀕𑀢𑁄 𑀅𑀭𑀺𑀬𑀲𑀸𑀯𑀓𑁄 𑀆𑀓𑀗𑁆𑀔𑀫𑀸𑀦𑁄 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀩𑁆𑀬𑀸𑀓𑀭𑁂𑀬𑁆𑀬—  ‘𑀔𑀻𑀡𑀦𑀺𑀭𑀬𑁄𑀫𑁆𑀳𑀺 𑀔𑀻𑀡𑀢𑀺𑀭𑀘𑁆𑀙𑀸𑀦𑀬𑁄𑀦𑀺 𑀔𑀻𑀡𑀧𑁂𑀢𑁆𑀢𑀺𑀯𑀺𑀲𑀬𑁄 𑀔𑀻𑀡𑀸𑀧𑀸𑀬𑀤𑀼𑀕𑁆𑀕𑀢𑀺𑀯𑀺𑀦𑀺𑀧𑀸𑀢𑁄, 𑀲𑁄𑀢𑀸𑀧𑀦𑁆𑀦𑁄𑀳𑀫𑀲𑁆𑀫𑀺 𑀅𑀯𑀺𑀦𑀺𑀧𑀸𑀢𑀥𑀫𑁆𑀫𑁄 𑀦𑀺𑀬𑀢𑁄 𑀲𑀫𑁆𑀩𑁄𑀥𑀺𑀧𑀭𑀸𑀬𑀡𑁄’𑁇

1861\. 𑀇𑀥𑀸𑀦𑀦𑁆𑀤, 𑀅𑀭𑀺𑀬𑀲𑀸𑀯𑀓𑁄 𑀩𑀼𑀤𑁆𑀥𑁂 𑀅𑀯𑁂𑀘𑁆𑀘𑀧𑁆𑀧𑀲𑀸𑀤𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺—  𑀇𑀢𑀺𑀧𑀺 𑀲𑁄 𑀪𑀕𑀯𑀸…𑀧𑁂…  𑀲𑀢𑁆𑀣𑀸 𑀤𑁂𑀯𑀫𑀦𑀼𑀲𑁆𑀲𑀸𑀦𑀁 𑀩𑀼𑀤𑁆𑀥𑁄 𑀪𑀕𑀯𑀸𑀢𑀺𑁇 𑀥𑀫𑁆𑀫𑁂…𑀧𑁂…  𑀲𑀁𑀖𑁂…𑀧𑁂…  𑀅𑀭𑀺𑀬𑀓𑀦𑁆𑀢𑁂𑀳𑀺 𑀲𑀻𑀮𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀅𑀔𑀡𑁆𑀟𑁂𑀳𑀺…𑀧𑁂…  𑀲𑀫𑀸𑀥𑀺𑀲𑀁𑀯𑀢𑁆𑀢𑀦𑀺𑀓𑁂𑀳𑀺𑁇 𑀅𑀬𑀁 𑀔𑁄 𑀲𑁄, 𑀆𑀦𑀦𑁆𑀤, 𑀥𑀫𑁆𑀫𑀸𑀤𑀸𑀲𑁄 𑀥𑀫𑁆𑀫𑀧𑀭𑀺𑀬𑀸𑀬𑁄; 𑀬𑁂𑀦 𑀲𑀫𑀦𑁆𑀦𑀸𑀕𑀢𑁄 𑀅𑀭𑀺𑀬𑀲𑀸𑀯𑀓𑁄 𑀆𑀓𑀗𑁆𑀔𑀫𑀸𑀦𑁄 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀩𑁆𑀬𑀸𑀓𑀭𑁂𑀬𑁆𑀬—  ‘𑀔𑀻𑀡𑀦𑀺𑀭𑀬𑁄𑀫𑁆𑀳𑀺 𑀔𑀻𑀡𑀢𑀺𑀭𑀘𑁆𑀙𑀸𑀦𑀬𑁄𑀦𑀺 𑀔𑀻𑀡𑀧𑁂𑀢𑁆𑀢𑀺𑀯𑀺𑀲𑀬𑁄 𑀔𑀻𑀡𑀸𑀧𑀸𑀬𑀤𑀼𑀕𑁆𑀕𑀢𑀺𑀯𑀺𑀦𑀺𑀧𑀸𑀢𑁄, 𑀲𑁄𑀢𑀸𑀧𑀦𑁆𑀦𑁄𑀳𑀫𑀲𑁆𑀫𑀺 𑀅𑀯𑀺𑀦𑀺𑀧𑀸𑀢𑀥𑀫𑁆𑀫𑁄 𑀦𑀺𑀬𑀢𑁄 𑀲𑀫𑁆𑀩𑁄𑀥𑀺𑀧𑀭𑀸𑀬𑀡𑁄’”𑀢𑀺𑁇

---

1862\. 𑀤𑀲𑀫𑀁𑁇



---

1863\. 𑀯𑁂𑀍𑀉𑀤𑁆𑀯𑀸𑀭𑀯𑀕𑁆𑀕𑁄 𑀧𑀞𑀫𑁄𑁇



---

1864\. 𑀢𑀲𑁆𑀲𑀼𑀤𑁆𑀤𑀸𑀦𑀁



1865\. _𑀭𑀸𑀚𑀸 𑀑𑀕𑀥𑀤𑀻𑀖𑀸𑀯𑀼,_  
_𑀲𑀸𑀭𑀺𑀧𑀼𑀢𑁆𑀢𑀸𑀧𑀭𑁂 𑀤𑀼𑀯𑁂;_  
_𑀣𑀧𑀢𑀻 𑀯𑁂𑀍𑀉𑀤𑁆𑀯𑀸𑀭𑁂𑀬𑁆𑀬𑀸,_  
_𑀕𑀺𑀜𑁆𑀚𑀓𑀸𑀯𑀲𑀣𑁂 𑀢𑀬𑁄𑀢𑀺𑁇_  


[Go to previous page (11.1.9 Dutiyagiñjakāvasathasutta)](11.1.9.md) / [Go to parent page (11.1 Veḷudvāravagga)](../11.1.md) / [Go to next page (11.2 Rājakārāmavagga)](../11.2.md)


