
[Home](/) / [14S5 Mahāvaggasaṃyuttapāḷi](/tipitaka/14S5.md) / [11 Sotāpattisaṃyutta](/tipitaka/14S5/11.md) / [11.1 Veḷudvāravagga](/tipitaka/14S5/11/11.1.md)

# 11.1.9 Dutiyagiñjakāvasathasutta

### Sotāpattisaṃyutta

### Veḷudvāravagga

### Dutiyagiñjakāvasathasutta

(1005.)

1852\. Ekamantaṃ nisinno kho āyasmā ānando bhagavantaṃ etadavoca—  “asoko nāma, bhante, bhikkhu kālaṅkato; tassa kā gati, ko abhisamparāyo? Asokā nāma, bhante, bhikkhunī kālaṅkatā…pe…  asoko nāma, bhante, upāsako kālaṅkato…pe…  asokā nāma, bhante, upāsikā kālaṅkatā; tassā kā gati, ko abhisamparāyo”ti?

1853\. “Asoko, ānanda, bhikkhu kālaṅkato āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja vihāsi…pe…  (purimaveyyākaraṇena ekanidānaṃ.)

1854\. Ayaṃ kho so, ānanda, dhammādāso dhammapariyāyo; yena samannāgato ariyasāvako ākaṅkhamāno attanāva attānaṃ byākareyya—  ‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto, sotāpannohamasmi avinipātadhammo niyato sambodhiparāyaṇo’”ti.

---

1855\. Navamaṃ.



[Go to previous page (11.1.8 Paṭhamagiñjakāvasathasutta)](/tipitaka/14S5/11/11.1/11.1.8.md) / [Go to parent page (11.1 Veḷudvāravagga)](/tipitaka/14S5/11/11.1.md) / [Go to next page (11.1.10 Tatiyagiñjakāvasathasutta)](/tipitaka/14S5/11/11.1/11.1.10.md)


