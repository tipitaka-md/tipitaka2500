
[Home](/) / [14S5 Mahāvaggasaṃyuttapāḷi](/tipitaka/14S5.md) / [11 Sotāpattisaṃyutta](/tipitaka/14S5/11.md) / [11.5 Sagāthakapuññābhisandavagga](/tipitaka/14S5/11/11.5.md)

# 11.5.7 Nandiyasutta

### Sotāpattisaṃyutta

### Sagāthakapuññābhisandavagga

### Nandiyasutta

(1043.)

2077. Kapilavatthunidānaṃ. Ekamantaṃ nisinnaṃ kho nandiyaṃ sakkaṃ bhagavā etadavoca—  “catūhi kho, nandiya, dhammehi samannāgato ariyasāvako sotāpanno hoti avinipātadhammo niyato sambodhiparāyaṇo.

2078. Katamehi catūhi? Idha, nandiya, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṃ buddho bhagavāti. Dhamme…pe…  saṃghe…pe…  ariyakantehi sīlehi samannāgato hoti akhaṇḍehi…pe…  samādhisaṃvattanikehi. Imehi kho, nandiya, catūhi dhammehi samannāgato ariyasāvako sotāpanno hoti avinipātadhammo niyato sambodhiparāyaṇo”ti.

---

2079. Sattamaṃ.



[Go to previous page (11.5.6 Suddhakasutta)](/tipitaka/14S5/11/11.5/11.5.6.md) / [Go to parent page (11.5 Sagāthakapuññābhisandavagga)](/tipitaka/14S5/11/11.5.md) / [Go to next page (11.5.8 Bhaddiyasutta)](/tipitaka/14S5/11/11.5/11.5.8.md)


