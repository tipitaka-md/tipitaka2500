---
title: 11.2.4 Duggatibhayasutta
path: /tipitaka/14S5/11/11.2/11.2.4
ref: 274920
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 11 Sotāpattisaṃyutta
    link: /tipitaka/14S5/11
  - name: 11.2 Rājakārāmavagga
    link: /tipitaka/14S5/11/11.2
prevL: /tipitaka/14S5/11/11.2/11.2.3
upL: /tipitaka/14S5/11/11.2
nextL: /tipitaka/14S5/11/11.2/11.2.5
---

# 11.2.4 Duggatibhayasutta

### Sotāpattisaṃyutta

### Rājakārāmavagga

### Duggatibhayasutta

(1010.)

1879. “Catūhi, bhikkhave, dhammehi samannāgato ariyasāvako sabbaduggatibhayaṃ samatikkanto hoti. Katamehi catūhi? Idha, bhikkhave, ariyasāvako buddhe aveccappasādena samannāgato hoti—  itipi so bhagavā…pe…  satthā devamanussānaṃ buddho bhagavāti. Dhamme…pe…  saṃghe…pe…  ariyakantehi sīlehi samannāgato hoti akhaṇḍehi…pe…  samādhisaṃvattanikehi. Imehi kho, bhikkhave, catūhi dhammehi samannāgato ariyasāvako sabbaduggatibhayaṃ samatikkanto hotī”ti.

===

1880. Catutthaṃ.




