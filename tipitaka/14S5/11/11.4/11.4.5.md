
[Home](/) / [14S5 Mahāvaggasaṃyuttapāḷi](/tipitaka/14S5.md) / [11 Sotāpattisaṃyutta](/tipitaka/14S5/11.md) / [11.4 Puññābhisandavagga](/tipitaka/14S5/11/11.4.md)

# 𑁧𑁧𑁇𑁪𑁇𑁫 𑀤𑀼𑀢𑀺𑀬𑀤𑁂𑀯𑀧𑀤𑀲𑀼𑀢𑁆𑀢

### 𑀲𑁄𑀢𑀸𑀧𑀢𑁆𑀢𑀺𑀲𑀁𑀬𑀼𑀢𑁆𑀢

### 𑀧𑀼𑀜𑁆𑀜𑀸𑀪𑀺𑀲𑀦𑁆𑀤𑀯𑀕𑁆𑀕

### 𑀤𑀼𑀢𑀺𑀬𑀤𑁂𑀯𑀧𑀤𑀲𑀼𑀢𑁆𑀢

(1031.)

2014. “𑀘𑀢𑁆𑀢𑀸𑀭𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀤𑁂𑀯𑀸𑀦𑀁 𑀤𑁂𑀯𑀧𑀤𑀸𑀦𑀺 𑀅𑀯𑀺𑀲𑀼𑀤𑁆𑀥𑀸𑀦𑀁 𑀲𑀢𑁆𑀢𑀸𑀦𑀁 𑀯𑀺𑀲𑀼𑀤𑁆𑀥𑀺𑀬𑀸 𑀅𑀧𑀭𑀺𑀬𑁄𑀤𑀸𑀢𑀸𑀦𑀁 𑀲𑀢𑁆𑀢𑀸𑀦𑀁 𑀧𑀭𑀺𑀬𑁄𑀤𑀧𑀦𑀸𑀬𑁇

2015. 𑀓𑀢𑀫𑀸𑀦𑀺 𑀘𑀢𑁆𑀢𑀸𑀭𑀺? 𑀇𑀥, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑀸𑀯𑀓𑁄 𑀩𑀼𑀤𑁆𑀥𑁂 𑀅𑀯𑁂𑀘𑁆𑀘𑀧𑁆𑀧𑀲𑀸𑀤𑁂𑀦 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺—  𑀇𑀢𑀺𑀧𑀺 𑀲𑁄 𑀪𑀕𑀯𑀸…𑀧𑁂…  𑀲𑀢𑁆𑀣𑀸 𑀤𑁂𑀯𑀫𑀦𑀼𑀲𑁆𑀲𑀸𑀦𑀁 𑀩𑀼𑀤𑁆𑀥𑁄 𑀪𑀕𑀯𑀸𑀢𑀺𑁇 𑀲𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀓𑀺𑀁 𑀦𑀼 𑀔𑁄 𑀤𑁂𑀯𑀸𑀦𑀁 𑀤𑁂𑀯𑀧𑀤𑀦𑁆’𑀢𑀺? 𑀲𑁄 𑀏𑀯𑀁 𑀧𑀚𑀸𑀦𑀸𑀢𑀺—  ‘𑀅𑀩𑁆𑀬𑀸𑀩𑀚𑁆𑀛𑀧𑀭𑀫𑁂 𑀔𑁆𑀯𑀸𑀳𑀁 𑀏𑀢𑀭𑀳𑀺 𑀤𑁂𑀯𑁂 𑀲𑀼𑀡𑀸𑀫𑀺𑁇 𑀦 𑀘 𑀔𑁄 𑀧𑀦𑀸𑀳𑀁 𑀓𑀺𑀜𑁆𑀘𑀺 𑀩𑁆𑀬𑀸𑀩𑀸𑀥𑁂𑀫𑀺 𑀢𑀲𑀁 𑀯𑀸 𑀣𑀸𑀯𑀭𑀁 𑀯𑀸𑁇 𑀅𑀤𑁆𑀥𑀸𑀳𑀁 𑀤𑁂𑀯𑀧𑀤𑀥𑀫𑁆𑀫𑀲𑀫𑀦𑁆𑀦𑀸𑀕𑀢𑁄 𑀯𑀺𑀳𑀭𑀸𑀫𑀻’𑀢𑀺𑁇 𑀇𑀤𑀁 𑀧𑀞𑀫𑀁 𑀤𑁂𑀯𑀸𑀦𑀁 𑀤𑁂𑀯𑀧𑀤𑀁 𑀅𑀯𑀺𑀲𑀼𑀤𑁆𑀥𑀸𑀦𑀁 𑀲𑀢𑁆𑀢𑀸𑀦𑀁 𑀯𑀺𑀲𑀼𑀤𑁆𑀥𑀺𑀬𑀸 𑀅𑀧𑀭𑀺𑀬𑁄𑀤𑀸𑀢𑀸𑀦𑀁 𑀲𑀢𑁆𑀢𑀸𑀦𑀁 𑀧𑀭𑀺𑀬𑁄𑀤𑀧𑀦𑀸𑀬𑁇

2016. 𑀧𑀼𑀦 𑀘𑀧𑀭𑀁, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑀸𑀯𑀓𑁄 𑀥𑀫𑁆𑀫𑁂…𑀧𑁂…  𑀲𑀁𑀖𑁂…𑀧𑁂… 𑁇

2017. 𑀧𑀼𑀦 𑀘𑀧𑀭𑀁, 𑀪𑀺𑀓𑁆𑀔𑀯𑁂, 𑀅𑀭𑀺𑀬𑀲𑀸𑀯𑀓𑁄 𑀅𑀭𑀺𑀬𑀓𑀦𑁆𑀢𑁂𑀳𑀺 𑀲𑀻𑀮𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀳𑁄𑀢𑀺 𑀅𑀔𑀡𑁆𑀟𑁂𑀳𑀺…𑀧𑁂…  𑀲𑀫𑀸𑀥𑀺𑀲𑀁𑀯𑀢𑁆𑀢𑀦𑀺𑀓𑁂𑀳𑀺𑁇 𑀲𑁄 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀓𑀺𑀁 𑀦𑀼 𑀔𑁄 𑀤𑁂𑀯𑀸𑀦𑀁 𑀤𑁂𑀯𑀧𑀤𑀦𑁆’𑀢𑀺? 𑀲𑁄 𑀏𑀯𑀁 𑀧𑀚𑀸𑀦𑀸𑀢𑀺—  ‘𑀅𑀩𑁆𑀬𑀸𑀩𑀚𑁆𑀛𑀧𑀭𑀫𑁂 𑀔𑁆𑀯𑀸𑀳𑀁 𑀏𑀢𑀭𑀳𑀺 𑀤𑁂𑀯𑁂 𑀲𑀼𑀡𑀸𑀫𑀺𑁇 𑀦 𑀔𑁄 𑀧𑀦𑀸𑀳𑀁 𑀓𑀺𑀜𑁆𑀘𑀺 𑀩𑁆𑀬𑀸𑀩𑀸𑀥𑁂𑀫𑀺 𑀢𑀲𑀁 𑀯𑀸 𑀣𑀸𑀯𑀭𑀁 𑀯𑀸𑁇 𑀅𑀤𑁆𑀥𑀸𑀳𑀁 𑀤𑁂𑀯𑀧𑀤𑀥𑀫𑁆𑀫𑀲𑀫𑀦𑁆𑀦𑀸𑀕𑀢𑁄 𑀯𑀺𑀳𑀭𑀸𑀫𑀻’𑀢𑀺𑁇 𑀇𑀤𑀁 𑀘𑀢𑀼𑀢𑁆𑀣𑀁 𑀤𑁂𑀯𑀸𑀦𑀁 𑀤𑁂𑀯𑀧𑀤𑀁 𑀅𑀯𑀺𑀲𑀼𑀤𑁆𑀥𑀸𑀦𑀁 𑀲𑀢𑁆𑀢𑀸𑀦𑀁 𑀯𑀺𑀲𑀼𑀤𑁆𑀥𑀺𑀬𑀸 𑀅𑀧𑀭𑀺𑀬𑁄𑀤𑀸𑀢𑀸𑀦𑀁 𑀲𑀢𑁆𑀢𑀸𑀦𑀁 𑀧𑀭𑀺𑀬𑁄𑀤𑀧𑀦𑀸𑀬𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀘𑀢𑁆𑀢𑀸𑀭𑀺 𑀤𑁂𑀯𑀸𑀦𑀁 𑀤𑁂𑀯𑀧𑀤𑀸𑀦𑀺 𑀅𑀯𑀺𑀲𑀼𑀤𑁆𑀥𑀸𑀦𑀁 𑀲𑀢𑁆𑀢𑀸𑀦𑀁 𑀯𑀺𑀲𑀼𑀤𑁆𑀥𑀺𑀬𑀸 𑀅𑀧𑀭𑀺𑀬𑁄𑀤𑀸𑀢𑀸𑀦𑀁 𑀲𑀢𑁆𑀢𑀸𑀦𑀁 𑀧𑀭𑀺𑀬𑁄𑀤𑀧𑀦𑀸𑀬𑀸”𑀢𑀺𑁇

---

2018. 𑀧𑀜𑁆𑀘𑀫𑀁𑁇



[Go to previous page (11.4.4 Paṭhamadevapadasutta)](/tipitaka/14S5/11/11.4/11.4.4.md) / [Go to parent page (11.4 Puññābhisandavagga)](/tipitaka/14S5/11/11.4.md) / [Go to next page (11.4.6 Devasabhāgatasutta)](/tipitaka/14S5/11/11.4/11.4.6.md)


