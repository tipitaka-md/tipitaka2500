---
title: 3.2.7 Ariyasutta
path: /tipitaka/14S5/3/3.2/3.2.7
ref: 274705
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 3 Satipaṭṭhānasaṃyutta
    link: /tipitaka/14S5/3
  - name: 3.2 Nālandavagga
    link: /tipitaka/14S5/3/3.2
prevL: /tipitaka/14S5/3/3.2/3.2.6
upL: /tipitaka/14S5/3/3.2
nextL: /tipitaka/14S5/3/3.2/3.2.8
---

# 3.2.7 Ariyasutta

### Satipaṭṭhānasaṃyutta

### Nālandavagga

### Ariyasutta

(383.)

842. “Cattārome, bhikkhave, satipaṭṭhānā bhāvitā bahulīkatā ariyā niyyānikā niyyanti takkarassa sammā dukkhakkhayāya. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Ime kho, bhikkhave, cattāro satipaṭṭhānā bhāvitā bahulīkatā ariyā niyyānikā niyyanti takkarassa sammā dukkhakkhayāyā”ti.

===

843. Sattamaṃ.




