
[Home](/) / [14S5 Mahāvaggasaṃyuttapāḷi](../...md) / [3 Satipaṭṭhānasaṃyutta](...md) / [3.4 Ananussutavagga](../14S5/3/3.4.md)

# 3.4.2 Virāgasutta

* Satipaṭṭhānasaṃyutta

* Ananussutavagga

* Virāgasutta

(398.)

905\. “Cattārome, bhikkhave, satipaṭṭhānā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti.

906\. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Ime kho, bhikkhave, cattāro satipaṭṭhānā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī”ti.

---

907\. Dutiyaṃ.



[Go to previous page (3.4.1 Ananussutasutta)](3.4.1.md) / [Go to parent page (3.4 Ananussutavagga)](../14S5/3/3.4.md) / [Go to next page (3.4.3 Viraddhasutta)](3.4.3.md)


