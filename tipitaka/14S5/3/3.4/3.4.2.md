---
title: 3.4.2 Virāgasutta
path: /tipitaka/14S5/3/3.4/3.4.2
ref: 274720
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 3 Satipaṭṭhānasaṃyutta
    link: /tipitaka/14S5/3
  - name: 3.4 Ananussutavagga
    link: /tipitaka/14S5/3/3.4
prevL: /tipitaka/14S5/3/3.4/3.4.1
upL: /tipitaka/14S5/3/3.4
nextL: /tipitaka/14S5/3/3.4/3.4.3
---

# 3.4.2 Virāgasutta

### Satipaṭṭhānasaṃyutta

### Ananussutavagga

### Virāgasutta

(398.)

905. “Cattārome, bhikkhave, satipaṭṭhānā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattanti.

906. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Ime kho, bhikkhave, cattāro satipaṭṭhānā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṃvattantī”ti.

===

907. Dutiyaṃ.




