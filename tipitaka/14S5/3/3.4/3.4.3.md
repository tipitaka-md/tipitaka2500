---
title: 3.4.3 Viraddhasutta
path: /tipitaka/14S5/3/3.4/3.4.3
ref: 274721
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 3 Satipaṭṭhānasaṃyutta
    link: /tipitaka/14S5/3
  - name: 3.4 Ananussutavagga
    link: /tipitaka/14S5/3/3.4
prevL: /tipitaka/14S5/3/3.4/3.4.2
upL: /tipitaka/14S5/3/3.4
nextL: /tipitaka/14S5/3/3.4/3.4.4
---

# 3.4.3 Viraddhasutta

### Satipaṭṭhānasaṃyutta

### Ananussutavagga

### Viraddhasutta

(399.)

908. “Yesaṃ kesañci, bhikkhave, cattāro satipaṭṭhānā viraddhā, viraddho tesaṃ ariyo maggo sammā dukkhakkhayagāmī. Yesaṃ kesañci, bhikkhave, cattāro satipaṭṭhānā āraddhā, āraddho tesaṃ ariyo maggo sammā dukkhakkhayagāmī.

909. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Yesaṃ kesañci, bhikkhave, ime cattāro satipaṭṭhānā viraddhā, viraddho tesaṃ ariyo maggo sammā dukkhakkhayagāmī. Yesaṃ kesañci, bhikkhave, ime cattāro satipaṭṭhānā āraddhā, āraddho tesaṃ ariyo maggo sammā dukkhakkhayagāmī”ti.

===

910. Tatiyaṃ.




