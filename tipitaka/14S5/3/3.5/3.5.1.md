
[Home](/) / [14S5 Mahāvaggasaṃyuttapāḷi](../../../14S5.md) / [3 Satipaṭṭhānasaṃyutta](../../3.md) / [3.5 Amatavagga](../3.5.md)

# 3.5.1 Amatasutta

### Satipaṭṭhānasaṃyutta

### Amatavagga

### Amatasutta

(407.)

939\. Sāvatthinidānaṃ. “Catūsu, bhikkhave, satipaṭṭhānesu suppatiṭṭhitacittā viharatha. Mā vo amataṃ panassa. Katamesu catūsu? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Imesu, bhikkhave, catūsu satipaṭṭhānesu suppatiṭṭhitacittā viharatha. Mā vo amataṃ panassā”ti.

---

940\. Paṭhamaṃ.



[Go to previous page (3.5 Amatavagga)](../3.5.md) / [Go to parent page (3.5 Amatavagga)](../3.5.md) / [Go to next page (3.5.2 Samudayasutta)](3.5.2.md)


