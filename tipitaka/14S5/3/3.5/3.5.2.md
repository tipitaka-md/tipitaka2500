
[Home](/) / [14S5 Mahāvaggasaṃyuttapāḷi](../../../14S5.md) / [3 Satipaṭṭhānasaṃyutta](../../3.md) / [3.5 Amatavagga](../3.5.md)

# 3.5.2 Samudayasutta

* Satipaṭṭhānasaṃyutta

* Amatavagga

* Samudayasutta

(408.)

941\. “Catunnaṃ, bhikkhave, satipaṭṭhānānaṃ samudayañca atthaṅgamañca desessāmi. Taṃ suṇātha. Ko ca, bhikkhave, kāyassa samudayo? Āhārasamudayā kāyassa samudayo; āhāranirodhā kāyassa atthaṅgamo. Phassasamudayā vedanānaṃ samudayo; phassanirodhā vedanānaṃ atthaṅgamo. Nāmarūpasamudayā cittassa samudayo; nāmarūpanirodhā cittassa atthaṅgamo. Manasikārasamudayā dhammānaṃ samudayo; manasikāranirodhā dhammānaṃ atthaṅgamo”ti.

---

942\. Dutiyaṃ.



[Go to previous page (3.5.1 Amatasutta)](3.5.1.md) / [Go to parent page (3.5 Amatavagga)](../3.5.md) / [Go to next page (3.5.3 Maggasutta)](3.5.3.md)


