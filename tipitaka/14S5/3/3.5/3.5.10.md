
[Home](/) / [14S5 Mahāvaggasaṃyuttapāḷi](/tipitaka/14S5.md) / [3 Satipaṭṭhānasaṃyutta](/tipitaka/14S5/3.md) / [3.5 Amatavagga](/tipitaka/14S5/3/3.5.md)

# 3.5.10 Āsavasutta

### Satipaṭṭhānasaṃyutta

### Amatavagga

### Āsavasutta

(416.)

969. “Tayome, bhikkhave āsavā. Katame tayo? Kāmāsavo, bhavāsavo, avijjāsavo—  ime kho, bhikkhave, tayo āsavā. Imesaṃ kho, bhikkhave, tiṇṇannaṃ āsavānaṃ pahānāya cattāro satipaṭṭhānā bhāvetabbā.

970. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Imesaṃ kho, bhikkhave, tiṇṇannaṃ āsavānaṃ pahānāya ime cattāro satipaṭṭhānā bhāvetabbā”ti.

---

971. Dasamaṃ.



---

972. Amatavaggo pañcamo.



---

973. Tassuddānaṃ



974. _Amataṃ samudayo maggo,_  
_Sati kusalarāsi ca;_  
_Pātimokkhaṃ duccaritaṃ,_  
_Mittavedanā āsavena cāti._  


[Go to previous page (3.5.9 Vedanāsutta)](/tipitaka/14S5/3/3.5/3.5.9.md) / [Go to parent page (3.5 Amatavagga)](/tipitaka/14S5/3/3.5.md) / [Go to next page (3.6 Gaṅgāpeyyālavagga)](/tipitaka/14S5/3/3.6.md)


