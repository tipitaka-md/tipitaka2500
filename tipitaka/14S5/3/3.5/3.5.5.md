
[Home](/) / [14S5 Mahāvaggasaṃyuttapāḷi](../../../14S5.md) / [3 Satipaṭṭhānasaṃyutta](../../3.md) / [3.5 Amatavagga](../3.5.md)

# 3.5.5 Kusalarāsisutta

* Satipaṭṭhānasaṃyutta

* Amatavagga

* Kusalarāsisutta

(411.)

952\. “‘Kusalarāsī’ti, bhikkhave, vadamāno cattāro satipaṭṭhāne sammā vadamāno vadeyya. Kevalo hāyaṃ, bhikkhave, kusalarāsi, yadidaṃ—  cattāro satipaṭṭhānā.

953\. Katame cattāro? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. ‘Kusalarāsī’ti, bhikkhave, vadamāno ime cattāro satipaṭṭhāne sammā vadamāno vadeyya. Kevalo hāyaṃ, bhikkhave, kusalarāsi, yadidaṃ—  cattāro satipaṭṭhānā”ti.

---

954\. Pañcamaṃ.



[Go to previous page (3.5.4 Satisutta)](3.5.4.md) / [Go to parent page (3.5 Amatavagga)](../3.5.md) / [Go to next page (3.5.6 Pātimokkhasaṃvarasutta)](3.5.6.md)


