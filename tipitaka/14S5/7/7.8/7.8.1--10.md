
[Home](/) / [14S5 Mahāvaggasaṃyuttapāḷi](/tipitaka/14S5.md) / [7 Iddhipādasaṃyutta](/tipitaka/14S5/7.md) / [7.8 Oghavagga](/tipitaka/14S5/7/7.8.md)

# 7.8.1--10 Oghādisutta

### Iddhipādasaṃyutta

### Oghavagga

### Oghādisutta

(889--898.)

1541. “Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā—  imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya cattāro iddhipādā bhāvetabbā. Katame cattāro? Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti, vīriyasamādhi…pe…  cittasamādhi…  vīmaṃsāsamādhippadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime cattāro iddhipādā bhāvetabbā”ti.

---

1542. (Yathā maggasaṃyuttaṃ tathā vitthāretabbaṃ.)

  
Oghavaggo aṭṭhamo.



---

1543. Tassuddānaṃ



1544. _Ogho yogo upādānaṃ,_  
_ganthā anusayena ca;_  
_Kāmaguṇā nīvaraṇā,_  
_khandhā oruddhambhāgiyāti._  


---

1545. Iddhipādasaṃyuttaṃ sattamaṃ.



[Go to previous page (7.8 Oghavagga)](/tipitaka/14S5/7/7.8.md) / [Go to parent page (7.8 Oghavagga)](/tipitaka/14S5/7/7.8.md) / [Go to next page (8 Anuruddhasaṃyutta)](/tipitaka/14S5/8.md)


