---
title: 7.3.3 Bhikkhusutta
path: /tipitaka/14S5/7/7.3/7.3.3
ref: 274849
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 7 Iddhipādasaṃyutta
    link: /tipitaka/14S5/7
  - name: 7.3 Ayoguḷavagga
    link: /tipitaka/14S5/7/7.3
prevL: /tipitaka/14S5/7/7.3/7.3.2
upL: /tipitaka/14S5/7/7.3
nextL: /tipitaka/14S5/7/7.3/7.3.4
---

# 7.3.3 Bhikkhusutta

### Iddhipādasaṃyutta

### Ayoguḷavagga

### Bhikkhusutta

(835.)

1479. “Cattārome, bhikkhave, iddhipādā. Katame cattāro? Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti, vīriyasamādhi…pe…  cittasamādhi…  vīmaṃsāsamādhippadhānasaṅkhārasamannāgataṃ iddhipādaṃ bhāveti—  ime kho, bhikkhave, cattāro iddhipādā. Imesaṃ kho, bhikkhave, catunnaṃ iddhipādānaṃ bhāvitattā bahulīkatattā bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti.

===

1480. Tatiyaṃ.




