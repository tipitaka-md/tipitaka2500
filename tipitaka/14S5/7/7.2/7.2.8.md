
[Home](/) / [14S5 Mahāvaggasaṃyuttapāḷi](/tipitaka/14S5.md) / [7 Iddhipādasaṃyutta](/tipitaka/14S5/7.md) / [7.2 Pāsādakampanavagga](/tipitaka/14S5/7/7.2.md)

# 7.2.8 Bhikkhusutta

### Iddhipādasaṃyutta

### Pāsādakampanavagga

### Bhikkhusutta

(830.)

1431. “Catunnaṃ, bhikkhave, iddhipādānaṃ bhāvitattā bahulīkatattā bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati.

1432. Katamesaṃ catunnaṃ? Idha, bhikkhave, bhikkhu chandasamādhippadhānasaṅkhārasamannāgataṃ iddhipādaṃ bhāveti, vīriyasamādhi…pe…  cittasamādhi…  vīmaṃsāsamādhippadhānasaṅkhārasamannāgataṃ iddhipādaṃ bhāveti. Imesaṃ kho, bhikkhave, catunnaṃ iddhipādānaṃ bhāvitattā bahulīkatattā bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharatī”ti.

---

1433. Aṭṭhamaṃ.



[Go to previous page (7.2.7 Dutiyasamaṇabrāhmaṇasutta)](/tipitaka/14S5/7/7.2/7.2.7.md) / [Go to parent page (7.2 Pāsādakampanavagga)](/tipitaka/14S5/7/7.2.md) / [Go to next page (7.2.9 Iddhādidesanāsutta)](/tipitaka/14S5/7/7.2/7.2.9.md)


