---
title: 5.5.1--10 Oghādisutta
path: /tipitaka/14S5/5/5.5/5.5.1--10
ref: 274821
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 5 Sammappadhānasaṃyutta
    link: /tipitaka/14S5/5
  - name: 5.5 Oghavagga
    link: /tipitaka/14S5/5/5.5
prevL: /tipitaka/14S5/5/5.5
upL: /tipitaka/14S5/5/5.5
nextL: /tipitaka/14S5/6
---

# 5.5.1--10 Oghādisutta

### Sammappadhānasaṃyutta

### Oghavagga

### Oghādisutta

(695--704.)

1304. “Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā—  imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya cattāro sammappadhānā bhāvetabbā. Katame cattāro? Idha, bhikkhave, bhikkhu anuppannānaṃ…pe…  uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime cattāro sammappadhānā bhāvetabbā”ti. (Vitthāretabbā.)

===

1305. Dasamaṃ.



===

1306. Oghavaggo pañcamo.



===

1307. Tassuddānaṃ



1308. _Ogho yogo upādānaṃ,_  
_ganthā anusayena ca;_  
_Kāmaguṇā nīvaraṇā,_  
_khandhā oruddhambhāgiyāti._  


===

1309. Sammappadhānasaṃyuttaṃ pañcamaṃ.




