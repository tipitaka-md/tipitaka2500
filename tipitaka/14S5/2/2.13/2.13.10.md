
[Home](/) / [14S5 Mahāvaggasaṃyuttapāḷi](../../../14S5.md) / [2 Bojjhaṅgasaṃyutta](../../2.md) / [2.13 Oghavagga](../2.13.md)

# 2.13.10 Uddhambhāgiyasutta

* Bojjhaṅgasaṃyutta

* Oghavagga

* Uddhambhāgiyasutta

(311.)

720\. Sāvatthinidānaṃ. “Pañcimāni, bhikkhave, uddhambhāgiyāni saṃyojanāni. Katamāni pañca? Rūparāgo, arūparāgo, māno, uddhaccaṃ, avijjā—  imāni kho, bhikkhave, pañcuddhambhāgiyāni saṃyojanāni. Imesaṃ kho, bhikkhave, pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya satta bojjhaṅgā bhāvetabbā. Katame satta? Idha, bhikkhave, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  upekkhāsambojjhaṅgaṃ bhāveti rāgavinayapariyosānaṃ dosavinayapariyosānaṃ mohavinayapariyosānaṃ…  amatogadhaṃ amataparāyanaṃ amatapariyosānaṃ…  nibbānaninnaṃ nibbānapoṇaṃ nibbānapabbhāraṃ. Imesaṃ kho, bhikkhave, bhikkhu pañcannaṃ uddhambhāgiyānaṃ saṃyojanānaṃ abhiññāya pariññāya parikkhayāya pahānāya ime satta bojjhaṅgā bhāvetabbā”ti.

---

721\. Dasamaṃ.



---

722\. Oghavaggo terasamo.



---

723\. Tassuddānaṃ



724\. _Ogho yogo upādānaṃ,_  
_Ganthā anusayena ca;_  
_Kāmaguṇā nīvaraṇā,_  
_Khandhā oruddhambhāgiyānīti._  


[Go to previous page (2.13.1--9 Oghādisutta)](2.13.1--9.md) / [Go to parent page (2.13 Oghavagga)](../2.13.md) / [Go to next page (2.14 Punagaṅgāpeyyālavagga)](../2.14.md)


