---
title: 2.4.1 Paṭhamakusalasutta
path: /tipitaka/14S5/2/2.4/2.4.1
ref: 274632
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 2 Bojjhaṅgasaṃyutta
    link: /tipitaka/14S5/2
  - name: 2.4 Nīvaraṇavagga
    link: /tipitaka/14S5/2/2.4
prevL: /tipitaka/14S5/2/2.4
upL: /tipitaka/14S5/2/2.4
nextL: /tipitaka/14S5/2/2.4/2.4.2
---

# 2.4.1 Paṭhamakusalasutta

### Bojjhaṅgasaṃyutta

### Nīvaraṇavagga

### Paṭhamakusalasutta

(212.)

498. “Ye keci, bhikkhave, dhammā kusalā kusalabhāgiyā kusalapakkhikā, sabbe te appamādamūlakā appamādasamosaraṇā; appamādo tesaṃ dhammānaṃ aggamakkhāyati. Appamattassetaṃ, bhikkhave, bhikkhuno pāṭikaṅkhaṃ—  satta bojjhaṅge bhāvessati, satta bojjhaṅge bahulīkarissati.

499. Kathañca, bhikkhave, bhikkhu appamatto satta bojjhaṅge bhāveti, satta bojjhaṅge bahulīkaroti? Idha, bhikkhave, bhikkhu satisambojjhaṅgaṃ bhāveti vivekanissitaṃ…pe…  upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu appamatto satta bojjhaṅge bhāveti, satta bojjhaṅge bahulīkarotī”ti.

===

500. Paṭhamaṃ.




