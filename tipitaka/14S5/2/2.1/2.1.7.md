
[Home](/) / [14S5 Mahāvaggasaṃyuttapāḷi](/tipitaka/14S5.md) / [2 Bojjhaṅgasaṃyutta](/tipitaka/14S5/2.md) / [2.1 Pabbatavagga](/tipitaka/14S5/2/2.1.md)

# 2.1.7 Kūṭāgārasutta

### Bojjhaṅgasaṃyutta

### Pabbatavagga

### Kūṭāgārasutta

(188.)

409. “Seyyathāpi, bhikkhave, kūṭāgārassa yā kāci gopānasiyo, sabbā tā kūṭaninnā kūṭapoṇā kūṭapabbhārā; evameva kho, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro.

410. Kathañca, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro? Idha, bhikkhave, bhikkhu satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ kho, bhikkhave, bhikkhu satta bojjhaṅge bhāvento satta bojjhaṅge bahulīkaronto nibbānaninno hoti nibbānapoṇo nibbānapabbhāro”ti.

---

411. Sattamaṃ.



[Go to previous page (2.1.6 Kuṇḍaliyasutta)](/tipitaka/14S5/2/2.1/2.1.6.md) / [Go to parent page (2.1 Pabbatavagga)](/tipitaka/14S5/2/2.1.md) / [Go to next page (2.1.8 Upavānasutta)](/tipitaka/14S5/2/2.1/2.1.8.md)


