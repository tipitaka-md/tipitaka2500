---
title: 2.3.1 Bodhāyasutta
path: /tipitaka/14S5/2/2.3/2.3.1
ref: 274622
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 2 Bojjhaṅgasaṃyutta
    link: /tipitaka/14S5/2
  - name: 2.3 Udāyivagga
    link: /tipitaka/14S5/2/2.3
prevL: /tipitaka/14S5/2/2.3
upL: /tipitaka/14S5/2/2.3
nextL: /tipitaka/14S5/2/2.3/2.3.2
---

# 2.3.1 Bodhāyasutta

### Bojjhaṅgasaṃyutta

### Udāyivagga

### Bodhāyasutta

(202.)

462. Atha kho aññataro bhikkhu yena bhagavā tenupasaṅkami…pe…  ekamantaṃ nisinno kho so bhikkhu bhagavantaṃ etadavoca—

463. “‘Bojjhaṅgā, bojjhaṅgā’ti, bhante, vuccanti. Kittāvatā nu kho, bhante, ‘bojjhaṅgā’ti vuccantī”ti? “‘Bodhāya saṃvattantī’ti kho, bhikkhu, tasmā bojjhaṅgāti vuccanti. Idha, bhikkhu, satisambojjhaṅgaṃ bhāveti vivekanissitaṃ…pe…  upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. ‘Bodhāya saṃvattantī’ti kho, bhikkhu, tasmā ‘bojjhaṅgā’ti vuccantī”ti.

===

464. Paṭhamaṃ.




