
[Home](/) / [14S5 Mahāvaggasaṃyuttapāḷi](../../../../14S5.md) / [2 Bojjhaṅgasaṃyutta](../../../2.md) / [2.7 Ānāpānavagga](../../2.7.md) / [2.7.1 Aṭṭhikamahapphalasutta](../2.7.1.md)

# 2.7.1.1 Aññataraphalasutta

* Bojjhaṅgasaṃyutta

* Ānāpānavagga

* Aṭṭhikamahapphalasutta

* Aññataraphalasutta

666\. “Aṭṭhikasaññāya, bhikkhave, bhāvitāya bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā. Kathaṃ bhāvitāya ca kho, bhikkhave, aṭṭhikasaññāya kathaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti…pe…  aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitāya kho, bhikkhave, aṭṭhikasaññāya evaṃ bahulīkatāya dvinnaṃ phalānaṃ aññataraṃ phalaṃ pāṭikaṅkhaṃ—  diṭṭheva dhamme aññā, sati vā upādisese anāgāmitā”ti.

[Go to previous page (2.7.1 Aṭṭhikamahapphalasutta)](../2.7.1.md) / [Go to parent page (2.7.1 Aṭṭhikamahapphalasutta)](../2.7.1.md) / [Go to next page (2.7.1.2 Mahatthasutta)](2.7.1.2.md)


