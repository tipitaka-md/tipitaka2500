---
title: 2.7.1 Aṭṭhikamahapphalasutta
path: /tipitaka/14S5/2/2.7/2.7.1
ref: 274658
breadcrumbs:
  - name: Home
    link: /
  - name: 14S5 Mahāvaggasaṃyuttapāḷi
    link: /tipitaka/14S5
  - name: 2 Bojjhaṅgasaṃyutta
    link: /tipitaka/14S5/2
  - name: 2.7 Ānāpānavagga
    link: /tipitaka/14S5/2/2.7
prevL: /tipitaka/14S5/2/2.7
upL: /tipitaka/14S5/2/2.7
nextL: /tipitaka/14S5/2/2.7/2.7.1/2.7.1.1
---

# 2.7.1 Aṭṭhikamahapphalasutta

### Bojjhaṅgasaṃyutta

### Ānāpānavagga

### Aṭṭhikamahapphalasutta

(238.)

665. Sāvatthinidānaṃ. “Aṭṭhikasaññā, bhikkhave, bhāvitā bahulīkatā mahapphalā hoti mahānisaṃsā. Kathaṃ bhāvitā ca, bhikkhave, aṭṭhikasaññā kathaṃ bahulīkatā mahapphalā hoti mahānisaṃsā? Idha, bhikkhave, bhikkhu aṭṭhikasaññāsahagataṃ satisambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ…pe…  aṭṭhikasaññāsahagataṃ upekkhāsambojjhaṅgaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ. Evaṃ bhāvitā kho, bhikkhave, aṭṭhikasaññā evaṃ bahulīkatā mahapphalā hoti mahānisaṃsā”ti.

* [2.7.1.1 Aññataraphalasutta](/tipitaka/14S5/2/2.7/2.7.1/2.7.1.1)
* [2.7.1.2 Mahatthasutta](/tipitaka/14S5/2/2.7/2.7.1/2.7.1.2)
* [2.7.1.3 Yogakkhemasutta](/tipitaka/14S5/2/2.7/2.7.1/2.7.1.3)
* [2.7.1.4 Saṃvegasutta](/tipitaka/14S5/2/2.7/2.7.1/2.7.1.4)
* [2.7.1.5 Phāsuvihārasutta](/tipitaka/14S5/2/2.7/2.7.1/2.7.1.5)


