
[Home](/) / [14S5 Mahāvaggasaṃyuttapāḷi](../../../14S5.md) / [2 Bojjhaṅgasaṃyutta](../../2.md) / [2.5 Cakkavattivagga](../2.5.md)

# 2.5.4 Duppaññasutta

* Bojjhaṅgasaṃyutta

* Cakkavattivagga

* Duppaññasutta

(225.)

538\. Atha kho aññataro bhikkhu yena bhagavā tenupasaṅkami…pe…  ekamantaṃ nisinno kho so bhikkhu bhagavantaṃ etadavoca—  “‘duppañño eḷamūgo, duppañño eḷamūgo’ti, bhante, vuccati. Kittāvatā nu kho, bhante, ‘duppañño eḷamūgo’ti vuccatī”ti? “Sattannaṃ kho, bhikkhu, bojjhaṅgānaṃ abhāvitattā abahulīkatattā ‘duppañño eḷamūgo’ti vuccati. Katamesaṃ sattannaṃ? Satisambojjhaṅgassa…pe…  upekkhāsambojjhaṅgassa—  imesaṃ kho, bhikkhu, sattannaṃ bojjhaṅgānaṃ abhāvitattā abahulīkatattā ‘duppañño eḷamūgo’ti vuccatī”ti.

---

539\. Catutthaṃ.



[Go to previous page (2.5.3 Mārasutta)](2.5.3.md) / [Go to parent page (2.5 Cakkavattivagga)](../2.5.md) / [Go to next page (2.5.5 Paññavantasutta)](2.5.5.md)


