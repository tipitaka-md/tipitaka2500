
[Home](/) / [34Y7 Anusayayamakapāḷi](../../../34Y7.md) / [2 Mahāvāra](../../2.md) / [2.3 Pajahanavāra](../2.3.md)

# 2.3.1 Anulomapuggala

* Mahāvāra

* Pajahanavāra

* Anulomapuggala

(132.)

906\. »  Yo kāmarāgānusayaṃ pajahati so paṭighānusayaṃ pajahatīti? Āmantā.

907\. «  Yo vā pana paṭighānusayaṃ pajahati so kāmarāgānusayaṃ pajahatīti? Āmantā.

908\. »  Yo kāmarāgānusayaṃ pajahati so mānānusayaṃ pajahatīti?

909\. Tadekaṭṭhaṃ pajahati.

910\. «  Yo vā pana mānānusayaṃ pajahati so kāmarāgānusayaṃ pajahatīti? No.

911\. »  Yo kāmarāgānusayaṃ pajahati so diṭṭhānusayaṃ…pe…  vicikicchānusayaṃ pajahatīti? No.

912\. «  Yo vā pana vicikicchānusayaṃ pajahati so kāmarāgānusayaṃ pajahatīti?

913\. Tadekaṭṭhaṃ pajahati.

914\. »  Yo kāmarāgānusayaṃ pajahati so bhavarāgānusayaṃ…pe…  avijjānusayaṃ pajahatīti?

915\. Tadekaṭṭhaṃ pajahati.

916\. «  Yo vā pana avijjānusayaṃ pajahati so kāmarāgānusayaṃ pajahatīti? No.

(133.)

917\. »  Yo paṭighānusayaṃ pajahati so mānānusayaṃ pajahatīti?

918\. Tadekaṭṭhaṃ pajahati.

919\. «  Yo vā pana mānānusayaṃ pajahati so paṭighānusayaṃ pajahatīti? No.

920\. »  Yo paṭighānusayaṃ pajahati so diṭṭhānusayaṃ…pe…  vicikicchānusayaṃ pajahatīti? No.

921\. «  Yo vā pana vicikicchānusayaṃ pajahati so paṭighānusayaṃ pajahatīti?

922\. Tadekaṭṭhaṃ pajahati.

923\. »  Yo paṭighānusayaṃ pajahati so bhavarāgānusayaṃ…pe…  avijjānusayaṃ pajahatīti?

924\. Tadekaṭṭhaṃ pajahati.

925\. «  Yo vā pana avijjānusayaṃ pajahati so paṭighānusayaṃ pajahatīti? No.

(134.)

926\. »  Yo mānānusayaṃ pajahati so diṭṭhānusayaṃ…pe…  vicikicchānusayaṃ pajahatīti? No.

927\. «  Yo vā pana vicikicchānusayaṃ pajahati so mānānusayaṃ pajahatīti?

928\. Tadekaṭṭhaṃ pajahati.

929\. »  Yo mānānusayaṃ pajahati so bhavarāgānusayaṃ…pe…  avijjānusayaṃ pajahatīti? Āmantā.

930\. «  Yo vā pana avijjānusayaṃ pajahati so mānānusayaṃ pajahatīti? Āmantā.

(135.)

931\. »  Yo diṭṭhānusayaṃ pajahati so vicikicchānusayaṃ pajahatīti? Āmantā.

932\. «  Yo vā pana vicikicchānusayaṃ pajahati so diṭṭhānusayaṃ pajahatīti? Āmantā…pe… .

(136.)

933\. »  Yo vicikicchānusayaṃ pajahati so bhavarāgānusayaṃ…pe…  avijjānusayaṃ pajahatīti?

934\. Tadekaṭṭhaṃ pajahati.

935\. «  Yo vā pana avijjānusayaṃ pajahati so vicikicchānusayaṃ pajahatīti? No.

(137.)

936\. »  Yo bhavarāgānusayaṃ pajahati so avijjānusayaṃ pajahatīti? Āmantā.

937\. «  Yo vā pana avijjānusayaṃ pajahati so bhavarāgānusayaṃ pajahatīti? Āmantā. (Ekamūlakaṃ.)

(138.)

938\. »  Yo kāmarāgānusayañca paṭighānusayañca pajahati so mānānusayaṃ pajahatīti?

939\. Tadekaṭṭhaṃ pajahati.

940\. «  Yo vā pana mānānusayaṃ pajahati so kāmarāgānusayañca paṭighānusayañca pajahatīti? No.

941\. »  Yo kāmarāgānusayañca paṭighānusayañca pajahati so diṭṭhānusayaṃ…pe…  vicikicchānusayaṃ pajahatīti? No.

942\. «  Yo vā pana vicikicchānusayaṃ pajahati so kāmarāgānusayañca paṭighānusayañca pajahatīti?

943\. Tadekaṭṭhaṃ pajahati.

944\. »  Yo kāmarāgānusayañca paṭighānusayañca pajahati so bhavarāgānusayaṃ…pe…  avijjānusayaṃ pajahatīti?

945\. Tadekaṭṭhaṃ pajahati.

946\. «  Yo vā pana avijjānusayaṃ pajahati so kāmarāgānusayañca paṭighānusayañca pajahatīti? No. (Dukamūlakaṃ.)

(139.)

947\. »  Yo kāmarāgānusayañca paṭighānusayañca mānānusayañca pajahati so diṭṭhānusayaṃ…pe…  vicikicchānusayaṃ pajahatīti? Natthi.

948\. «  Yo vā pana vicikicchānusayaṃ pajahati so kāmarāgānusayañca paṭighānusayañca mānānusayañca pajahatīti?

949\. Tadekaṭṭhaṃ pajahati.

950\. »  Yo kāmarāgānusayañca paṭighānusayañca mānānusayañca pajahati so bhavarāgānusayaṃ…pe…  avijjānusayaṃ pajahatīti? Natthi.

951\. «  Yo vā pana avijjānusayaṃ pajahati so kāmarāgānusayañca paṭighānusayañca mānānusayañca pajahatīti?

952\. Mānānusayaṃ pajahati. (Tikamūlakaṃ.)

(140.)

953\. »  Yo kāmarāgānusayañca paṭighānusayañca mānānusayañca diṭṭhānusayañca pajahati so vicikicchānusayaṃ pajahatīti? Natthi.

954\. «  Yo vā pana vicikicchānusayaṃ pajahati so kāmarāgānusayañca paṭighānusayañca mānānusayañca diṭṭhānusayañca pajahatīti?

955\. Diṭṭhānusayaṃ pajahati kāmarāgānusayañca paṭighānusayañca mānānusayañca tadekaṭṭhaṃ pajahati…pe… . (Catukkamūlakaṃ.)

(141.)

956\. »  Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahati so bhavarāgānusayaṃ…pe…  avijjānusayaṃ pajahatīti? Natthi.

957\. «  Yo vā pana avijjānusayaṃ pajahati so kāmarāgānusayañca paṭighānusayañca mānānusayañca diṭṭhānusayañca vicikicchānusayañca pajahatīti?

958\. Mānānusayaṃ pajahati. (Pañcakamūlakaṃ.)

(142.)

959\. »  Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahati so avijjānusayaṃ pajahatīti? Natthi.

960\. «  Yo vā pana avijjānusayaṃ pajahati so kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca pajahatīti?

961\. Mānānusayañca bhavarāgānusayañca pajahati. (Chakkamūlakaṃ.)

[Go to previous page (2.3 Pajahanavāra)](../2.3.md) / [Go to parent page (2.3 Pajahanavāra)](../2.3.md) / [Go to next page (2.3.2 Anulomaokāsa)](2.3.2.md)


