
[Home](/) / [34Y7 Anusayayamakapāḷi](../../../34Y7.md) / [2 Mahāvāra](../../2.md) / [2.2 Sānusayavāra](../2.2.md)

# 2.2.1 Anulomapuggala

* Mahāvāra

* Sānusayavāra

* Anulomapuggala

(66.)

470\. »  Yo kāmarāgānusayena sānusayo so paṭighānusayena sānusayoti? Āmantā.

471\. «  Yo vā pana paṭighānusayena sānusayo so kāmarāgānusayena sānusayoti? Āmantā.

472\. »  Yo kāmarāgānusayena sānusayo so mānānusayena sānusayoti? Āmantā.

473\. «  Yo vā pana mānānusayena sānusayo so kāmarāgānusayena sānusayoti?

474\. Anāgāmī mānānusayena sānusayo, no ca kāmarāgānusayena sānusayo. Tayo puggalā mānānusayena ca sānusayā kāmarāgānusayena ca sānusayā.

475\. »  Yo kāmarāgānusayena sānusayo so diṭṭhānusayena…pe…  vicikicchānusayena sānusayoti?

476\. Dve puggalā kāmarāgānusayena sānusayā, no ca vicikicchānusayena sānusayā. Puthujjano kāmarāgānusayena ca sānusayo vicikicchānusayena ca sānusayo.

477\. «  Yo vā pana vicikicchānusayena sānusayo so kāmarāgānusayena sānusayoti? Āmantā.

478\. »  Yo kāmarāgānusayena sānusayo so bhavarāgānusayena…pe…  avijjānusayena sānusayoti? Āmantā.

479\. «  Yo vā pana avijjānusayena sānusayo so kāmarāgānusayena sānusayoti?

480\. Anāgāmī avijjānusayena sānusayo, no ca kāmarāgānusayena sānusayo. Tayo puggalā avijjānusayena ca sānusayā kāmarāgānusayena ca sānusayā.

(67.)

481\. »  Yo paṭighānusayena sānusayo so mānānusayena sānusayoti? Āmantā.

482\. «  Yo vā pana mānānusayena sānusayo so paṭighānusayena sānusayoti?

483\. Anāgāmī mānānusayena sānusayo, no ca paṭighānusayena sānusayo. Tayo puggalā mānānusayena ca sānusayā paṭighānusayena ca sānusayā.

484\. »  Yo paṭighānusayena sānusayo so diṭṭhānusayena…pe…  vicikicchānusayena sānusayoti?

485\. Dve puggalā paṭighānusayena sānusayā, no ca vicikicchānusayena sānusayā. Puthujjano paṭighānusayena ca sānusayo vicikicchānusayena ca sānusayo.

486\. «  Yo vā pana vicikicchānusayena sānusayo so paṭighānusayena sānusayoti? Āmantā.

487\. »  Yo paṭighānusayena sānusayo so bhavarāgānusayena…pe…  avijjānusayena sānusayoti? Āmantā.

488\. «  Yo vā pana avijjānusayena sānusayo so paṭighānusayena sānusayoti?

489\. Anāgāmī avijjānusayena sānusayo, no ca paṭighānusayena sānusayo. Tayo puggalā avijjānusayena ca sānusayā paṭighānusayena ca sānusayā.

(68.)

490\. »  Yo mānānusayena sānusayo so diṭṭhānusayena…pe…  vicikicchānusayena sānusayoti?

491\. Tayo puggalā mānānusayena sānusayā, no ca vicikicchānusayena sānusayā. Puthujjano mānānusayena ca sānusayo vicikicchānusayena ca sānusayo.

492\. «  Yo vā pana vicikicchānusayena sānusayo so mānānusayena sānusayoti? Āmantā.

493\. »  Yo mānānusayena sānusayo so bhavarāgānusayena…pe…  avijjānusayena sānusayoti? Āmantā.

494\. «  Yo vā pana avijjānusayena sānusayo so mānānusayena sānusayoti? Āmantā.

(69.)

495\. »  Yo diṭṭhānusayena sānusayo so vicikicchānusayena sānusayoti? Āmantā.

496\. «  Yo vā pana vicikicchānusayena sānusayo so diṭṭhānusayena sānusayoti? Āmantā…pe… .

(70.)

497\. »  Yo vicikicchānusayena sānusayo so bhavarāgānusayena…pe…  avijjānusayena sānusayoti? Āmantā.

498\. «  Yo vā pana avijjānusayena sānusayo so vicikicchānusayena sānusayoti?

499\. Tayo puggalā avijjānusayena sānusayā, no ca vicikicchānusayena sānusayā. Puthujjano avijjānusayena ca sānusayo vicikicchānusayena ca sānusayo.

(71.)

500\. »  Yo bhavarāgānusayena sānusayo so avijjānusayena sānusayoti? Āmantā.

501\. «  Yo vā pana avijjānusayena sānusayo so bhavarāgānusayena sānusayoti? Āmantā. (Ekamūlakaṃ.)

(72.)

502\. »  Yo kāmarāgānusayena ca paṭighānusayena ca sānusayo so mānānusayena sānusayoti? Āmantā.

503\. «  Yo vā pana mānānusayena sānusayo so kāmarāgānusayena ca paṭighānusayena ca sānusayoti?

504\. Anāgāmī mānānusayena sānusayo, no ca kāmarāgānusayena ca paṭighānusayena ca sānusayo. Tayo puggalā mānānusayena ca sānusayā kāmarāgānusayena ca paṭighānusayena ca sānusayā.

505\. »  Yo kāmarāgānusayena ca paṭighānusayena ca sānusayo so diṭṭhānusayena…pe…  vicikicchānusayena sānusayoti?

506\. Dve puggalā kāmarāgānusayena ca paṭighānusayena ca sānusayā, no ca vicikicchānusayena sānusayā. Puthujjano kāmarāgānusayena ca paṭighānusayena ca sānusayo vicikicchānusayena ca sānusayo.

507\. «  Yo vā pana vicikicchānusayena sānusayo so kāmarāgānusayena ca paṭighānusayena ca sānusayoti? Āmantā.

508\. »  Yo kāmarāgānusayena ca paṭighānusayena ca sānusayo so bhavarāgānusayena…pe…  avijjānusayena sānusayoti? Āmantā.

509\. «  Yo vā pana avijjānusayena sānusayo so kāmarāgānusayena ca paṭighānusayena ca sānusayoti?

510\. Anāgāmī avijjānusayena sānusayo, no ca kāmarāgānusayena ca paṭighānusayena ca sānusayo. Tayo puggalā avijjānusayena ca sānusayā kāmarāgānusayena ca paṭighānusayena ca sānusayā. (Dukamūlakaṃ.)

(73.)

511\. »  Yo kāmarāgānusayena ca paṭighānusayena ca mānānusayena ca sānusayo so diṭṭhānusayena…pe…  vicikicchānusayena sānusayoti?

512\. Dve puggalā kāmarāgānusayena ca paṭighānusayena ca mānānusayena ca sānusayā, no ca vicikicchānusayena sānusayā. Puthujjano kāmarāgānusayena ca paṭighānusayena ca mānānusayena ca sānusayo vicikicchānusayena ca sānusayo.

513\. «  Yo vā pana vicikicchānusayena sānusayo so kāmarāgānusayena ca paṭighānusayena ca mānānusayena ca sānusayoti? Āmantā.

514\. »  Yo kāmarāgānusayena ca paṭighānusayena ca mānānusayena ca sānusayo so bhavarāgānusayena…pe…  avijjānusayena sānusayoti? Āmantā.

515\. «  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca sānusayoti?

516\. Anāgāmī avijjānusayena ca mānānusayena ca sānusayo, no ca kāmarāgānusayena ca paṭighānusayena ca sānusayo. Tayo puggalā avijjānusayena ca sānusayā kāmarāgānusayena ca paṭighānusayena ca mānānusayena ca sānusayā. (Tikamūlakaṃ.)

(74.)

517\. »  Yo kāmarāgānusayena ca paṭighānusayena ca mānānusayena ca diṭṭhānusayena ca sānusayo so vicikicchānusayena sānusayoti? Āmantā.

518\. «  Yo vā pana vicikicchānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca sānusayoti? Āmantā…pe… . (Catukkamūlakaṃ.)

(75.)

519\. »  Yo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayo so bhavarāgānusayena…pe…  avijjānusayena sānusayoti? Āmantā.

520\. «  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayoti?

521\. Anāgāmī avijjānusayena ca mānānusayena ca sānusayo, no ca kāmarāgānusayena ca paṭighānusayena ca diṭṭhānusayena ca vicikicchānusayena ca sānusayo. Dve puggalā avijjānusayena ca kāmarāgānusayena ca paṭighānusayena ca mānānusayena ca sānusayā, no ca diṭṭhānusayena ca vicikicchānusayena ca sānusayā. Puthujjano avijjānusayena ca sānusayo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca sānusayo. (Pañcakamūlakaṃ.)

(76.)

522\. »  Yo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayo so avijjānusayena sānusayoti? Āmantā.

523\. «  Yo vā pana avijjānusayena sānusayo so kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayoti?

524\. Anāgāmī avijjānusayena ca mānānusayena ca bhavarāgānusayena ca sānusayo, no ca kāmarāgānusayena ca paṭighānusayena ca diṭṭhānusayena ca vicikicchānusayena ca sānusayo. Dve puggalā avijjānusayena ca kāmarāgānusayena ca paṭighānusayena ca mānānusayena ca bhavarāgānusayena ca sānusayā, no ca diṭṭhānusayena ca vicikicchānusayena ca sānusayā. Puthujjano avijjānusayena ca sānusayo kāmarāgānusayena ca paṭighānusayena ca mānānusayena ca diṭṭhānusayena ca vicikicchānusayena ca bhavarāgānusayena ca sānusayo. (Chakkamūlakaṃ.)

[Go to previous page (2.2 Sānusayavāra)](../2.2.md) / [Go to parent page (2.2 Sānusayavāra)](../2.2.md) / [Go to next page (2.2.2 Anulomaokāsa)](2.2.2.md)


