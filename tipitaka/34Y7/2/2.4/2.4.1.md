
[Home](/) / [34Y7 Anusayayamakapāḷi](../../../34Y7.md) / [2 Mahāvāra](../../2.md) / [2.4 Pariññāvāra](../2.4.md)

# 2.4.1 Anulomapuggala

* Mahāvāra

* Pariññāvāra

* Anulomapuggala

(198.)

1359\. »  Yo kāmarāgānusayaṃ parijānāti so paṭighānusayaṃ parijānātīti? Āmantā.

1360\. «  Yo vā pana paṭighānusayaṃ parijānāti so kāmarāgānusayaṃ parijānātīti? Āmantā.

1361\. »  Yo kāmarāgānusayaṃ parijānāti so mānānusayaṃ parijānātīti?

1362\. Tadekaṭṭhaṃ parijānāti.

1363\. «  Yo vā pana mānānusayaṃ parijānāti so kāmarāgānusayaṃ parijānātīti? No.

1364\. »  Yo kāmarāgānusayaṃ parijānāti so diṭṭhānusayaṃ…pe…  vicikicchānusayaṃ parijānātīti? No.

1365\. «  Yo vā pana vicikicchānusayaṃ parijānāti so kāmarāgānusayaṃ parijānātīti?

1366\. Tadekaṭṭhaṃ parijānāti.

1367\. »  Yo kāmarāgānusayaṃ parijānāti so bhavarāgānusayaṃ…pe…  avijjānusayaṃ parijānātīti?

1368\. Tadekaṭṭhaṃ parijānāti.

1369\. «  Yo vā pana avijjānusayaṃ parijānāti so kāmarāgānusayaṃ parijānātīti? No.

(199.)

1370\. »  Yo paṭighānusayaṃ parijānāti so mānānusayaṃ parijānātīti?

1371\. Tadekaṭṭhaṃ parijānāti.

1372\. «  Yo vā pana mānānusayaṃ parijānāti so paṭighānusayaṃ parijānātīti? No.

1373\. »  Yo paṭighānusayaṃ parijānāti so diṭṭhānusayaṃ…pe…  vicikicchānusayaṃ parijānātīti? No.

1374\. «  Yo vā pana vicikicchānusayaṃ parijānāti so paṭighānusayaṃ parijānātīti?

1375\. Tadekaṭṭhaṃ parijānāti.

1376\. »  Yo paṭighānusayaṃ parijānāti so bhavarāgānusayaṃ…pe…  avijjānusayaṃ parijānātīti?

1377\. Tadekaṭṭhaṃ parijānāti.

1378\. «  Yo vā pana avijjānusayaṃ parijānāti so paṭighānusayaṃ parijānātīti? No.

(200.)

1379\. »  Yo mānānusayaṃ parijānāti so diṭṭhānusayaṃ…pe…  vicikicchānusayaṃ parijānātīti? No.

1380\. «  Yo vā pana vicikicchānusayaṃ parijānāti so mānānusayaṃ parijānātīti?

1381\. Tadekaṭṭhaṃ parijānāti.

1382\. »  Yo mānānusayaṃ parijānāti so bhavarāgānusayaṃ…pe…  avijjānusayaṃ parijānātīti? Āmantā.

1383\. «  Yo vā pana avijjānusayaṃ parijānāti so mānānusayaṃ parijānātīti? Āmantā.

(201.)

1384\. »  Yo diṭṭhānusayaṃ parijānāti so vicikicchānusayaṃ parijānātīti? Āmantā.

1385\. «  Yo vā pana vicikicchānusayaṃ parijānāti so diṭṭhānusayaṃ parijānātīti? Āmantā…pe… .

(202.)

1386\. »  Yo vicikicchānusayaṃ parijānāti so bhavarāgānusayaṃ…pe…  avijjānusayaṃ parijānātīti?

1387\. Tadekaṭṭhaṃ parijānāti.

1388\. «  Yo vā pana avijjānusayaṃ parijānāti so vicikicchānusayaṃ parijānātīti? No.

(203.)

1389\. »  Yo bhavarāgānusayaṃ parijānāti so avijjānusayaṃ parijānātīti? Āmantā.

1390\. «  Yo vā pana avijjānusayaṃ parijānāti so bhavarāgānusayaṃ parijānātīti? Āmantā. (Ekamūlakaṃ.)

(204.)

1391\. »  Yo kāmarāgānusayañca paṭighānusayañca parijānāti so mānānusayaṃ parijānātīti?

1392\. Tadekaṭṭhaṃ parijānāti.

1393\. «  Yo vā pana mānānusayaṃ parijānāti so kāmarāgānusayañca paṭighānusayañca parijānātīti? No.

1394\. »  Yo kāmarāgānusayañca paṭighānusayañca parijānāti so diṭṭhānusayaṃ…pe…  vicikicchānusayaṃ parijānātīti? No.

1395\. «  Yo vā pana vicikicchānusayaṃ parijānāti so kāmarāgānusayañca paṭighānusayañca parijānātīti?

1396\. Tadekaṭṭhaṃ parijānāti.

1397\. »  Yo kāmarāgānusayañca paṭighānusayañca parijānāti so bhavarāgānusayaṃ…pe…  avijjānusayaṃ parijānātīti?

1398\. Tadekaṭṭhaṃ parijānāti.

1399\. «  Yo vā pana avijjānusayaṃ parijānāti so kāmarāgānusayañca paṭighānusayañca parijānātīti? No. (Dukamūlakaṃ.)

(205.)

1400\. »  Yo kāmarāgānusayañca paṭighānusayañca mānānusayañca parijānāti so diṭṭhānusayaṃ…pe…  vicikicchānusayaṃ parijānātīti? Natthi.

1401\. «  Yo vā pana vicikicchānusayaṃ parijānāti so kāmarāgānusayañca paṭighānusayañca mānānusayañca parijānātīti?

1402\. Tadekaṭṭhaṃ parijānāti.

1403\. »  Yo kāmarāgānusayañca paṭighānusayañca mānānusayañca parijānāti so bhavarāgānusayaṃ…pe…  avijjānusayaṃ parijānātīti? Natthi.

1404\. «  Yo vā pana avijjānusayaṃ parijānāti so kāmarāgānusayañca paṭighānusayañca mānānusayañca parijānātīti?

1405\. Mānānusayaṃ parijānāti. (Tikamūlakaṃ.)

(206.)

1406\. »  Yo kāmarāgānusayañca paṭighānusayañca mānānusayañca diṭṭhānusayañca parijānāti so vicikicchānusayaṃ parijānātīti? Natthi.

1407\. «  Yo vā pana vicikicchānusayaṃ parijānāti so kāmarāgānusayañca paṭighānusayañca mānānusayañca diṭṭhānusayañca parijānātīti?

1408\. Diṭṭhānusayaṃ parijānāti kāmarāgānusayañca paṭighānusayañca mānānusayañca tadekaṭṭhaṃ parijānāti…pe… . (Catukkamūlakaṃ.)

(207.)

1409\. »  Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānāti so bhavarāgānusayaṃ…pe…  avijjānusayaṃ parijānātīti? Natthi.

1410\. «  Yo vā pana avijjānusayaṃ parijānāti so kāmarāgānusayañca paṭighānusayañca mānānusayañca diṭṭhānusayañca vicikicchānusayañca parijānātīti?

1411\. Mānānusayaṃ parijānāti. (Pañcakamūlakaṃ.)

(208.)

1412\. »  Yo kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānāti so avijjānusayaṃ parijānātīti? Natthi.

1413\. «  Yo vā pana avijjānusayaṃ parijānāti so kāmarāgānusayañca paṭighānusayañca mānānusayañca diṭṭhānusayañca vicikicchānusayañca bhavarāgānusayañca parijānātīti?

1414\. Mānānusayañca bhavarāgānusayañca parijānāti. (Chakkamūlakaṃ.)

[Go to previous page (2.4 Pariññāvāra)](../2.4.md) / [Go to parent page (2.4 Pariññāvāra)](../2.4.md) / [Go to next page (2.4.2 Anulomaokāsa)](2.4.2.md)


