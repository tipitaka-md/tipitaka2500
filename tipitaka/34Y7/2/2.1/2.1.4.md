
[Home](/) / [34Y7 Anusayayamakapāḷi](../../../34Y7.md) / [2 Mahāvāra](../../2.md) / [2.1 Anusayavāra](../2.1.md)

# 2.1.4 Paṭilomapuggala

* Mahāvāra

* Anusayavāra

* Paṭilomapuggala

(36.)

248\. »  Yassa kāmarāgānusayo nānuseti tassa paṭighānusayo nānusetīti? Āmantā.

249\. «  Yassa vā pana paṭighānusayo nānuseti tassa kāmarāgānusayo nānusetīti? Āmantā.

250\. »  Yassa kāmarāgānusayo nānuseti tassa mānānusayo nānusetīti?

251\. Anāgāmissa kāmarāgānusayo nānuseti, no ca tassa mānānusayo nānuseti. Arahato kāmarāgānusayo ca nānuseti mānānusayo ca nānuseti.

252\. «  Yassa vā pana mānānusayo nānuseti tassa kāmarāgānusayo nānusetīti? Āmantā.

253\. »  Yassa kāmarāgānusayo nānuseti tassa diṭṭhānusayo…pe…  vicikicchānusayo nānusetīti? Āmantā.

254\. «  Yassa vā pana vicikicchānusayo nānuseti tassa kāmarāgānusayo nānusetīti?

255\. Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo nānuseti. Dvinnaṃ puggalānaṃ vicikicchānusayo ca nānuseti kāmarāgānusayo ca nānuseti.

256\. »  Yassa kāmarāgānusayo nānuseti tassa bhavarāgānusayo…pe…  avijjānusayo nānusetīti?

257\. Anāgāmissa kāmarāgānusayo nānuseti, no ca tassa avijjānusayo nānuseti. Arahato kāmarāgānusayo ca nānuseti avijjānusayo ca nānuseti.

258\. «  Yassa vā pana avijjānusayo nānuseti tassa kāmarāgānusayo nānusetīti? Āmantā.

(37.)

259\. »  Yassa paṭighānusayo nānuseti tassa mānānusayo nānusetīti?

260\. Anāgāmissa paṭighānusayo nānuseti, no ca tassa mānānusayo nānuseti. Arahato paṭighānusayo ca nānuseti mānānusayo ca nānuseti.

261\. «  Yassa vā pana mānānusayo nānuseti tassa paṭighānusayo nānusetīti? Āmantā.

262\. »  Yassa paṭighānusayo nānuseti tassa diṭṭhānusayo…pe…  vicikicchānusayo nānusetīti? Āmantā.

263\. «  Yassa vā pana vicikicchānusayo nānuseti tassa paṭighānusayo nānusetīti?

264\. Dvinnaṃ puggalānaṃ vicikicchānusayo nānuseti, no ca tesaṃ paṭighānusayo nānuseti. Dvinnaṃ puggalānaṃ vicikicchānusayo ca nānuseti paṭighānusayo ca nānuseti.

265\. »  Yassa paṭighānusayo nānuseti tassa bhavarāgānusayo…pe…  avijjānusayo nānusetīti?

266\. Anāgāmissa paṭighānusayo nānuseti, no ca tassa avijjānusayo nānuseti. Arahato paṭighānusayo ca nānuseti avijjānusayo ca nānuseti.

267\. «  Yassa vā pana avijjānusayo nānuseti tassa paṭighānusayo nānusetīti? Āmantā.

(38.)

268\. »  Yassa mānānusayo nānuseti tassa diṭṭhānusayo…pe…  vicikicchānusayo nānusetīti? Āmantā.

269\. «  Yassa vā pana vicikicchānusayo nānuseti tassa mānānusayo nānusetīti?

270\. Tiṇṇaṃ puggalānaṃ vicikicchānusayo nānuseti, no ca tesaṃ mānānusayo nānuseti. Arahato vicikicchānusayo ca nānuseti mānānusayo ca nānuseti.

271\. »  Yassa mānānusayo nānuseti tassa bhavarāgānusayo…pe…  avijjānusayo nānusetīti? Āmantā.

272\. «  Yassa vā pana avijjānusayo nānuseti tassa mānānusayo nānusetīti? Āmantā.

(39.)

273\. »  Yassa diṭṭhānusayo nānuseti tassa vicikicchānusayo nānusetīti? Āmantā.

274\. «  Yassa vā pana vicikicchānusayo nānuseti tassa diṭṭhānusayo nānusetīti? Āmantā.

275\. »  Yassa diṭṭhānusayo…pe…  vicikicchānusayo nānuseti tassa bhavarāgānusayo…pe…  avijjānusayo nānusetīti?

276\. Tiṇṇaṃ puggalānaṃ vicikicchānusayo nānuseti, no ca tesaṃ avijjānusayo nānuseti. Arahato vicikicchānusayo ca nānuseti avijjānusayo ca nānuseti.

277\. «  Yassa vā pana avijjānusayo nānuseti tassa vicikicchānusayo nānusetīti? Āmantā.

(40.)

278\. »  Yassa bhavarāgānusayo nānuseti tassa avijjānusayo nānusetīti? Āmantā.

279\. «  Yassa vā pana avijjānusayo nānuseti tassa bhavarāgānusayo nānusetīti? Āmantā. (Ekamūlakaṃ.)

(41.)

280\. »  Yassa kāmarāgānusayo ca paṭighānusayo ca nānusenti tassa mānānusayo nānusetīti?

281\. Anāgāmissa kāmarāgānusayo ca paṭighānusayo ca nānusenti, no ca tassa mānānusayo nānuseti. Arahato kāmarāgānusayo ca paṭighānusayo ca nānusenti mānānusayo ca nānuseti.

282\. «  Yassa vā pana mānānusayo nānuseti tassa kāmarāgānusayo ca paṭighānusayo ca nānusentīti? Āmantā.

283\. »  Yassa kāmarāgānusayo ca paṭighānusayo ca nānusenti tassa diṭṭhānusayo…pe…  vicikicchānusayo nānusetīti? Āmantā.

284\. «  Yassa vā pana vicikicchānusayo nānuseti tassa kāmarāgānusayo ca paṭighānusayo ca nānusentīti?

285\. Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo ca paṭighānusayo ca nānusenti. Dvinnaṃ puggalānaṃ vicikicchānusayo ca nānuseti kāmarāgānusayo ca paṭighānusayo ca nānusenti.

286\. »  Yassa kāmarāgānusayo ca paṭighānusayo ca nānusenti tassa bhavarāgānusayo…pe…  avijjānusayo nānusetīti?

287\. Anāgāmissa kāmarāgānusayo ca paṭighānusayo ca nānusenti, no ca tassa avijjānusayo nānuseti. Arahato kāmarāgānusayo ca paṭighānusayo ca nānusenti avijjānusayo ca nānuseti.

288\. «  Yassa vā pana avijjānusayo nānuseti tassa kāmarāgānusayo ca paṭighānusayo ca nānusentīti? Āmantā. (Dukamūlakaṃ.)

(42.)

289\. »  Yassa kāmarāgānusayo ca paṭighānusayo ca mānānusayo ca nānusenti tassa diṭṭhānusayo…pe…  vicikicchānusayo nānusetīti? Āmantā.

290\. «  Yassa vā pana vicikicchānusayo nānuseti tassa kāmarāgānusayo ca paṭighānusayo ca mānānusayo ca nānusentīti?

291\. Dvinnaṃ puggalānaṃ vicikicchānusayo nānuseti, no ca tesaṃ kāmarāgānusayo ca paṭighānusayo ca mānānusayo ca nānusenti. Anāgāmissa vicikicchānusayo ca kāmarāgānusayo ca paṭighānusayo ca nānusenti, no ca tassa mānānusayo nānuseti. Arahato vicikicchānusayo ca nānuseti kāmarāgānusayo ca paṭighānusayo ca mānānusayo ca nānusenti.

292\. »  Yassa kāmarāgānusayo ca paṭighānusayo ca mānānusayo ca nānusenti tassa bhavarāgānusayo…pe…  avijjānusayo nānusetīti? Āmantā.

293\. «  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca nānusentīti? Āmantā. (Tikamūlakaṃ.)

(43.)

294\. »  Yassa kāmarāgānusayo ca paṭighānusayo ca mānānusayo ca diṭṭhānusayo ca nānusenti tassa vicikicchānusayo nānusetīti? Āmantā.

295\. «  Yassa vā pana vicikicchānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca nānusentīti?

296\. Dvinnaṃ puggalānaṃ vicikicchānusayo ca diṭṭhānusayo ca nānusenti, no ca tesaṃ kāmarāgānusayo ca paṭighānusayo ca mānānusayo ca nānusenti. Anāgāmissa vicikicchānusayo ca kāmarāgānusayo ca paṭighānusayo ca diṭṭhānusayo ca nānusenti, no ca tassa mānānusayo nānuseti. Arahato vicikicchānusayo ca nānuseti kāmarāgānusayo ca paṭighānusayo ca mānānusayo ca diṭṭhānusayo ca nānusenti…pe… . (Catukkamūlakaṃ.)

(44.)

297\. »  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusenti tassa bhavarāgānusayo…pe…  avijjānusayo nānusetīti? Āmantā.

298\. «  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca nānusentīti? Āmantā. (Pañcakamūlakaṃ.)

(45.)

299\. »  Yassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusenti tassa avijjānusayo nānusetīti? Āmantā.

300\. «  Yassa vā pana avijjānusayo nānuseti tassa kāmarāgānusayo ca paṭighānusayo ca mānānusayo ca diṭṭhānusayo ca vicikicchānusayo ca bhavarāgānusayo ca nānusentīti? Āmantā. (Chakkamūlakaṃ.)

[Go to previous page (2.1.3 Anulomapuggalokāsa)](2.1.3.md) / [Go to parent page (2.1 Anusayavāra)](../2.1.md) / [Go to next page (2.1.5 Paṭilomaokāsa)](2.1.5.md)


