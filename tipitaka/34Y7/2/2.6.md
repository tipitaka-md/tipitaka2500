
[Home](/) / [34Y7 Anusayayamakapāḷi](../../34Y7.md) / [2 Mahāvāra](../2.md)

# 2.6 Uppajjanavāra

* Mahāvāra

* Uppajjanavāra

(330.)

2264\. »  Yassa kāmarāgānusayo uppajjati tassa paṭighānusayo uppajjatīti? Āmantā.

2265\. «  Yassa vā pana paṭighānusayo uppajjati tassa kāmarāgānusayo uppajjatīti? Āmantā.

2266\. »  Yassa kāmarāgānusayo uppajjati tassa mānānusayo uppajjatīti? Āmantā.

2267\. «  Yassa vā pana mānānusayo uppajjati tassa kāmarāgānusayo uppajjatīti?

2268\. Anāgāmissa mānānusayo uppajjati, no ca tassa kāmarāgānusayo uppajjati. Tiṇṇaṃ puggalānaṃ mānānusayo ca uppajjati kāmarāgānusayo ca uppajjati (vitthāretabbaṃ.)

(331.)

2269\. »  Yassa kāmarāgānusayo nuppajjati tassa paṭighānusayo nuppajjatīti? Āmantā.

2270\. «  Yassa vā pana paṭighānusayo nuppajjati tassa kāmarāgānusayo nuppajjatīti? Āmantā.

2271\. »  Yassa kāmarāgānusayo nuppajjati tassa mānānusayo nuppajjatīti?

2272\. Anāgāmissa kāmarāgānusayo nuppajjati, no ca tassa mānānusayo nuppajjati. Arahato kāmarāgānusayo ca nuppajjati mānānusayo ca nuppajjati.

2273\. «  Yassa vā pana mānānusayo nuppajjati tassa kāmarāgānusayo nuppajjatīti? Āmantā. (Vitthāretabbaṃ.)

---

2274\. Uppajjanavāro.



[Go to previous page (2.5.6 Paṭilomapuggalokāsa)](2.5/2.5.6.md) / [Go to parent page (2 Mahāvāra)](../2.md) / [Go to next page (2.7 Dhātupucchāvāra)](2.7.md)


