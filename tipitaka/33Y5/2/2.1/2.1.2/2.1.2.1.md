---
title: 2.1.2.1 Anulomapuggala
path: /tipitaka/33Y5/2/2.1/2.1.2/2.1.2.1
ref: 260020
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 2 Pavattivāra
    link: /tipitaka/33Y5/2
  - name: 2.1 Uppādavāra
    link: /tipitaka/33Y5/2/2.1
  - name: 2.1.2 Atītavāra
    link: /tipitaka/33Y5/2/2.1/2.1.2
prevL: /tipitaka/33Y5/2/2.1/2.1.2
upL: /tipitaka/33Y5/2/2.1/2.1.2
nextL: /tipitaka/33Y5/2/2.1/2.1.2/2.1.2.2
---

# 2.1.2.1 Anulomapuggala

### Pavattivāra

### Uppādavāra

### Atītavāra

### Anulomapuggala

(38.)

269. »  Yassa dukkhasaccaṃ uppajjittha tassa samudayasaccaṃ uppajjitthāti? Āmantā.

270. «  Yassa vā pana samudayasaccaṃ uppajjittha tassa dukkhasaccaṃ uppajjitthāti? Āmantā.

271. »  Yassa dukkhasaccaṃ uppajjittha tassa maggasaccaṃ uppajjitthāti?

272. Anabhisametāvīnaṃ tesaṃ dukkhasaccaṃ uppajjittha, no ca tesaṃ maggasaccaṃ uppajjittha. Abhisametāvīnaṃ tesaṃ dukkhasaccañca uppajjittha maggasaccañca uppajjittha.

273. «  Yassa vā pana…pe…  uppajjitthāti? Āmantā.

(39.)

274. »  Yassa samudayasaccaṃ uppajjittha tassa maggasaccaṃ uppajjitthāti?

275. Anabhisametāvīnaṃ tesaṃ samudayasaccaṃ uppajjittha, no ca tesaṃ maggasaccaṃ uppajjittha. Abhisametāvīnaṃ tesaṃ samudayasaccañca uppajjittha maggasaccañca uppajjittha.

276. «  Yassa vā pana…pe…  uppajjitthāti? Āmantā.


