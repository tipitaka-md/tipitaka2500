---
title: 2.1.1.2 Anulomaokāsa
path: /tipitaka/33Y5/2/2.1/2.1.1/2.1.1.2
ref: 260015
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 2 Pavattivāra
    link: /tipitaka/33Y5/2
  - name: 2.1 Uppādavāra
    link: /tipitaka/33Y5/2/2.1
  - name: 2.1.1 Paccuppannavāra
    link: /tipitaka/33Y5/2/2.1/2.1.1
prevL: /tipitaka/33Y5/2/2.1/2.1.1/2.1.1.1
upL: /tipitaka/33Y5/2/2.1/2.1.1
nextL: /tipitaka/33Y5/2/2.1/2.1.1/2.1.1.3
---

# 2.1.1.2 Anulomaokāsa

### Pavattivāra

### Uppādavāra

### Paccuppannavāra

### Anulomaokāsa

(29.)

229. »  Yattha dukkhasaccaṃ uppajjati tattha samudayasaccaṃ uppajjatīti?

230. Asaññasatte tattha dukkhasaccaṃ uppajjati, no ca tattha samudayasaccaṃ uppajjati. Catuvokāre pañcavokāre tattha dukkhasaccañca uppajjati samudayasaccañca uppajjati.

231. «  Yattha vā pana…pe… ? Āmantā.

232. »  Yattha dukkhasaccaṃ uppajjati tattha maggasaccaṃ uppajjatīti?

233. Apāye asaññasatte tattha dukkhasaccaṃ uppajjati, no ca tattha maggasaccaṃ uppajjati. Avasese catuvokāre pañcavokāre tattha dukkhasaccañca uppajjati maggasaccañca uppajjati.

234. «  Yattha vā pana maggasaccaṃ uppajjati tattha dukkhasaccaṃ uppajjatīti? Āmantā.

(30.)

235. »  Yattha samudayasaccaṃ uppajjati tattha maggasaccaṃ uppajjatīti?

236. Apāye tattha samudayasaccaṃ uppajjati, no ca tattha maggasaccaṃ uppajjati. Avasese catuvokāre pañcavokāre tattha samudayasaccañca uppajjati maggasaccañca uppajjati.

237. «  Yattha vā pana…pe… ? Āmantā.


