---
title: 3.6 Atītānāgatavāra
path: /tipitaka/33Y5/3/3.6
ref: 258069
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 3 Pariññāvāra
    link: /tipitaka/33Y5/3
prevL: /tipitaka/33Y5/3/3.5
upL: /tipitaka/33Y5/3
---

# 3.6 Atītānāgatavāra

### Pariññāvāra

### Atītānāgatavāra

(170.)

817. »  Yo dukkhasaccaṃ parijānittha so samudayasaccaṃ pajahissatīti? No.

818. «  Yo vā pana samudayasaccaṃ pajahissati so dukkhasaccaṃ parijānitthāti? No.

819. »  Yo dukkhasaccaṃ na parijānittha so samudayasaccaṃ nappajahissatīti?

820. Ye maggaṃ paṭilabhissanti te dukkhasaccaṃ na parijānittha, no ca te samudayasaccaṃ nappajahissanti. Aggamaggasamaṅgī ye ca puthujjanā maggaṃ na paṭilabhissanti te dukkhasaccañca na parijānittha samudayasaccañca nappajahissanti.

821. «  Yo vā pana samudayasaccaṃ nappajahissati so dukkhasaccaṃ na parijānitthāti?

822. Arahā samudayasaccaṃ nappajahissati, no ca dukkhasaccaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te samudayasaccañca nappajahissanti dukkhasaccañca na parijānittha.

===

823. Pariññāvāro.



===

824. Saccayamakapāḷi niṭṭhitā.




