---
title: 1.2.4.2 Paccanīka
path: /tipitaka/33Y5/1/1.2/1.2.4/1.2.4.2
ref: 260013
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 1 Paṇṇattivāra
    link: /tipitaka/33Y5/1
  - name: 1.2 Paṇṇattivāraniddesa
    link: /tipitaka/33Y5/1/1.2
  - name: 1.2.4 Suddhasaccamūlacakkavāra
    link: /tipitaka/33Y5/1/1.2/1.2.4
prevL: /tipitaka/33Y5/1/1.2/1.2.4/1.2.4.1
upL: /tipitaka/33Y5/1/1.2/1.2.4
nextL: /tipitaka/33Y5/2
---

# 1.2.4.2 Paccanīka

### Paṇṇattivāra

### Paṇṇattivāraniddesa

### Suddhasaccamūlacakkavāra

### Paccanīka

(23.)

201. »  Na dukkhaṃ na saccanti?

202. Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.

203. «  Na saccā na samudayasaccanti? Āmantā.

204. »  Na dukkhaṃ na saccanti?

205. Dukkhaṃ ṭhapetvā avasesā saccā na dukkhaṃ, saccā. Dukkhañca saccañca ṭhapetvā avasesā na ceva dukkhaṃ na ca saccā.

206. «  Na saccā na nirodhasaccanti? …pe…  Na saccā na maggasaccanti? Āmantā.

(24.)

207. »  Na samudayo na saccanti?

208. Samudayaṃ ṭhapetvā avasesā saccā na samudayo, saccā. Samudayañca saccañca ṭhapetvā avasesā na ceva samudayo na ca saccā.

209. «  Na saccā na dukkhasaccanti? …pe… .

(25.)

210. »  Na nirodho na saccanti?

211. Nirodhaṃ ṭhapetvā…pe… .

(26.)

212. »  Na maggo na saccanti?

213. Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.

214. «  Na saccā na dukkhasaccanti? Āmantā.

215. »  Na maggo na saccanti?

216. Maggaṃ ṭhapetvā avasesā saccā na maggo, saccā. Maggañca saccañca ṭhapetvā avasesā na ceva maggo na ca saccā.

217. «  Na saccā na samudayasaccanti? Āmantā. …pe… .

218. «  Na saccā na nirodhasaccanti? Āmantā.

===

219. Paṇṇattiniddesavāro.




