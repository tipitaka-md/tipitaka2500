
[Home](/) / [33Y5 Saccayamakapāḷi](../../../../33Y5.md) / [1 Paṇṇattivāra](../../../1.md) / [1.2 Paṇṇattivāraniddesa](../../1.2.md) / [1.2.2 Padasodhanamūlacakkavāra](../1.2.2.md)

# 1.2.2.1 Anuloma

### Paṇṇattivāra

### Paṇṇattivāraniddesa

### Padasodhanamūlacakkavāra

### Anuloma

(12.)

140. »  Dukkhaṃ dukkhasaccanti? Āmantā.

141. «  Saccā samudayasaccanti?

142. Samudayasaccaṃ saccañceva samudayasaccañca. Avasesā saccā na samudayasaccaṃ.

143. »  Dukkhaṃ dukkhasaccanti? Āmantā.

144. «  Saccā nirodhasaccanti? …pe…  Saccā maggasaccanti?

145. Maggasaccaṃ saccañceva maggasaccañca. Avasesā saccā na maggasaccaṃ.

(13.)

146. »  Samudayo samudayasaccanti?

147. Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samudayasaccañca.

148. «  Saccā dukkhasaccanti? …pe…  Saccā nirodhasaccanti? …pe…  Saccā maggasaccanti?

149. Maggasaccaṃ saccañceva maggasaccañca. Avasesā saccā na maggasaccaṃ.

(14.)

150. »  Nirodho nirodhasaccanti?

151. Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodhasaccañca.

152. «  Saccā dukkhasaccanti? …pe…  Saccā samudayasaccanti? …pe…  Saccā maggasaccanti?

153. Maggasaccaṃ saccañceva maggasaccañca. Avasesā saccā na maggasaccaṃ.

(15.)

154. »  Maggo maggasaccanti?

155. Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.

156. «  Saccā dukkhasaccanti? …pe…  Saccā samudayasaccanti? …pe…  Saccā nirodhasaccanti?

157. Nirodhasaccaṃ saccañceva nirodhasaccañca. Avasesā saccā na nirodhasaccaṃ.

[Go to previous page (1.2.2 Padasodhanamūlacakkavāra)](../1.2.2.md) / [Go to parent page (1.2.2 Padasodhanamūlacakkavāra)](../1.2.2.md) / [Go to next page (1.2.2.2 Paccanīka)](1.2.2.2.md)


