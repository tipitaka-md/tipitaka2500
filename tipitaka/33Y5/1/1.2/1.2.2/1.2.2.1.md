---
title: 1.2.2.1 Anuloma
path: /tipitaka/33Y5/1/1.2/1.2.2/1.2.2.1
ref: 260008
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 1 Paṇṇattivāra
    link: /tipitaka/33Y5/1
  - name: 1.2 Paṇṇattivāraniddesa
    link: /tipitaka/33Y5/1/1.2
  - name: 1.2.2 Padasodhanamūlacakkavāra
    link: /tipitaka/33Y5/1/1.2/1.2.2
prevL: /tipitaka/33Y5/1/1.2/1.2.2
upL: /tipitaka/33Y5/1/1.2/1.2.2
nextL: /tipitaka/33Y5/1/1.2/1.2.2/1.2.2.2
---

# 1.2.2.1 Anuloma

### Paṇṇattivāra

### Paṇṇattivāraniddesa

### Padasodhanamūlacakkavāra

### Anuloma

(12.)

140. »  Dukkhaṃ dukkhasaccanti? Āmantā.

141. «  Saccā samudayasaccanti?

142. Samudayasaccaṃ saccañceva samudayasaccañca. Avasesā saccā na samudayasaccaṃ.

143. »  Dukkhaṃ dukkhasaccanti? Āmantā.

144. «  Saccā nirodhasaccanti? …pe…  Saccā maggasaccanti?

145. Maggasaccaṃ saccañceva maggasaccañca. Avasesā saccā na maggasaccaṃ.

(13.)

146. »  Samudayo samudayasaccanti?

147. Samudayasaccaṃ ṭhapetvā avaseso samudayo, na samudayasaccaṃ. Samudayasaccaṃ samudayo ceva samudayasaccañca.

148. «  Saccā dukkhasaccanti? …pe…  Saccā nirodhasaccanti? …pe…  Saccā maggasaccanti?

149. Maggasaccaṃ saccañceva maggasaccañca. Avasesā saccā na maggasaccaṃ.

(14.)

150. »  Nirodho nirodhasaccanti?

151. Nirodhasaccaṃ ṭhapetvā avaseso nirodho, na nirodhasaccaṃ. Nirodhasaccaṃ nirodho ceva nirodhasaccañca.

152. «  Saccā dukkhasaccanti? …pe…  Saccā samudayasaccanti? …pe…  Saccā maggasaccanti?

153. Maggasaccaṃ saccañceva maggasaccañca. Avasesā saccā na maggasaccaṃ.

(15.)

154. »  Maggo maggasaccanti?

155. Maggasaccaṃ ṭhapetvā avaseso maggo, na maggasaccaṃ. Maggasaccaṃ maggo ceva maggasaccañca.

156. «  Saccā dukkhasaccanti? …pe…  Saccā samudayasaccanti? …pe…  Saccā nirodhasaccanti?

157. Nirodhasaccaṃ saccañceva nirodhasaccañca. Avasesā saccā na nirodhasaccaṃ.


