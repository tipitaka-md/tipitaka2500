---
title: 1.2.1.2 Paccanīka
path: /tipitaka/33Y5/1/1.2/1.2.1/1.2.1.2
ref: 260007
breadcrumbs:
  - name: Home
    link: /
  - name: 33Y5 Saccayamakapāḷi
    link: /tipitaka/33Y5
  - name: 1 Paṇṇattivāra
    link: /tipitaka/33Y5/1
  - name: 1.2 Paṇṇattivāraniddesa
    link: /tipitaka/33Y5/1/1.2
  - name: 1.2.1 Padasodhanavāra
    link: /tipitaka/33Y5/1/1.2/1.2.1
prevL: /tipitaka/33Y5/1/1.2/1.2.1/1.2.1.1
upL: /tipitaka/33Y5/1/1.2/1.2.1
nextL: /tipitaka/33Y5/1/1.2/1.2.2
---

# 1.2.1.2 Paccanīka

### Paṇṇattivāra

### Paṇṇattivāraniddesa

### Padasodhanavāra

### Paccanīka

(11.)

128. »  Na dukkhaṃ na dukkhasaccanti?

129. Kāyikaṃ dukkhaṃ cetasikaṃ dukkhaṃ ṭhapetvā avasesaṃ na dukkhaṃ dukkhasaccaṃ. Dukkhañca dukkhasaccañca ṭhapetvā avasesaṃ na ceva dukkhaṃ na ca dukkhasaccaṃ.

130. «  Na dukkhasaccaṃ na dukkhanti? Āmantā.

131. »  Na samudayo na samudayasaccanti? Āmantā.

132. «  Na samudayasaccaṃ na samudayoti?

133. Samudayasaccaṃ ṭhapetvā avaseso na samudayasaccaṃ, samudayo. Samudayañca samudayasaccañca ṭhapetvā avaseso na ceva samudayo na ca samudayasaccaṃ.

134. »  Na nirodho na nirodhasaccanti? Āmantā.

135. «  Na nirodhasaccaṃ na nirodhoti?

136. Nirodhasaccaṃ ṭhapetvā avaseso na nirodhasaccaṃ, nirodho. Nirodhañca nirodhasaccañca ṭhapetvā avaseso na ceva nirodho na ca nirodhasaccaṃ.

137. »  Na maggo na maggasaccanti? Āmantā.

138. «  Na maggasaccaṃ na maggoti?

139. Maggasaccaṃ ṭhapetvā avaseso na maggasaccaṃ, maggo. Maggañca maggasaccañca ṭhapetvā avaseso na ceva maggo na ca maggasaccaṃ.


