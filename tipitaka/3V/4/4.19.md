---
title: 4.19 Gantabbavāra
path: /tipitaka/3V/4/4.19
ref: 271946
breadcrumbs:
  - name: Home
    link: /
  - name: 3V Mahāvaggapāḷi
    link: /tipitaka/3V
  - name: 4 Pavāraṇākkhandhaka
    link: /tipitaka/3V/4
prevL: /tipitaka/3V/4/4.18
upL: /tipitaka/3V/4
nextL: /tipitaka/3V/4/4.20
---

# 4.19 Gantabbavāra

### Pavāraṇākkhandhaka

### Gantabbavāra

(232.)

1067. Gantabbo, bhikkhave, tadahu pavāraṇāya sabhikkhukā āvāsā sabhikkhuko āvāso, yatthassu bhikkhū samānasaṃvāsakā, yaṃ jaññā ‘sakkomi ajjeva gantun’ti. Gantabbo, bhikkhave, tadahu pavāraṇāya sabhikkhukā āvāsā sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā ‘sakkomi ajjeva gantun’ti.

1068. Gantabbo, bhikkhave, tadahu pavāraṇāya sabhikkhukā anāvāsā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā ‘sakkomi ajjeva gantun’ti.

1069. Gantabbo, bhikkhave, tadahu pavāraṇāya sabhikkhukā āvāsā vā anāvāsā vā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā ‘sakkomi ajjeva gantun’ti.


