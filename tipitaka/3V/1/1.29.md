
[Home](/) / [3V Mahāvaggapāḷi](../../3V.md) / [1 Mahākhandhaka](../1.md)

# 1.29 Kārabhedakacoravatthu

* Mahākhandhaka

* Kārabhedakacoravatthu

(92.)

430\. Tena kho pana samayena raññā māgadhena seniyena bimbisārena anuññātaṃ hoti—  “ye samaṇesu sakyaputtiyesu pabbajanti, na te labbhā kiñci kātuṃ; svākkhāto dhammo, carantu brahmacariyaṃ sammā dukkhassa antakiriyāyā”ti. Tena kho pana samayena aññataro puriso corikaṃ katvā kārāya baddho hoti. So kāraṃ bhinditvā palāyitvā bhikkhūsu pabbajito hoti. Manussā passitvā evamāhaṃsu—  “ayaṃ so kārabhedako coro. Handa naṃ nemā”ti. Ekacce evamāhaṃsu—  “māyyo, evaṃ avacuttha. Anuññātaṃ raññā māgadhena seniyena bimbisārena—  ‘ye samaṇesu sakyaputtiyesu pabbajanti, na te labbhā kiñci kātuṃ; svākkhāto dhammo, carantu brahmacariyaṃ sammā dukkhassa antakiriyāyā’”ti. Manussā ujjhāyanti khiyyanti vipācenti—  “abhayūvarā ime samaṇā sakyaputtiyā, nayime labbhā kiñci kātuṃ. Kathañhi nāma samaṇā sakyaputtiyā kārabhedakaṃ coraṃ pabbājessantī”ti. Bhagavato etamatthaṃ ārocesuṃ. “Na, bhikkhave, kārabhedako coro pabbājetabbo. Yo pabbājeyya, āpatti dukkaṭassā”ti.

[Go to previous page (1.28 Aṅgulimālacoravatthu)](1.28.md) / [Go to parent page (1 Mahākhandhaka)](../1.md) / [Go to next page (1.30 Likhitakacoravatthu)](1.30.md)


