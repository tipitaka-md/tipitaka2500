---
title: 1.42 Sikkhāpadakathā
path: /tipitaka/3V/1/1.42
ref: 271853
breadcrumbs:
  - name: Home
    link: /
  - name: 3V Mahāvaggapāḷi
    link: /tipitaka/3V
  - name: 1 Mahākhandhaka
    link: /tipitaka/3V/1
prevL: /tipitaka/3V/1/1.41
upL: /tipitaka/3V/1
nextL: /tipitaka/3V/1/1.43
---

# 1.42 Sikkhāpadakathā

### Mahākhandhaka

### Sikkhāpadakathā

(106.)

473. Atha kho sāmaṇerānaṃ etadahosi—  “kati nu kho amhākaṃ sikkhāpadāni, kattha ca amhehi sikkhitabban”ti? Bhagavato etamatthaṃ ārocesuṃ…pe…  “anujānāmi, bhikkhave, sāmaṇerānaṃ dasa sikkhāpadāni, tesu ca sāmaṇerehi sikkhituṃ—  pāṇātipātā veramaṇī, adinnādānā veramaṇī, abrahmacariyā veramaṇī, musāvādā veramaṇī, surāmerayamajjapamādaṭṭhānā veramaṇī, vikālabhojanā veramaṇī, naccagītavāditavisūkadassanā veramaṇī, mālāgandhavilepanadhāraṇamaṇḍanavibhūsanaṭṭhānā veramaṇī, uccāsayanamahāsayanā veramaṇī, jātarūparajatapaṭiggahaṇā veramaṇī. Anujānāmi, bhikkhave, sāmaṇerānaṃ imāni dasa sikkhāpadāni, imesu ca sāmaṇerehi sikkhitun”ti.


