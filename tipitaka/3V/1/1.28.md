
[Home](/) / [3V Mahāvaggapāḷi](/tipitaka/3V.md) / [1 Mahākhandhaka](/tipitaka/3V/1.md)

# 𑁧𑁇𑁨𑁮 𑀅𑀗𑁆𑀕𑀼𑀮𑀺𑀫𑀸𑀮𑀘𑁄𑀭𑀯𑀢𑁆𑀣𑀼

### 𑀫𑀳𑀸𑀔𑀦𑁆𑀥𑀓

### 𑀅𑀗𑁆𑀕𑀼𑀮𑀺𑀫𑀸𑀮𑀘𑁄𑀭𑀯𑀢𑁆𑀣𑀼

(91.)

429. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀘𑁄𑀭𑁄 𑀅𑀗𑁆𑀕𑀼𑀮𑀺𑀫𑀸𑀮𑁄 𑀪𑀺𑀓𑁆𑀔𑀽𑀲𑀼 𑀧𑀩𑁆𑀩𑀚𑀺𑀢𑁄 𑀳𑁄𑀢𑀺𑁇 𑀫𑀦𑀼𑀲𑁆𑀲𑀸 𑀧𑀲𑁆𑀲𑀺𑀢𑁆𑀯𑀸 𑀉𑀩𑁆𑀩𑀺𑀚𑁆𑀚𑀦𑁆𑀢𑀺𑀧𑀺, 𑀉𑀢𑁆𑀢𑀲𑀦𑁆𑀢𑀺𑀧𑀺, 𑀧𑀮𑀸𑀬𑀦𑁆𑀢𑀺𑀧𑀺, 𑀅𑀜𑁆𑀜𑁂𑀦𑀧𑀺 𑀕𑀘𑁆𑀙𑀦𑁆𑀢𑀺, 𑀅𑀜𑁆𑀜𑁂𑀦𑀧𑀺 𑀫𑀼𑀔𑀁 𑀓𑀭𑁄𑀦𑁆𑀢𑀺, 𑀤𑁆𑀯𑀸𑀭𑀫𑁆𑀧𑀺 𑀣𑀓𑁂𑀦𑁆𑀢𑀺𑁇 𑀫𑀦𑀼𑀲𑁆𑀲𑀸 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺—  “𑀓𑀣𑀜𑁆𑀳𑀺 𑀦𑀸𑀫 𑀲𑀫𑀡𑀸 𑀲𑀓𑁆𑀬𑀧𑀼𑀢𑁆𑀢𑀺𑀬𑀸 𑀥𑀚𑀩𑀦𑁆𑀥𑀁 𑀘𑁄𑀭𑀁 𑀧𑀩𑁆𑀩𑀸𑀚𑁂𑀲𑁆𑀲𑀦𑁆𑀢𑀻”𑀢𑀺𑁇 𑀅𑀲𑁆𑀲𑁄𑀲𑀼𑀁 𑀔𑁄 𑀪𑀺𑀓𑁆𑀔𑀽 𑀢𑁂𑀲𑀁 𑀫𑀦𑀼𑀲𑁆𑀲𑀸𑀦𑀁 𑀉𑀚𑁆𑀛𑀸𑀬𑀦𑁆𑀢𑀸𑀦𑀁 𑀔𑀺𑀬𑁆𑀬𑀦𑁆𑀢𑀸𑀦𑀁 𑀯𑀺𑀧𑀸𑀘𑁂𑀦𑁆𑀢𑀸𑀦𑀁𑁇 𑀅𑀣 𑀔𑁄 𑀢𑁂 𑀪𑀺𑀓𑁆𑀔𑀽 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁…𑀧𑁂…  “𑀦, 𑀪𑀺𑀓𑁆𑀔𑀯𑁂, 𑀥𑀚𑀩𑀦𑁆𑀥𑁄 𑀘𑁄𑀭𑁄 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀬𑁄 𑀧𑀩𑁆𑀩𑀸𑀚𑁂𑀬𑁆𑀬, 𑀆𑀧𑀢𑁆𑀢𑀺 𑀤𑀼𑀓𑁆𑀓𑀝𑀲𑁆𑀲𑀸”𑀢𑀺𑁇

[Go to previous page (1.27 Rājabhaṭavatthu)](/tipitaka/3V/1/1.27.md) / [Go to parent page (1 Mahākhandhaka)](/tipitaka/3V/1.md) / [Go to next page (1.29 Kārabhedakacoravatthu)](/tipitaka/3V/1/1.29.md)


