
[Home](/) / [3V Mahāvaggapāḷi](/tipitaka/3V.md) / [1 Mahākhandhaka](/tipitaka/3V/1.md)

# 𑁧𑁇𑁬𑁬 𑀆𑀧𑀢𑁆𑀢𑀺𑀬𑀸𑀅𑀤𑀲𑁆𑀲𑀦𑁂𑀉𑀓𑁆𑀔𑀺𑀢𑁆𑀢𑀓𑀯𑀢𑁆𑀣𑀼

### 𑀫𑀳𑀸𑀔𑀦𑁆𑀥𑀓

### 𑀆𑀧𑀢𑁆𑀢𑀺𑀬𑀸𑀅𑀤𑀲𑁆𑀲𑀦𑁂𑀉𑀓𑁆𑀔𑀺𑀢𑁆𑀢𑀓𑀯𑀢𑁆𑀣𑀼

(130.)

545. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑁄 𑀪𑀺𑀓𑁆𑀔𑀼 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀢𑁆𑀢𑀓𑁄 𑀯𑀺𑀩𑁆𑀪𑀫𑀺𑁇 𑀲𑁄 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀽 𑀉𑀧𑀲𑀫𑁆𑀧𑀤𑀁 𑀬𑀸𑀘𑀺𑁇 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁𑁇

546. “𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀆𑀧𑀢𑁆𑀢𑀺𑀬𑀸 𑀅𑀤𑀲𑁆𑀲𑀦𑁂 𑀉𑀓𑁆𑀔𑀺𑀢𑁆𑀢𑀓𑁄 𑀯𑀺𑀩𑁆𑀪𑀫𑀢𑀺𑁇 𑀲𑁄 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀽 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀲𑁄 𑀏𑀯𑀫𑀲𑁆𑀲 𑀯𑀘𑀦𑀻𑀬𑁄—  ‘𑀧𑀲𑁆𑀲𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀦 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀧𑀩𑁆𑀩𑀸𑀚𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀲𑁆𑀲𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀉𑀧𑀲𑀫𑁆𑀧𑀸𑀤𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀲𑁆𑀲𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀑𑀲𑀸𑀭𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀲𑁆𑀲𑀺𑀲𑁆𑀲𑀸𑀫𑀻𑀢𑀺, 𑀦 𑀑𑀲𑀸𑀭𑁂𑀢𑀩𑁆𑀩𑁄𑁇 𑀑𑀲𑀸𑀭𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑁂 𑀧𑀲𑁆𑀲𑀢𑀺, 𑀇𑀘𑁆𑀘𑁂𑀢𑀁 𑀓𑀼𑀲𑀮𑀁𑁇 𑀦𑁄 𑀘𑁂 𑀧𑀲𑁆𑀲𑀢𑀺, 𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀧𑀼𑀦 𑀉𑀓𑁆𑀔𑀺𑀧𑀺𑀢𑀩𑁆𑀩𑁄𑁇 𑀅𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀅𑀦𑀸𑀧𑀢𑁆𑀢𑀺 𑀲𑀫𑁆𑀪𑁄𑀕𑁂 𑀲𑀁𑀯𑀸𑀲𑁂𑁇

547. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀆𑀧𑀢𑁆𑀢𑀺𑀬𑀸 𑀅𑀧𑁆𑀧𑀝𑀺𑀓𑀫𑁆𑀫𑁂 𑀉𑀓𑁆𑀔𑀺𑀢𑁆𑀢𑀓𑁄 𑀯𑀺𑀩𑁆𑀪𑀫𑀢𑀺𑁇 𑀲𑁄 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀽 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀲𑁄 𑀏𑀯𑀫𑀲𑁆𑀲 𑀯𑀘𑀦𑀻𑀬𑁄—  ‘𑀧𑀝𑀺𑀓𑀭𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀦 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀧𑀩𑁆𑀩𑀸𑀚𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀓𑀭𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀉𑀧𑀲𑀫𑁆𑀧𑀸𑀤𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀓𑀭𑀺𑀲𑁆𑀲𑀲𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀑𑀲𑀸𑀭𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀓𑀭𑀺𑀲𑁆𑀲𑀸𑀫𑀻𑀢𑀺, 𑀦 𑀑𑀲𑀸𑀭𑁂𑀢𑀩𑁆𑀩𑁄𑁇 𑀑𑀲𑀸𑀭𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀓𑀭𑁄𑀳𑀺 𑀢𑀁 𑀆𑀧𑀢𑁆𑀢𑀺𑀦𑁆’𑀢𑀺𑁇 𑀲𑀘𑁂 𑀧𑀝𑀺𑀓𑀭𑁄𑀢𑀺, 𑀇𑀘𑁆𑀘𑁂𑀢𑀁 𑀓𑀼𑀲𑀮𑀁𑁇 𑀦𑁄 𑀘𑁂 𑀧𑀝𑀺𑀓𑀭𑁄𑀢𑀺 𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀧𑀼𑀦 𑀉𑀓𑁆𑀔𑀺𑀧𑀺𑀢𑀩𑁆𑀩𑁄𑁇 𑀅𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀅𑀦𑀸𑀧𑀢𑁆𑀢𑀺 𑀲𑀫𑁆𑀪𑁄𑀕𑁂 𑀲𑀁𑀯𑀸𑀲𑁂𑁇

548. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀧𑀸𑀧𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑁂 𑀉𑀓𑁆𑀔𑀺𑀢𑁆𑀢𑀓𑁄 𑀯𑀺𑀩𑁆𑀪𑀫𑀢𑀺𑁇 𑀲𑁄 𑀧𑀼𑀦 𑀧𑀘𑁆𑀘𑀸𑀕𑀦𑁆𑀢𑁆𑀯𑀸 𑀪𑀺𑀓𑁆𑀔𑀽 𑀉𑀧𑀲𑀫𑁆𑀧𑀤𑀁 𑀬𑀸𑀘𑀢𑀺𑁇 𑀲𑁄 𑀏𑀯𑀫𑀲𑁆𑀲 𑀯𑀘𑀦𑀻𑀬𑁄—  ‘𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀲𑀺 𑀢𑀁 𑀧𑀸𑀧𑀺𑀓𑀁 𑀤𑀺𑀝𑁆𑀞𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀦 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀧𑀩𑁆𑀩𑀸𑀚𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀲𑀺 𑀢𑀁 𑀧𑀸𑀧𑀺𑀓𑀁 𑀤𑀺𑀝𑁆𑀞𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀦 𑀉𑀧𑀲𑀫𑁆𑀧𑀸𑀤𑁂𑀢𑀩𑁆𑀩𑁄𑁇 𑀉𑀧𑀲𑀫𑁆𑀧𑀸𑀤𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀲𑀺 𑀢𑀁 𑀧𑀸𑀧𑀺𑀓𑀁 𑀤𑀺𑀝𑁆𑀞𑀺𑀦𑁆’𑀢𑀺? 𑀲𑀘𑀸𑀳𑀁 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀑𑀲𑀸𑀭𑁂𑀢𑀩𑁆𑀩𑁄𑁇 𑀲𑀘𑀸𑀳𑀁 𑀦 𑀧𑀝𑀺𑀦𑀺𑀲𑁆𑀲𑀚𑁆𑀚𑀺𑀲𑁆𑀲𑀸𑀫𑀻𑀢𑀺, 𑀦 𑀑𑀲𑀸𑀭𑁂𑀢𑀩𑁆𑀩𑁄𑁇 𑀑𑀲𑀸𑀭𑁂𑀢𑁆𑀯𑀸 𑀯𑀢𑁆𑀢𑀩𑁆𑀩𑁄—  ‘𑀧𑀝𑀺𑀦𑀺𑀲𑁆𑀲𑀚𑁆𑀚𑁂𑀳𑀺 𑀢𑀁 𑀧𑀸𑀧𑀺𑀓𑀁 𑀤𑀺𑀝𑁆𑀞𑀺𑀦𑁆’𑀢𑀺𑁇 𑀲𑀘𑁂 𑀧𑀝𑀺𑀦𑀺𑀲𑁆𑀲𑀚𑁆𑀚𑀢𑀺, 𑀇𑀘𑁆𑀘𑁂𑀢𑀁 𑀓𑀼𑀲𑀮𑀁𑁇 𑀦𑁄 𑀘𑁂 𑀧𑀝𑀺𑀦𑀺𑀲𑁆𑀲𑀚𑁆𑀚𑀢𑀺, 𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀧𑀼𑀦 𑀉𑀓𑁆𑀔𑀺𑀧𑀺𑀢𑀩𑁆𑀩𑁄𑁇 𑀅𑀮𑀩𑁆𑀪𑀫𑀸𑀦𑀸𑀬 𑀲𑀸𑀫𑀕𑁆𑀕𑀺𑀬𑀸 𑀅𑀦𑀸𑀧𑀢𑁆𑀢𑀺 𑀲𑀫𑁆𑀪𑁄𑀕𑁂 𑀲𑀁𑀯𑀸𑀲𑁂”𑀢𑀺𑁇

---

549. 𑀫𑀳𑀸𑀔𑀦𑁆𑀥𑀓𑁄 𑀧𑀞𑀫𑁄𑁇



---

550. 𑀢𑀲𑁆𑀲𑀼𑀤𑁆𑀤𑀸𑀦𑀁



(131.)

551. _𑀯𑀺𑀦𑀬𑀫𑁆𑀳𑀺 𑀫𑀳𑀢𑁆𑀣𑁂𑀲𑀼,_  
_𑀧𑁂𑀲𑀮𑀸𑀦𑀁 𑀲𑀼𑀔𑀸𑀯𑀳𑁂;_  
_𑀦𑀺𑀕𑁆𑀕𑀳𑀸𑀦𑀜𑁆𑀘 𑀧𑀸𑀧𑀺𑀘𑁆𑀙𑁂,_  
_𑀮𑀚𑁆𑀚𑀻𑀦𑀁 𑀧𑀕𑁆𑀕𑀳𑁂𑀲𑀼 𑀘𑁇_  


552. _𑀲𑀸𑀲𑀦𑀸𑀥𑀸𑀭𑀡𑁂 𑀘𑁂𑀯,_  
_𑀲𑀩𑁆𑀩𑀜𑁆𑀜𑀼𑀚𑀺𑀦𑀕𑁄𑀘𑀭𑁂;_  
_𑀅𑀦𑀜𑁆𑀜𑀯𑀺𑀲𑀬𑁂 𑀔𑁂𑀫𑁂,_  
_𑀲𑀼𑀧𑀜𑁆𑀜𑀢𑁆𑀢𑁂 𑀅𑀲𑀁𑀲𑀬𑁂𑁇_  


553. _𑀔𑀦𑁆𑀥𑀓𑁂 𑀯𑀺𑀦𑀬𑁂 𑀘𑁂𑀯,_  
_𑀧𑀭𑀺𑀯𑀸𑀭𑁂 𑀘 𑀫𑀸𑀢𑀺𑀓𑁂;_  
_𑀬𑀣𑀸𑀢𑁆𑀣𑀓𑀸𑀭𑀻 𑀓𑀼𑀲𑀮𑁄,_  
_𑀧𑀝𑀺𑀧𑀚𑁆𑀚𑀢𑀺 𑀬𑁄𑀦𑀺𑀲𑁄𑁇_  


554. _𑀬𑁄 𑀕𑀯𑀁 𑀦 𑀯𑀺𑀚𑀸𑀦𑀸𑀢𑀺,_  
_𑀦 𑀲𑁄 𑀭𑀓𑁆𑀔𑀢𑀺 𑀕𑁄𑀕𑀡𑀁;_  
_𑀏𑀯𑀁 𑀲𑀻𑀮𑀁 𑀅𑀚𑀸𑀦𑀦𑁆𑀢𑁄,_  
_𑀓𑀺𑀁 𑀲𑁄 𑀭𑀓𑁆𑀔𑁂𑀬𑁆𑀬 𑀲𑀁𑀯𑀭𑀁𑁇_  


555. _𑀧𑀫𑀼𑀝𑁆𑀞𑀫𑁆𑀳𑀺 𑀘 𑀲𑀼𑀢𑁆𑀢𑀦𑁆𑀢𑁂,_  
_𑀅𑀪𑀺𑀥𑀫𑁆𑀫𑁂 𑀘 𑀢𑀸𑀯𑀤𑁂;_  
_𑀯𑀺𑀦𑀬𑁂 𑀅𑀯𑀺𑀦𑀝𑁆𑀞𑀫𑁆𑀳𑀺,_  
_𑀧𑀼𑀦 𑀢𑀺𑀝𑁆𑀞𑀢𑀺 𑀲𑀸𑀲𑀦𑀁𑁇_  


556. _𑀢𑀲𑁆𑀫𑀸 𑀲𑀗𑁆𑀕𑀸𑀳𑀡𑀸𑀳𑁂𑀢𑀼𑀁,_  
_𑀉𑀤𑁆𑀤𑀸𑀦𑀁 𑀅𑀦𑀼𑀧𑀼𑀩𑁆𑀩𑀲𑁄;_  
_𑀧𑀯𑀓𑁆𑀔𑀸𑀫𑀺 𑀬𑀣𑀸𑀜𑀸𑀬𑀁,_  
_𑀲𑀼𑀡𑀸𑀣 𑀫𑀫 𑀪𑀸𑀲𑀢𑁄𑁇_  


557. _𑀯𑀢𑁆𑀣𑀼 𑀦𑀺𑀤𑀸𑀦𑀁 𑀆𑀧𑀢𑁆𑀢𑀺,_  
_𑀦𑀬𑀸 𑀧𑁂𑀬𑁆𑀬𑀸𑀮𑀫𑁂𑀯 𑀘;_  
_𑀤𑀼𑀓𑁆𑀓𑀭𑀁 𑀢𑀁 𑀅𑀲𑁂𑀲𑁂𑀢𑀼𑀁,_  
_𑀦𑀬𑀢𑁄 𑀢𑀁 𑀯𑀺𑀚𑀸𑀦𑀣𑀸𑀢𑀺𑁇_  


558. _𑀩𑁄𑀥𑀺 𑀭𑀸𑀚𑀸𑀬𑀢𑀦𑀜𑁆𑀘,_  
_𑀅𑀚𑀧𑀸𑀮𑁄 𑀲𑀳𑀫𑁆𑀧𑀢𑀺;_  
_𑀩𑁆𑀭𑀳𑁆𑀫𑀸 𑀆𑀍𑀆𑀭𑁄 𑀉𑀤𑀓𑁄,_  
_𑀪𑀺𑀓𑁆𑀔𑀼 𑀘 𑀉𑀧𑀓𑁄 𑀇𑀲𑀺𑁇_  


559. _𑀓𑁄𑀡𑁆𑀟𑀜𑁆𑀜𑁄 𑀯𑀧𑁆𑀧𑁄 𑀪𑀤𑁆𑀤𑀺𑀬𑁄,_  
_𑀫𑀳𑀸𑀦𑀸𑀫𑁄 𑀘 𑀅𑀲𑁆𑀲𑀚𑀺;_  
_𑀬𑀲𑁄 𑀘𑀢𑁆𑀢𑀸𑀭𑁄 𑀧𑀜𑁆𑀜𑀸𑀲,_  
_𑀲𑀩𑁆𑀩𑁂 𑀧𑁂𑀲𑁂𑀲𑀺 𑀲𑁄 𑀤𑀺𑀲𑀸𑁇_  


560. _𑀯𑀢𑁆𑀣𑀼 𑀫𑀸𑀭𑁂𑀳𑀺 𑀢𑀺𑀁𑀲𑀸 𑀘,_  
_𑀉𑀭𑀼𑀯𑁂𑀮𑀁 𑀢𑀬𑁄 𑀚𑀝𑀻;_  
_𑀅𑀕𑁆𑀬𑀸𑀕𑀸𑀭𑀁 𑀫𑀳𑀸𑀭𑀸𑀚𑀸,_  
_𑀲𑀓𑁆𑀓𑁄 𑀩𑁆𑀭𑀳𑁆𑀫𑀸 𑀘 𑀓𑁂𑀯𑀮𑀸𑁇_  


561. _𑀧𑀁𑀲𑀼𑀓𑀽𑀮𑀁 𑀧𑁄𑀓𑁆𑀔𑀭𑀡𑀻,_  
_𑀲𑀺𑀮𑀸 𑀘 𑀓𑀓𑀼𑀥𑁄 𑀲𑀺𑀮𑀸;_  
_𑀚𑀫𑁆𑀩𑀼 𑀅𑀫𑁆𑀩𑁄 𑀘 𑀆𑀫𑀮𑁄,_  
_𑀧𑀸𑀭𑀺𑀧𑀼𑀧𑁆𑀨𑀜𑁆𑀘 𑀆𑀳𑀭𑀺𑁇_  


562. _𑀨𑀸𑀮𑀺𑀬𑀦𑁆𑀢𑀼 𑀉𑀚𑁆𑀚𑀮𑀦𑁆𑀢𑀼,_  
_𑀯𑀺𑀚𑁆𑀛𑀸𑀬𑀦𑁆𑀢𑀼 𑀘 𑀓𑀲𑁆𑀲𑀧;_  
_𑀦𑀺𑀫𑀼𑀚𑁆𑀚𑀦𑁆𑀢𑀺 𑀫𑀼𑀔𑀻 𑀫𑁂𑀖𑁄,_  
_𑀕𑀬𑀸 𑀮𑀝𑁆𑀞𑀺 𑀘 𑀫𑀸𑀕𑀥𑁄𑁇_  


563. _𑀉𑀧𑀢𑀺𑀲𑁆𑀲𑁄 𑀓𑁄𑀮𑀺𑀢𑁄 𑀘,_  
_𑀅𑀪𑀺𑀜𑁆𑀜𑀸𑀢𑀸 𑀘 𑀧𑀩𑁆𑀩𑀚𑀼𑀁;_  
_𑀤𑀼𑀦𑁆𑀦𑀺𑀯𑀢𑁆𑀣𑀸 𑀧𑀡𑀸𑀫𑀦𑀸,_  
_𑀓𑀺𑀲𑁄 𑀮𑀽𑀔𑁄 𑀘 𑀩𑁆𑀭𑀸𑀳𑁆𑀫𑀡𑁄𑁇_  


564. _𑀅𑀦𑀸𑀘𑀸𑀭𑀁 𑀆𑀘𑀭𑀢𑀺,_  
_𑀉𑀤𑀭𑀁 𑀫𑀸𑀡𑀯𑁄 𑀕𑀡𑁄;_  
_𑀯𑀲𑁆𑀲𑀁 𑀩𑀸𑀮𑁂𑀳𑀺 𑀧𑀓𑁆𑀓𑀦𑁆𑀢𑁄,_  
_𑀤𑀲 𑀯𑀲𑁆𑀲𑀸𑀦𑀺 𑀦𑀺𑀲𑁆𑀲𑀬𑁄𑁇_  


565. _𑀦 𑀯𑀢𑁆𑀢𑀦𑁆𑀢𑀺 𑀧𑀡𑀸𑀫𑁂𑀢𑀼𑀁,_  
_𑀩𑀸𑀮𑀸 𑀧𑀲𑁆𑀲𑀤𑁆𑀥𑀺 𑀧𑀜𑁆𑀘 𑀙;_  
_𑀬𑁄 𑀲𑁄 𑀅𑀜𑁆𑀜𑁄 𑀘 𑀦𑀕𑁆𑀕𑁄 𑀘,_  
_𑀅𑀘𑁆𑀙𑀺𑀦𑁆𑀦𑀚𑀝𑀺𑀮𑀲𑀸𑀓𑀺𑀬𑁄𑁇_  


566. _𑀫𑀕𑀥𑁂𑀲𑀼 𑀧𑀜𑁆𑀘𑀸𑀩𑀸𑀥𑀸,_  
_𑀏𑀓𑁄 𑀭𑀸𑀚𑀸 𑀘 𑀅𑀗𑁆𑀕𑀼𑀮𑀺;_  
_𑀫𑀸𑀕𑀥𑁄 𑀘 𑀅𑀦𑀼𑀜𑁆𑀜𑀸𑀲𑀺,_  
_𑀓𑀸𑀭𑀸 𑀮𑀺𑀔𑀺 𑀓𑀲𑀸𑀳𑀢𑁄𑁇_  


567. _𑀮𑀓𑁆𑀔𑀡𑀸 𑀇𑀡𑀸 𑀤𑀸𑀲𑁄 𑀘,_  
_𑀪𑀡𑁆𑀟𑀼𑀓𑁄 𑀉𑀧𑀸𑀮𑀺 𑀅𑀳𑀺;_  
_𑀲𑀤𑁆𑀥𑀁 𑀓𑀼𑀮𑀁 𑀓𑀡𑁆𑀝𑀓𑁄 𑀘,_  
_𑀆𑀳𑀼𑀦𑁆𑀤𑀭𑀺𑀓𑀫𑁂𑀯 𑀘𑁇_  


568. _𑀯𑀢𑁆𑀣𑀼𑀫𑁆𑀳𑀺 𑀤𑀸𑀭𑀓𑁄 𑀲𑀺𑀓𑁆𑀔𑀸,_  
_𑀯𑀺𑀳𑀭𑀦𑁆𑀢𑀺 𑀘 𑀓𑀺𑀁 𑀦𑀼 𑀔𑁄;_  
_𑀲𑀩𑁆𑀩𑀁 𑀫𑀼𑀔𑀁 𑀉𑀧𑀚𑁆𑀛𑀸𑀬𑁂,_  
_𑀅𑀧𑀮𑀸𑀍𑀅𑀦 𑀓𑀡𑁆𑀝𑀓𑁄𑁇_  


569. _𑀧𑀡𑁆𑀟𑀓𑁄 𑀣𑁂𑀬𑁆𑀬𑀧𑀓𑁆𑀓𑀦𑁆𑀢𑁄,_  
_𑀅𑀳𑀺 𑀘 𑀫𑀸𑀢𑀭𑀻 𑀧𑀺𑀢𑀸;_  
_𑀅𑀭𑀳𑀦𑁆𑀢𑀪𑀺𑀓𑁆𑀔𑀼𑀦𑀻𑀪𑁂𑀤𑀸,_  
_𑀭𑀼𑀳𑀺𑀭𑁂𑀦 𑀘 𑀩𑁆𑀬𑀜𑁆𑀚𑀦𑀁𑁇_  


570. _𑀅𑀦𑀼𑀧𑀚𑁆𑀛𑀸𑀬𑀲𑀁𑀖𑁂𑀦,_  
_𑀕𑀡𑀧𑀡𑁆𑀟𑀓𑀧𑀢𑁆𑀢𑀓𑁄;_  
_𑀅𑀘𑀻𑀯𑀭𑀁 𑀢𑀤𑀼𑀪𑀬𑀁,_  
_𑀬𑀸𑀘𑀺𑀢𑁂𑀦𑀧𑀺 𑀬𑁂 𑀢𑀬𑁄𑁇_  


571. _𑀳𑀢𑁆𑀣𑀸 𑀧𑀸𑀤𑀸 𑀳𑀢𑁆𑀣𑀧𑀸𑀤𑀸,_  
_𑀓𑀡𑁆𑀡𑀸 𑀦𑀸𑀲𑀸 𑀢𑀤𑀽𑀪𑀬𑀁;_  
_𑀅𑀗𑁆𑀕𑀼𑀮𑀺𑀅𑀍𑀅𑀓𑀡𑁆𑀟𑀭𑀁,_  
_𑀨𑀡𑀁 𑀔𑀼𑀚𑁆𑀚𑀜𑁆𑀘 𑀯𑀸𑀫𑀦𑀁𑁇_  


572. _𑀕𑀮𑀕𑀡𑁆𑀟𑀻 𑀮𑀓𑁆𑀔𑀡𑀸 𑀘𑁂𑀯,_  
_𑀓𑀲𑀸 𑀮𑀺𑀔𑀺𑀢𑀲𑀻𑀧𑀤𑀻;_  
_𑀧𑀸𑀧𑀧𑀭𑀺𑀲𑀤𑀽𑀲𑀻 𑀘,_  
_𑀓𑀸𑀡𑀁 𑀓𑀼𑀡𑀺 𑀢𑀣𑁂𑀯 𑀘𑁇_  


573. _𑀔𑀜𑁆𑀚𑀁 𑀧𑀓𑁆𑀔𑀳𑀢𑀜𑁆𑀘𑁂𑀯,_  
_𑀲𑀘𑁆𑀙𑀺𑀦𑁆𑀦𑁃𑀭𑀺𑀬𑀸𑀧𑀣𑀁;_  
_𑀚𑀭𑀸𑀦𑁆𑀥𑀫𑀽𑀕𑀩𑀥𑀺𑀭𑀁,_  
_𑀅𑀦𑁆𑀥𑀫𑀽𑀕𑀜𑁆𑀘 𑀬𑀁 𑀢𑀳𑀺𑀁𑁇_  


574. _𑀅𑀦𑁆𑀥𑀩𑀥𑀺𑀭𑀁 𑀬𑀁 𑀯𑀼𑀢𑁆𑀢𑀁,_  
_𑀫𑀽𑀕𑀩𑀥𑀺𑀭𑀫𑁂𑀯 𑀘;_  
_𑀅𑀦𑁆𑀥𑀫𑀽𑀕𑀩𑀥𑀺𑀭𑀜𑁆𑀘,_  
_𑀅𑀮𑀚𑁆𑀚𑀻𑀦𑀜𑁆𑀘 𑀦𑀺𑀲𑁆𑀲𑀬𑀁𑁇_  


575. _𑀯𑀢𑁆𑀣𑀩𑁆𑀩𑀜𑁆𑀘 𑀢𑀣𑀸𑀤𑁆𑀥𑀸𑀦𑀁,_  
_𑀬𑀸𑀘𑀫𑀸𑀦𑁂𑀦 𑀮𑀓𑁆𑀔𑀡𑀸;_  
_𑀆𑀕𑀘𑁆𑀙𑀢𑀼 𑀯𑀺𑀯𑀤𑀦𑁆𑀢𑀺,_  
_𑀏𑀓𑀼𑀧𑀚𑁆𑀛𑀸𑀬𑁂𑀦 𑀓𑀲𑁆𑀲𑀧𑁄𑁇_  


576. _𑀤𑀺𑀲𑁆𑀲𑀦𑁆𑀢𑀺 𑀉𑀧𑀲𑀫𑁆𑀧𑀦𑁆𑀦𑀸,_  
_𑀆𑀩𑀸𑀥𑁂𑀳𑀺 𑀘 𑀧𑀻𑀍𑀇𑀢𑀸;_  
_𑀅𑀦𑀦𑀼𑀲𑀺𑀝𑁆𑀞𑀸 𑀯𑀺𑀢𑁆𑀣𑁂𑀦𑁆𑀢𑀺,_  
_𑀢𑀢𑁆𑀣𑁂𑀯 𑀅𑀦𑀼𑀲𑀸𑀲𑀦𑀸𑁇_  


577. _𑀲𑀁𑀖𑁂𑀧𑀺 𑀘 𑀅𑀣𑁄 𑀩𑀸𑀮𑀸,_  
_𑀅𑀲𑀫𑁆𑀫𑀢𑀸 𑀘 𑀏𑀓𑀢𑁄;_  
_𑀉𑀮𑁆𑀮𑀼𑀫𑁆𑀧𑀢𑀼𑀧𑀲𑀫𑁆𑀧𑀤𑀸,_  
_𑀦𑀺𑀲𑁆𑀲𑀬𑁄 𑀏𑀓𑀓𑁄 𑀢𑀬𑁄𑀢𑀺𑁇_  


---

578. 𑀇𑀫𑀫𑁆𑀳𑀺 𑀔𑀦𑁆𑀥𑀓𑁂 𑀯𑀢𑁆𑀣𑀽𑀦𑀺 𑀏𑀓𑀲𑀢𑀜𑁆𑀘 𑀤𑁆𑀯𑀸𑀲𑀢𑁆𑀢𑀢𑀺𑁇



---

579. 𑀫𑀳𑀸𑀔𑀦𑁆𑀥𑀓𑁄 𑀦𑀺𑀝𑁆𑀞𑀺𑀢𑁄𑁇



[Go to previous page (1.65 Cattāriakaraṇīya)](/tipitaka/3V/1/1.65.md) / [Go to parent page (1 Mahākhandhaka)](/tipitaka/3V/1.md) / [Go to next page (2 Uposathakkhandhaka)](/tipitaka/3V/2.md)


