
[Home](/) / [3V Mahāvaggapāḷi](/tipitaka/3V.md) / [1 Mahākhandhaka](/tipitaka/3V/1.md)

# 1.62 Gabbhavīsūpasampadānujānana

### Mahākhandhaka

### Gabbhavīsūpasampadānujānana

(124.)

514. Tena kho pana samayena āyasmā kumārakassapo gabbhavīso upasampanno ahosi. Atha kho āyasmato kumārakassapassa etadahosi—  “bhagavatā paññattaṃ—  ‘na ūnavīsativasso puggalo upasampādetabbo’ti. Ahañcamhi gabbhavīso upasampanno. Upasampanno nu khomhi, nanu kho upasampanno”ti? Bhagavato etamatthaṃ ārocesuṃ. Yaṃ, bhikkhave, mātukucchismiṃ paṭhamaṃ cittaṃ uppannaṃ, paṭhamaṃ viññāṇaṃ pātubhūtaṃ, tadupādāya sāvassa jāti. “Anujānāmi, bhikkhave, gabbhavīsaṃ upasampādetun”ti.

[Go to previous page](/tipitaka/3V/1/1.61.md) / [Go to parent page](/tipitaka/3V/1.md) / [Go to next page](/tipitaka/3V/1/1.63.md)


