
[Home](/) / [3V Mahāvaggapāḷi](../../3V.md) / [8 Cīvarakkhandhaka](../8.md)

# 8.29 Saṃghebhinnecīvaruppādakathā

* Cīvarakkhandhaka

* Saṃghebhinnecīvaruppādakathā

(376.)

1730\. Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, ekasmiṃ pakkhe cīvaraṃ denti—  saṃghassa demāti. Saṃghassevetaṃ.

1731\. Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, tasmiṃyeva pakkhe cīvaraṃ denti—  saṃghassa demāti. Saṃghassevetaṃ.

1732\. Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, ekasmiṃ pakkhe cīvaraṃ denti—  pakkhassa demāti. Pakkhassevetaṃ.

1733\. Idha pana, bhikkhave, vassaṃvuṭṭhānaṃ bhikkhūnaṃ anuppanne cīvare saṃgho bhijjati. Tattha manussā ekasmiṃ pakkhe udakaṃ denti, tasmiṃyeva pakkhe cīvaraṃ denti—  pakkhassa demāti. Pakkhassevetaṃ.

1734\. Idha pana, bhikkhave, vassaṃvuṭṭhānaṃ bhikkhūnaṃ uppanne cīvare abhājite saṃgho bhijjati. Sabbesaṃ samakaṃ bhājetabban”ti.

[Go to previous page (8.28 Vassaṃvuṭṭhānaṃanuppannacīvarakathā)](8.28.md) / [Go to parent page (8 Cīvarakkhandhaka)](../8.md) / [Go to next page (8.30 Duggahitasuggahitādikathā)](8.30.md)


