
[Home](/) / [3V Mahāvaggapāḷi](../../3V.md) / [9 Campeyyakkhandhaka](../9.md)

# 9.27 Adassaneukkhepanīyakammavivādakathā

* Campeyyakkhandhaka

* Adassaneukkhepanīyakammavivādakathā

(437.)

1883\. Idha pana, bhikkhave, bhikkhu āpattiṃ āpajjitvā na icchati āpattiṃ passituṃ. Tatra ce bhikkhūnaṃ evaṃ hoti—  ‘ayaṃ kho, āvuso, bhikkhu āpattiṃ āpajjitvā na icchati āpattiṃ passituṃ. Handassa mayaṃ āpattiyā adassane ukkhepanīyakammaṃ karomā’ti. Te tassa āpattiyā adassane ukkhepanīyakammaṃ karonti—  adhammena vaggā…pe…  adhammena samaggā…  dhammena vaggā…  dhammapatirūpakena vaggā…  dhammapatirūpakena samaggā. Tatraṭṭho saṃgho vivadati—  ‘adhammena vaggakammaṃ, adhammena samaggakammaṃ, dhammena vaggakammaṃ, dhammapatirūpakena vaggakammaṃ, dhammapatirūpakena samaggakammaṃ, akataṃ kammaṃ dukkaṭaṃ kammaṃ puna kātabbaṃ kamman’ti. Tatra, bhikkhave, ye te bhikkhū evamāhaṃsu—  ‘dhammapatirūpakena samaggakamman’ti, ye ca te bhikkhū evamāhaṃsu—  ‘akataṃ kammaṃ dukkaṭaṃ kammaṃ puna kātabbaṃ kamman’ti, ime tattha bhikkhū dhammavādino. Ime pañca vārā saṃkhittā.

[Go to previous page (9.26 Paṭisāraṇīyakammavivādakathā)](9.26.md) / [Go to parent page (9 Campeyyakkhandhaka)](../9.md) / [Go to next page (9.28 Appaṭikammeukkhepanīyakammavivādakathā)](9.28.md)


