---
title: 9.11 Pabbājanīyakammakathā
path: /tipitaka/3V/9/9.11
ref: 272047
breadcrumbs:
  - name: Home
    link: /
  - name: 3V Mahāvaggapāḷi
    link: /tipitaka/3V
  - name: 9 Campeyyakkhandhaka
    link: /tipitaka/3V/9
prevL: /tipitaka/3V/9/9.10
upL: /tipitaka/3V/9
nextL: /tipitaka/3V/9/9.12
---

# 9.11 Pabbājanīyakammakathā

### Campeyyakkhandhaka

### Pabbājanīyakammakathā

(413.)

1848. Idha pana, bhikkhave, bhikkhu kuladūsako hoti pāpasamācāro. Tatra ce bhikkhūnaṃ evaṃ hoti—  ‘ayaṃ kho, āvuso, bhikkhu kuladūsako pāpasamācāro. Handassa mayaṃ pabbājanīyakammaṃ karomā’ti. Te tassa pabbājanīyakammaṃ karonti—  adhammena vaggā. So tamhā āvāsā aññaṃ āvāsaṃ gacchati. Tatthapi bhikkhūnaṃ evaṃ hoti—  ‘ayaṃ kho, āvuso, bhikkhu saṃghena pabbājanīyakammakato adhammena vaggehi. Handassa mayaṃ pabbājanīyakammaṃ karomā’ti. Te tassa pabbājanīyakammaṃ karonti—  adhammena samaggā…pe…  dhammena vaggā…  dhammapatirūpakena vaggā…  dhammapatirūpakena samaggā…pe… .

===

1849. Cakkaṃ kātabbaṃ.




