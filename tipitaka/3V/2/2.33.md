
[Home](/) / [3V Mahāvaggapāḷi](/tipitaka/3V.md) / [2 Uposathakkhandhaka](/tipitaka/3V/2.md)

# 𑁨𑁇𑁩𑁩 𑀲𑀻𑀫𑁄𑀓𑁆𑀓𑀦𑁆𑀢𑀺𑀓𑀧𑁂𑀬𑁆𑀬𑀸𑀮

### 𑀉𑀧𑁄𑀲𑀣𑀓𑁆𑀔𑀦𑁆𑀥𑀓

### 𑀲𑀻𑀫𑁄𑀓𑁆𑀓𑀦𑁆𑀢𑀺𑀓𑀧𑁂𑀬𑁆𑀬𑀸𑀮

(177.)

774\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀅𑀜𑁆𑀜𑀢𑀭𑀲𑁆𑀫𑀺𑀁 𑀆𑀯𑀸𑀲𑁂 𑀢𑀤𑀳𑀼𑀧𑁄𑀲𑀣𑁂 𑀲𑀫𑁆𑀩𑀳𑀼𑀮𑀸 𑀆𑀯𑀸𑀲𑀺𑀓𑀸 𑀪𑀺𑀓𑁆𑀔𑀽 𑀲𑀦𑁆𑀦𑀺𑀧𑀢𑀦𑁆𑀢𑀺 𑀘𑀢𑁆𑀢𑀸𑀭𑁄 𑀯𑀸 𑀅𑀢𑀺𑀭𑁂𑀓𑀸 𑀯𑀸𑁇 𑀢𑁂 𑀦 𑀚𑀸𑀦𑀦𑁆𑀢𑀺—  ‘𑀅𑀜𑁆𑀜𑁂 𑀆𑀯𑀸𑀲𑀺𑀓𑀸 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀫𑀦𑁆𑀢𑀻’𑀢𑀺…𑀧𑁂…  𑀢𑁂 𑀦 𑀚𑀸𑀦𑀦𑁆𑀢𑀺—  ‘𑀅𑀜𑁆𑀜𑁂 𑀆𑀯𑀸𑀲𑀺𑀓𑀸 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀦𑁆𑀢𑀸’𑀢𑀺…𑀧𑁂…  𑀢𑁂 𑀦 𑀧𑀲𑁆𑀲𑀦𑁆𑀢𑀺 𑀅𑀜𑁆𑀜𑁂 𑀆𑀯𑀸𑀲𑀺𑀓𑁂 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀫𑀦𑁆𑀢𑁂…𑀧𑁂…  𑀢𑁂 𑀦 𑀧𑀲𑁆𑀲𑀦𑁆𑀢𑀺 𑀅𑀜𑁆𑀜𑁂 𑀆𑀯𑀸𑀲𑀺𑀓𑁂 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀦𑁆𑀢𑁂…𑀧𑁂…  𑀢𑁂 𑀦 𑀲𑀼𑀡𑀦𑁆𑀢𑀺—  ‘𑀅𑀜𑁆𑀜𑁂 𑀆𑀯𑀸𑀲𑀺𑀓𑀸 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀫𑀦𑁆𑀢𑀻’𑀢𑀺…𑀧𑁂…  𑀢𑁂 𑀦 𑀲𑀼𑀡𑀦𑁆𑀢𑀺—  ‘𑀅𑀜𑁆𑀜𑁂 𑀆𑀯𑀸𑀲𑀺𑀓𑀸 𑀪𑀺𑀓𑁆𑀔𑀽 𑀅𑀦𑁆𑀢𑁄𑀲𑀻𑀫𑀁 𑀑𑀓𑁆𑀓𑀦𑁆𑀢𑀸’𑀢𑀺…𑀧𑁂… 𑁇

775\. 𑀆𑀯𑀸𑀲𑀺𑀓𑁂𑀦 𑀆𑀯𑀸𑀲𑀺𑀓𑀸 𑀏𑀓𑀲𑀢𑀧𑀜𑁆𑀘𑀲𑀢𑁆𑀢𑀢𑀺 𑀢𑀺𑀓𑀦𑀬𑀢𑁄, 𑀆𑀯𑀸𑀲𑀺𑀓𑁂𑀦 𑀆𑀕𑀦𑁆𑀢𑀼𑀓𑀸, 𑀆𑀕𑀦𑁆𑀢𑀼𑀓𑁂𑀦 𑀆𑀯𑀸𑀲𑀺𑀓𑀸, 𑀆𑀕𑀦𑁆𑀢𑀼𑀓𑁂𑀦 𑀆𑀕𑀦𑁆𑀢𑀼𑀓𑀸 𑀧𑁂𑀬𑁆𑀬𑀸𑀮𑀫𑀼𑀔𑁂𑀦 𑀲𑀢𑁆𑀢 𑀢𑀺𑀓𑀲𑀢𑀸𑀦𑀺 𑀳𑁄𑀦𑁆𑀢𑀺𑁇

(178.)

776\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀆𑀯𑀸𑀲𑀺𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀘𑀸𑀢𑀼𑀤𑁆𑀤𑀲𑁄 𑀳𑁄𑀢𑀺, 𑀆𑀕𑀦𑁆𑀢𑀼𑀓𑀸𑀦𑀁 𑀧𑀦𑁆𑀦𑀭𑀲𑁄𑁇 𑀲𑀘𑁂 𑀆𑀯𑀸𑀲𑀺𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇 𑀲𑀘𑁂 𑀲𑀫𑀲𑀫𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇 𑀲𑀘𑁂 𑀆𑀕𑀦𑁆𑀢𑀼𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀯𑀸𑀲𑀺𑀓𑁂𑀳𑀺 𑀆𑀕𑀦𑁆𑀢𑀼𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇

777\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀆𑀯𑀸𑀲𑀺𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀦𑁆𑀦𑀭𑀲𑁄 𑀳𑁄𑀢𑀺, 𑀆𑀕𑀦𑁆𑀢𑀼𑀓𑀸𑀦𑀁 𑀘𑀸𑀢𑀼𑀤𑁆𑀤𑀲𑁄𑁇 𑀲𑀘𑁂 𑀆𑀯𑀸𑀲𑀺𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇 𑀲𑀘𑁂 𑀲𑀫𑀲𑀫𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇 𑀲𑀘𑁂 𑀆𑀕𑀦𑁆𑀢𑀼𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀯𑀸𑀲𑀺𑀓𑁂𑀳𑀺 𑀆𑀕𑀦𑁆𑀢𑀼𑀓𑀸𑀦𑀁 𑀅𑀦𑀼𑀯𑀢𑁆𑀢𑀺𑀢𑀩𑁆𑀩𑀁𑁇

778\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀆𑀯𑀸𑀲𑀺𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀸𑀝𑀺𑀧𑀤𑁄 𑀳𑁄𑀢𑀺, 𑀆𑀕𑀦𑁆𑀢𑀼𑀓𑀸𑀦𑀁 𑀧𑀦𑁆𑀦𑀭𑀲𑁄𑁇 𑀲𑀘𑁂 𑀆𑀯𑀸𑀲𑀺𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀯𑀸𑀲𑀺𑀓𑁂𑀳𑀺 𑀆𑀕𑀦𑁆𑀢𑀼𑀓𑀸𑀦𑀁 𑀦𑀸𑀓𑀸𑀫𑀸 𑀤𑀸𑀢𑀩𑁆𑀩𑀸 𑀲𑀸𑀫𑀕𑁆𑀕𑀻𑁇 𑀆𑀕𑀦𑁆𑀢𑀼𑀓𑁂𑀳𑀺 𑀦𑀺𑀲𑁆𑀲𑀻𑀫𑀁 𑀕𑀦𑁆𑀢𑁆𑀯𑀸 𑀉𑀧𑁄𑀲𑀣𑁄 𑀓𑀸𑀢𑀩𑁆𑀩𑁄𑁇 𑀲𑀘𑁂 𑀲𑀫𑀲𑀫𑀸 𑀳𑁄𑀦𑁆𑀢𑀺, 𑀆𑀯𑀸𑀲𑀺𑀓𑁂𑀳𑀺 𑀆𑀕𑀦𑁆𑀢𑀼𑀓𑀸𑀦𑀁 𑀦𑀸𑀓𑀸𑀫𑀸 𑀤𑀸𑀢𑀩𑁆𑀩𑀸 𑀲𑀸𑀫𑀕𑁆𑀕𑀻𑁇 𑀆𑀕𑀦𑁆𑀢𑀼𑀓𑁂𑀳𑀺 𑀦𑀺𑀲𑁆𑀲𑀻𑀫𑀁 𑀕𑀦𑁆𑀢𑁆𑀯𑀸 𑀉𑀧𑁄𑀲𑀣𑁄 𑀓𑀸𑀢𑀩𑁆𑀩𑁄𑁇 𑀲𑀘𑁂 𑀆𑀕𑀦𑁆𑀢𑀼𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀯𑀸𑀲𑀺𑀓𑁂𑀳𑀺 𑀆𑀕𑀦𑁆𑀢𑀼𑀓𑀸𑀦𑀁 𑀲𑀸𑀫𑀕𑁆𑀕𑀻 𑀯𑀸 𑀤𑀸𑀢𑀩𑁆𑀩𑀸 𑀦𑀺𑀲𑁆𑀲𑀻𑀫𑀁 𑀯𑀸 𑀕𑀦𑁆𑀢𑀩𑁆𑀩𑀁𑁇

779\. 𑀇𑀥 𑀧𑀦, 𑀪𑀺𑀓𑁆𑀔𑀯𑁂, 𑀆𑀯𑀸𑀲𑀺𑀓𑀸𑀦𑀁 𑀪𑀺𑀓𑁆𑀔𑀽𑀦𑀁 𑀧𑀦𑁆𑀦𑀭𑀲𑁄 𑀳𑁄𑀢𑀺, 𑀆𑀕𑀦𑁆𑀢𑀼𑀓𑀸𑀦𑀁 𑀧𑀸𑀝𑀺𑀧𑀤𑁄𑁇 𑀲𑀘𑁂 𑀆𑀯𑀸𑀲𑀺𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀲𑀸𑀫𑀕𑁆𑀕𑀻 𑀯𑀸 𑀤𑀸𑀢𑀩𑁆𑀩𑀸 𑀦𑀺𑀲𑁆𑀲𑀻𑀫𑀁 𑀯𑀸 𑀕𑀦𑁆𑀢𑀩𑁆𑀩𑀁𑁇 𑀲𑀘𑁂 𑀲𑀫𑀲𑀫𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀲𑀸𑀫𑀕𑁆𑀕𑀻 𑀯𑀸 𑀤𑀸𑀢𑀩𑁆𑀩𑀸 𑀦𑀺𑀲𑁆𑀲𑀻𑀫𑀁 𑀯𑀸 𑀕𑀦𑁆𑀢𑀩𑁆𑀩𑀁𑁇 𑀲𑀘𑁂 𑀆𑀕𑀦𑁆𑀢𑀼𑀓𑀸 𑀩𑀳𑀼𑀢𑀭𑀸 𑀳𑁄𑀦𑁆𑀢𑀺, 𑀆𑀕𑀦𑁆𑀢𑀼𑀓𑁂𑀳𑀺 𑀆𑀯𑀸𑀲𑀺𑀓𑀸𑀦𑀁 𑀦𑀸𑀓𑀸𑀫𑀸 𑀤𑀸𑀢𑀩𑁆𑀩𑀸 𑀲𑀸𑀫𑀕𑁆𑀕𑀻𑁇 𑀆𑀯𑀸𑀲𑀺𑀓𑁂𑀳𑀺 𑀦𑀺𑀲𑁆𑀲𑀻𑀫𑀁 𑀕𑀦𑁆𑀢𑁆𑀯𑀸 𑀉𑀧𑁄𑀲𑀣𑁄 𑀓𑀸𑀢𑀩𑁆𑀩𑁄𑁇

[Go to previous page (2.32 Bhedapurekkhārapannarasaka)](/tipitaka/3V/2/2.32.md) / [Go to parent page (2 Uposathakkhandhaka)](/tipitaka/3V/2.md) / [Go to next page (2.34 Liṅgādidassana)](/tipitaka/3V/2/2.34.md)


