---
title: 2.37 Gantabbavāra
path: /tipitaka/3V/2/2.37
ref: 271914
breadcrumbs:
  - name: Home
    link: /
  - name: 3V Mahāvaggapāḷi
    link: /tipitaka/3V
  - name: 2 Uposathakkhandhaka
    link: /tipitaka/3V/2
prevL: /tipitaka/3V/2/2.36
upL: /tipitaka/3V/2
nextL: /tipitaka/3V/2/2.38
---

# 2.37 Gantabbavāra

### Uposathakkhandhaka

### Gantabbavāra

(182.)

794. Gantabbo, bhikkhave, tadahuposathe sabhikkhukā āvāsā sabhikkhuko āvāso, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti. Gantabbo, bhikkhave, tadahuposathe sabhikkhukā āvāsā sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti.

795. Gantabbo, bhikkhave, tadahuposathe sabhikkhukā anāvāsā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti.

796. Gantabbo, bhikkhave, tadahuposathe sabhikkhukā āvāsā vā anāvāsā vā sabhikkhuko āvāso…pe…  sabhikkhuko anāvāso…pe…  sabhikkhuko āvāso vā anāvāso vā, yatthassu bhikkhū samānasaṃvāsakā, yaṃ jaññā—  ‘sakkomi ajjeva gantun’ti.


