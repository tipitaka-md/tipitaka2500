
[Home](/) / [3V Mahāvaggapāḷi](../../3V.md) / [7 Kathinakkhandhaka](../7.md)

# 𑁭𑁇𑁬 𑀆𑀤𑀸𑀬𑀧𑀦𑁆𑀦𑀭𑀲𑀓

* 𑀓𑀣𑀺𑀦𑀓𑁆𑀔𑀦𑁆𑀥𑀓

* 𑀆𑀤𑀸𑀬𑀧𑀦𑁆𑀦𑀭𑀲𑀓

(315.)

1427\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧)

1428\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁨)

1429\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁩)

---

1430\. 𑀢𑀺𑀓𑀁𑁇 (𑁧)



1431\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁪)

1432\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁫)

1433\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁬)

---

1434\. 𑀢𑀺𑀓𑀁𑁇 (𑁨)



1435\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 𑀅𑀦𑀥𑀺𑀝𑁆𑀞𑀺𑀢𑁂𑀦; 𑀦𑁂𑀯𑀲𑁆𑀲 𑀳𑁄𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺, 𑀦 𑀧𑀦𑀲𑁆𑀲 𑀳𑁄𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁭)

1436\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 𑀅𑀦𑀥𑀺𑀝𑁆𑀞𑀺𑀢𑁂𑀦; 𑀦𑁂𑀯𑀲𑁆𑀲 𑀳𑁄𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺, 𑀦 𑀧𑀦𑀲𑁆𑀲 𑀳𑁄𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁮)

1437\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 𑀅𑀦𑀥𑀺𑀝𑁆𑀞𑀺𑀢𑁂𑀦; 𑀦𑁂𑀯𑀲𑁆𑀲 𑀳𑁄𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺, 𑀦 𑀧𑀦𑀲𑁆𑀲 𑀳𑁄𑀢𑀺 “𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁯)

---

1438\. 𑀢𑀺𑀓𑀁𑁇 (𑁩)



1439\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁦)

1440\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁧)

1441\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁨)

1442\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀯𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁩)

1443\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄 “𑀧𑀘𑁆𑀘𑁂𑀲𑁆𑀲𑀁 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺—  𑀩𑀳𑀺𑀤𑁆𑀥𑀸 𑀓𑀣𑀺𑀦𑀼𑀤𑁆𑀥𑀸𑀭𑀁 𑀯𑀻𑀢𑀺𑀦𑀸𑀫𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀻𑀫𑀸𑀢𑀺𑀓𑁆𑀓𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁪)

1444\. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀁 𑀆𑀤𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄—  “𑀧𑀘𑁆𑀘𑁂𑀲𑁆𑀲𑀁 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺 𑀲𑀫𑁆𑀪𑀼𑀡𑀸𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀁𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀳 𑀪𑀺𑀓𑁆𑀔𑀽𑀳𑀺 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁫)

---

1445\. 𑀙𑀓𑁆𑀓𑀁𑁇

  
𑀆𑀤𑀸𑀬𑀧𑀦𑁆𑀦𑀭𑀲𑀓𑀁𑁇



[Go to previous page (7.5 Samādāyachakka)](7.5.md) / [Go to parent page (7 Kathinakkhandhaka)](../7.md) / [Go to next page (7.7 Samādāyapannarasakādi)](7.7.md)


