
[Home](/) / [3V Mahāvaggapāḷi](/tipitaka/3V.md) / [7 Kathinakkhandhaka](/tipitaka/3V/7.md)

# 𑁭𑁇𑁧𑁦 𑀆𑀲𑀸𑀤𑁄𑀍𑀅𑀲𑀓

### 𑀓𑀣𑀺𑀦𑀓𑁆𑀔𑀦𑁆𑀥𑀓

### 𑀆𑀲𑀸𑀤𑁄𑀍𑀅𑀲𑀓

(319.)

1482. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧)

1483. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁨)

1484. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁩)

1485. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀢𑀲𑁆𑀲 𑀲𑀸 𑀘𑀻𑀯𑀭𑀸𑀲𑀸 𑀉𑀧𑀘𑁆𑀙𑀺𑀚𑁆𑀚𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀆𑀲𑀸𑀯𑀘𑁆𑀙𑁂𑀤𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁪)

1486. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀬𑀢𑁄 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀉𑀩𑁆𑀪𑀢𑀁 𑀓𑀣𑀺𑀦𑀁, 𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁫)

1487. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀬𑀢𑁄 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀉𑀩𑁆𑀪𑀢𑀁 𑀓𑀣𑀺𑀦𑀁, 𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀦𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀦𑁆𑀦𑀺𑀝𑁆𑀞𑀸𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁬)

1488. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀬𑀢𑁄 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀉𑀩𑁆𑀪𑀢𑀁 𑀓𑀣𑀺𑀦𑀁, 𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀁 𑀓𑀸𑀭𑁂𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀢𑀲𑁆𑀲 𑀢𑀁 𑀘𑀻𑀯𑀭𑀁 𑀓𑀬𑀺𑀭𑀫𑀸𑀦𑀁 𑀦𑀲𑁆𑀲𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀦𑀸𑀲𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁭)

1489. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀬𑀢𑁄 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀉𑀩𑁆𑀪𑀢𑀁 𑀓𑀣𑀺𑀦𑀁, 𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀢𑀲𑁆𑀲 𑀲𑀸 𑀘𑀻𑀯𑀭𑀸𑀲𑀸 𑀉𑀧𑀘𑁆𑀙𑀺𑀚𑁆𑀚𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀆𑀲𑀸𑀯𑀘𑁆𑀙𑁂𑀤𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁮)

1490. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄 𑀲𑀼𑀡𑀸𑀢𑀺—  “𑀉𑀩𑁆𑀪𑀢𑀁 𑀓𑀺𑀭 𑀢𑀲𑁆𑀫𑀺𑀁 𑀆𑀯𑀸𑀲𑁂 𑀓𑀣𑀺𑀦𑀦𑁆”𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀯𑀦𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁯)

1491. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀢𑀲𑁆𑀲 𑀩𑀳𑀺𑀲𑀻𑀫𑀕𑀢𑀲𑁆𑀲 𑀏𑀯𑀁 𑀳𑁄𑀢𑀺—  “𑀇𑀥𑁂𑀯𑀺𑀫𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀺𑀲𑁆𑀲𑀁, 𑀦 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀢𑀲𑁆𑀲 𑀲𑀸 𑀘𑀻𑀯𑀭𑀸𑀲𑀸 𑀉𑀧𑀘𑁆𑀙𑀺𑀚𑁆𑀚𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀆𑀲𑀸𑀯𑀘𑁆𑀙𑁂𑀤𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁦)

1492. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄 “𑀧𑀘𑁆𑀘𑁂𑀲𑁆𑀲𑀁 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺—  𑀩𑀳𑀺𑀤𑁆𑀥𑀸 𑀓𑀣𑀺𑀦𑀼𑀤𑁆𑀥𑀸𑀭𑀁 𑀯𑀻𑀢𑀺𑀦𑀸𑀫𑁂𑀢𑀺𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀻𑀫𑀸𑀢𑀺𑀓𑁆𑀓𑀦𑁆𑀢𑀺𑀓𑁄 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁧)

1493. 𑀪𑀺𑀓𑁆𑀔𑀼 𑀅𑀢𑁆𑀣𑀢𑀓𑀣𑀺𑀦𑁄 𑀘𑀻𑀯𑀭𑀸𑀲𑀸𑀬 𑀧𑀓𑁆𑀓𑀫𑀢𑀺 “𑀧𑀘𑁆𑀘𑁂𑀲𑁆𑀲𑀦𑁆”𑀢𑀺𑁇 𑀲𑁄 𑀩𑀳𑀺𑀲𑀻𑀫𑀕𑀢𑁄 𑀢𑀁 𑀘𑀻𑀯𑀭𑀸𑀲𑀁 𑀧𑀬𑀺𑀭𑀼𑀧𑀸𑀲𑀢𑀺𑁇 𑀆𑀲𑀸𑀬 𑀮𑀪𑀢𑀺, 𑀅𑀦𑀸𑀲𑀸𑀬 𑀦 𑀮𑀪𑀢𑀺𑁇 𑀲𑁄 𑀢𑀁 𑀘𑀻𑀯𑀭𑀁 𑀓𑀸𑀭𑁂𑀢𑀺𑁇 𑀲𑁄 𑀓𑀢𑀘𑀻𑀯𑀭𑁄 “𑀧𑀘𑁆𑀘𑁂𑀲𑁆𑀲𑀁 𑀧𑀘𑁆𑀘𑁂𑀲𑁆𑀲𑀦𑁆”𑀢𑀺—  𑀲𑀫𑁆𑀪𑀼𑀡𑀸𑀢𑀺 𑀓𑀣𑀺𑀦𑀼𑀤𑁆𑀥𑀸𑀭𑀁𑁇 𑀢𑀲𑁆𑀲 𑀪𑀺𑀓𑁆𑀔𑀼𑀦𑁄 𑀲𑀳 𑀪𑀺𑀓𑁆𑀔𑀽𑀳𑀺 𑀓𑀣𑀺𑀦𑀼𑀤𑁆𑀥𑀸𑀭𑁄𑁇 (𑁧𑁨)

---

1494. 𑀆𑀲𑀸𑀤𑁄𑀍𑀅𑀲𑀓𑀁 𑀦𑀺𑀝𑁆𑀞𑀺𑀢𑀁𑁇



[Go to previous page (7.9 Anāsādoḷasaka)](/tipitaka/3V/7/7.9.md) / [Go to parent page (7 Kathinakkhandhaka)](/tipitaka/3V/7.md) / [Go to next page (7.11 Karaṇīyadoḷasaka)](/tipitaka/3V/7/7.11.md)


