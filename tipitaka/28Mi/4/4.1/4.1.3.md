
[Home](/) / [28Mi Milindapañhapāḷi](/tipitaka/28Mi.md) / [4 Meṇḍakapañhārambhakathā](/tipitaka/28Mi/4.md) / [4.1 Upāsakaguṇavagga](/tipitaka/28Mi/4/4.1.md)

# 𑁪𑁇𑁧𑁇𑁩 𑀦𑀯𑀕𑀼𑀬𑁆𑀳𑀫𑀦𑁆𑀢𑀯𑀺𑀥𑀁𑀲𑀓

### 𑀫𑁂𑀡𑁆𑀟𑀓𑀧𑀜𑁆𑀳𑀸𑀭𑀫𑁆𑀪𑀓𑀣𑀸

### 𑀉𑀧𑀸𑀲𑀓𑀕𑀼𑀡𑀯𑀕𑁆𑀕

### 𑀦𑀯𑀕𑀼𑀬𑁆𑀳𑀫𑀦𑁆𑀢𑀯𑀺𑀥𑀁𑀲𑀓

(116.)

535\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀦𑀯𑀺𑀫𑁂 𑀧𑀼𑀕𑁆𑀕𑀮𑀸 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀦𑁆𑀢𑀺 𑀦 𑀥𑀸𑀭𑁂𑀦𑁆𑀢𑀺𑁇 𑀓𑀢𑀫𑁂 𑀦𑀯? 𑀭𑀸𑀕𑀘𑀭𑀺𑀢𑁄 𑀤𑁄𑀲𑀘𑀭𑀺𑀢𑁄 𑀫𑁄𑀳𑀘𑀭𑀺𑀢𑁄 𑀪𑀻𑀭𑀼𑀓𑁄 𑀆𑀫𑀺𑀲𑀕𑀭𑀼𑀓𑁄 𑀇𑀢𑁆𑀣𑀻 𑀲𑁄𑀡𑁆𑀟𑁄 𑀧𑀡𑁆𑀟𑀓𑁄 𑀤𑀸𑀭𑀓𑁄”𑀢𑀺𑁇

536\. 𑀣𑁂𑀭𑁄 𑀆𑀳—  “𑀢𑁂𑀲𑀁 𑀓𑁄 𑀤𑁄𑀲𑁄”𑀢𑀺? “𑀭𑀸𑀕𑀘𑀭𑀺𑀢𑁄, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀭𑀸𑀕𑀯𑀲𑁂𑀦 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀤𑁄𑀲𑀘𑀭𑀺𑀢𑁄, 𑀪𑀦𑁆𑀢𑁂, 𑀤𑁄𑀲𑀯𑀲𑁂𑀦 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀫𑀽𑀍𑀳𑁄 𑀫𑁄𑀳𑀯𑀲𑁂𑀦 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀪𑀻𑀭𑀼𑀓𑁄 𑀪𑀬𑀯𑀲𑁂𑀦 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀆𑀫𑀺𑀲𑀕𑀭𑀼𑀓𑁄 𑀆𑀫𑀺𑀲𑀳𑁂𑀢𑀼 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀇𑀢𑁆𑀣𑀻 𑀧𑀜𑁆𑀜𑀸𑀬 𑀇𑀢𑁆𑀢𑀭𑀢𑀸𑀬 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀲𑁄𑀡𑁆𑀟𑀺𑀓𑁄 𑀲𑀼𑀭𑀸𑀮𑁄𑀮𑀢𑀸𑀬 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀧𑀡𑁆𑀟𑀓𑁄 𑀅𑀦𑁂𑀓𑀁𑀲𑀺𑀓𑀢𑀸𑀬 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺, 𑀤𑀸𑀭𑀓𑁄 𑀘𑀧𑀮𑀢𑀸𑀬 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁 𑀯𑀺𑀯𑀭𑀢𑀺 𑀦 𑀥𑀸𑀭𑁂𑀢𑀺𑁇 𑀪𑀯𑀢𑀻𑀳—

537\. _‘𑀭𑀢𑁆𑀢𑁄 𑀤𑀼𑀝𑁆𑀞𑁄 𑀘 𑀫𑀽𑀍𑀳𑁄 𑀘,_  
_𑀪𑀻𑀭𑀼 𑀆𑀫𑀺𑀲𑀕𑀭𑀼𑀓𑁄;_  
_𑀇𑀢𑁆𑀣𑀻 𑀲𑁄𑀡𑁆𑀟𑁄 𑀧𑀡𑁆𑀟𑀓𑁄 𑀘,_  
_𑀦𑀯𑀫𑁄 𑀪𑀯𑀢𑀺 𑀤𑀸𑀭𑀓𑁄𑁇_  


538\. _𑀦𑀯𑁂𑀢𑁂 𑀧𑀼𑀕𑁆𑀕𑀮𑀸 𑀮𑁄𑀓𑁂,_  
_𑀇𑀢𑁆𑀢𑀭𑀸 𑀘𑀮𑀺𑀢𑀸 𑀘𑀮𑀸;_  
_𑀏𑀢𑁂𑀳𑀺 𑀫𑀦𑁆𑀢𑀺𑀢𑀁 𑀕𑀼𑀬𑁆𑀳𑀁,_  
_𑀔𑀺𑀧𑁆𑀧𑀁 𑀪𑀯𑀢𑀺 𑀧𑀸𑀓𑀝𑀦𑁆’”𑀢𑀺𑁇_  


---

539\. 𑀦𑀯 𑀕𑀼𑀬𑁆𑀳𑀫𑀦𑁆𑀢𑀯𑀺𑀥𑀁𑀲𑀓𑀸 𑀧𑀼𑀕𑁆𑀕𑀮𑀸𑁇



[Go to previous page (4.1.2 Aṭṭhamantavināsakapuggala)](/tipitaka/28Mi/4/4.1/4.1.2.md) / [Go to parent page (4.1 Upāsakaguṇavagga)](/tipitaka/28Mi/4/4.1.md) / [Go to next page (4.1.4 Aṭṭhapaññāpaṭilābhakāraṇa)](/tipitaka/28Mi/4/4.1/4.1.4.md)


