
[Home](/) / [28Mi Milindapañhapāḷi](/tipitaka/28Mi.md) / [4 Meṇḍakapañhārambhakathā](/tipitaka/28Mi/4.md) / [4.1 Upāsakaguṇavagga](/tipitaka/28Mi/4/4.1.md)

# 𑁪𑁇𑁧𑁇𑁬 𑀉𑀧𑀸𑀲𑀓𑀕𑀼𑀡

### 𑀫𑁂𑀡𑁆𑀟𑀓𑀧𑀜𑁆𑀳𑀸𑀭𑀫𑁆𑀪𑀓𑀣𑀸

### 𑀉𑀧𑀸𑀲𑀓𑀕𑀼𑀡𑀯𑀕𑁆𑀕

### 𑀉𑀧𑀸𑀲𑀓𑀕𑀼𑀡

(119.)

546. 𑀣𑁂𑀭𑁄 “𑀲𑀸𑀥𑀽”𑀢𑀺 𑀲𑀫𑁆𑀧𑀝𑀺𑀘𑁆𑀙𑀺𑀢𑁆𑀯𑀸 𑀤𑀲 𑀉𑀧𑀸𑀲𑀓𑀲𑁆𑀲 𑀉𑀧𑀸𑀲𑀓𑀕𑀼𑀡𑁂 𑀧𑀭𑀺𑀤𑀻𑀧𑁂𑀲𑀺𑁇 “𑀤𑀲 𑀇𑀫𑁂, 𑀫𑀳𑀸𑀭𑀸𑀚, 𑀉𑀧𑀸𑀲𑀓𑀲𑁆𑀲 𑀉𑀧𑀸𑀲𑀓𑀕𑀼𑀡𑀸𑁇 𑀓𑀢𑀫𑁂 𑀤𑀲, 𑀇𑀥, 𑀫𑀳𑀸𑀭𑀸𑀚, 𑀉𑀧𑀸𑀲𑀓𑁄 𑀲𑀁𑀖𑁂𑀦 𑀲𑀫𑀸𑀦𑀲𑀼𑀔𑀤𑀼𑀓𑁆𑀔𑁄 𑀳𑁄𑀢𑀺, 𑀥𑀫𑁆𑀫𑀸𑀥𑀺𑀧𑀢𑁂𑀬𑁆𑀬𑁄 𑀳𑁄𑀢𑀺, 𑀬𑀣𑀸𑀩𑀮𑀁 𑀲𑀁𑀯𑀺𑀪𑀸𑀕𑀭𑀢𑁄 𑀳𑁄𑀢𑀺, 𑀚𑀺𑀦𑀲𑀸𑀲𑀦𑀧𑀭𑀺𑀳𑀸𑀦𑀺𑀁 𑀤𑀺𑀲𑁆𑀯𑀸 𑀅𑀪𑀺𑀯𑀟𑁆𑀠𑀺𑀬𑀸 𑀯𑀸𑀬𑀫𑀢𑀺𑁇 𑀲𑀫𑁆𑀫𑀸𑀤𑀺𑀝𑁆𑀞𑀺𑀓𑁄 𑀳𑁄𑀢𑀺, 𑀅𑀧𑀕𑀢𑀓𑁄𑀢𑀽𑀳𑀮𑀫𑀗𑁆𑀕𑀮𑀺𑀓𑁄 𑀚𑀻𑀯𑀺𑀢𑀳𑁂𑀢𑀼𑀧𑀺 𑀦 𑀅𑀜𑁆𑀜𑀁 𑀲𑀢𑁆𑀣𑀸𑀭𑀁 𑀉𑀤𑁆𑀤𑀺𑀲𑀢𑀺, 𑀓𑀸𑀬𑀺𑀓𑀯𑀸𑀘𑀲𑀺𑀓𑀜𑁆𑀘𑀲𑁆𑀲 𑀭𑀓𑁆𑀔𑀺𑀢𑀁 𑀳𑁄𑀢𑀺, 𑀲𑀫𑀕𑁆𑀕𑀸𑀭𑀸𑀫𑁄 𑀳𑁄𑀢𑀺 𑀲𑀫𑀕𑁆𑀕𑀭𑀢𑁄, 𑀅𑀦𑀼𑀲𑀽𑀬𑀓𑁄 𑀳𑁄𑀢𑀺, 𑀦 𑀘 𑀓𑀼𑀳𑀦𑀯𑀲𑁂𑀦 𑀲𑀸𑀲𑀦𑁂 𑀘𑀭𑀢𑀺, 𑀩𑀼𑀤𑁆𑀥𑀁 𑀲𑀭𑀡𑀁 𑀕𑀢𑁄 𑀳𑁄𑀢𑀺, 𑀥𑀫𑁆𑀫𑀁 𑀲𑀭𑀡𑀁 𑀕𑀢𑁄 𑀳𑁄𑀢𑀺, 𑀲𑀁𑀖𑀁 𑀲𑀭𑀡𑀁 𑀕𑀢𑁄 𑀳𑁄𑀢𑀺𑁇 𑀇𑀫𑁂 𑀔𑁄, 𑀫𑀳𑀸𑀭𑀸𑀚, 𑀤𑀲 𑀉𑀧𑀸𑀲𑀓𑀲𑁆𑀲 𑀉𑀧𑀸𑀲𑀓𑀕𑀼𑀡𑀸, 𑀢𑁂 𑀲𑀩𑁆𑀩𑁂 𑀕𑀼𑀡𑀸 𑀢𑀬𑀺 𑀲𑀁𑀯𑀺𑀚𑁆𑀚𑀦𑁆𑀢𑀺, 𑀢𑀁 𑀢𑁂 𑀬𑀼𑀢𑁆𑀢𑀁 𑀧𑀢𑁆𑀢𑀁 𑀅𑀦𑀼𑀘𑁆𑀙𑀯𑀺𑀓𑀁 𑀧𑀢𑀺𑀭𑀽𑀧𑀁 𑀬𑀁 𑀢𑁆𑀯𑀁 𑀚𑀺𑀦𑀲𑀸𑀲𑀦𑀧𑀭𑀺𑀳𑀸𑀦𑀺𑀁 𑀤𑀺𑀲𑁆𑀯𑀸 𑀅𑀪𑀺𑀯𑀟𑁆𑀠𑀺𑀁 𑀇𑀘𑁆𑀙𑀲𑀺, 𑀓𑀭𑁄𑀫𑀺 𑀢𑁂 𑀑𑀓𑀸𑀲𑀁, 𑀧𑀼𑀘𑁆𑀙 𑀫𑀁 𑀢𑁆𑀯𑀁 𑀬𑀣𑀸𑀲𑀼𑀔𑀦𑁆”𑀢𑀺𑁇

---

547. 𑀫𑁂𑀡𑁆𑀟𑀓𑀧𑀜𑁆𑀳𑀸𑀭𑀫𑁆𑀪𑀓𑀣𑀸 𑀦𑀺𑀝𑁆𑀞𑀺𑀢𑀸𑁇



[Go to previous page (4.1.5 Ācariyaguṇa)](/tipitaka/28Mi/4/4.1/4.1.5.md) / [Go to parent page (4.1 Upāsakaguṇavagga)](/tipitaka/28Mi/4/4.1.md) / [Go to next page (5 Meṇḍakapañha)](/tipitaka/28Mi/5.md)


