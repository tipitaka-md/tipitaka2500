
[Home](/) / [28Mi Milindapañhapāḷi](/tipitaka/28Mi.md) / [4 Meṇḍakapañhārambhakathā](/tipitaka/28Mi/4.md) / [4.1 Upāsakaguṇavagga](/tipitaka/28Mi/4/4.1.md)

# 𑁪𑁇𑁧𑁇𑁨 𑀅𑀝𑁆𑀞𑀫𑀦𑁆𑀢𑀯𑀺𑀦𑀸𑀲𑀓𑀧𑀼𑀕𑁆𑀕𑀮

### 𑀫𑁂𑀡𑁆𑀟𑀓𑀧𑀜𑁆𑀳𑀸𑀭𑀫𑁆𑀪𑀓𑀣𑀸

### 𑀉𑀧𑀸𑀲𑀓𑀕𑀼𑀡𑀯𑀕𑁆𑀕

### 𑀅𑀝𑁆𑀞𑀫𑀦𑁆𑀢𑀯𑀺𑀦𑀸𑀲𑀓𑀧𑀼𑀕𑁆𑀕𑀮

(115.)

531. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀝𑁆𑀞𑀺𑀫𑁂 𑀧𑀼𑀕𑁆𑀕𑀮𑀸 𑀫𑀦𑁆𑀢𑀺𑀬𑀫𑀸𑀦𑀸 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀦𑁆𑀢𑀺𑁇 𑀓𑀢𑀫𑁂 𑀅𑀝𑁆𑀞? 𑀭𑀸𑀕𑀘𑀭𑀺𑀢𑁄 𑀤𑁄𑀲𑀘𑀭𑀺𑀢𑁄 𑀫𑁄𑀳𑀘𑀭𑀺𑀢𑁄 𑀫𑀸𑀦𑀘𑀭𑀺𑀢𑁄 𑀮𑀼𑀤𑁆𑀥𑁄 𑀅𑀮𑀲𑁄 𑀏𑀓𑀘𑀺𑀦𑁆𑀢𑀻 𑀩𑀸𑀮𑁄𑀢𑀺𑁇 𑀇𑀫𑁂 𑀅𑀝𑁆𑀞 𑀧𑀼𑀕𑁆𑀕𑀮𑀸 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀦𑁆𑀢𑀻”𑀢𑀺𑁇

532. 𑀣𑁂𑀭𑁄 𑀆𑀳—  “𑀢𑁂𑀲𑀁 𑀓𑁄 𑀤𑁄𑀲𑁄”𑀢𑀺? “𑀭𑀸𑀕𑀘𑀭𑀺𑀢𑁄, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀭𑀸𑀕𑀯𑀲𑁂𑀦 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀤𑁄𑀲𑀘𑀭𑀺𑀢𑁄 𑀤𑁄𑀲𑀯𑀲𑁂𑀦 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀫𑁄𑀳𑀘𑀭𑀺𑀢𑁄 𑀫𑁄𑀳𑀯𑀲𑁂𑀦 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀫𑀸𑀦𑀘𑀭𑀺𑀢𑁄 𑀫𑀸𑀦𑀯𑀲𑁂𑀦 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀮𑀼𑀤𑁆𑀥𑁄 𑀮𑁄𑀪𑀯𑀲𑁂𑀦 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀅𑀮𑀲𑁄 𑀅𑀮𑀲𑀢𑀸𑀬 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀏𑀓𑀘𑀺𑀦𑁆𑀢𑀻 𑀏𑀓𑀘𑀺𑀦𑁆𑀢𑀺𑀢𑀸𑀬 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺, 𑀩𑀸𑀮𑁄 𑀩𑀸𑀮𑀢𑀸𑀬 𑀫𑀦𑁆𑀢𑀺𑀢𑀁 𑀅𑀢𑁆𑀣𑀁 𑀩𑁆𑀬𑀸𑀧𑀸𑀤𑁂𑀢𑀺𑁇 𑀪𑀯𑀢𑀻𑀳—

533. _‘𑀭𑀢𑁆𑀢𑁄 𑀤𑀼𑀝𑁆𑀞𑁄 𑀘 𑀫𑀽𑀍𑀳𑁄 𑀘,_  
_𑀫𑀸𑀦𑀻 𑀮𑀼𑀤𑁆𑀥𑁄 𑀢𑀣𑀸𑀮𑀲𑁄;_  
_𑀏𑀓𑀘𑀺𑀦𑁆𑀢𑀻 𑀘 𑀩𑀸𑀮𑁄 𑀘,_  
_𑀏𑀢𑁂 𑀅𑀢𑁆𑀣𑀯𑀺𑀦𑀸𑀲𑀓𑀸’”𑀢𑀺𑁇_  


---

534. 𑀅𑀝𑁆𑀞 𑀫𑀦𑁆𑀢𑀯𑀺𑀦𑀸𑀲𑀓𑀧𑀼𑀕𑁆𑀕𑀮𑀸𑁇



[Go to previous page (4.1.1 Aṭṭhamantaparivajjanīyaṭṭhāna)](/tipitaka/28Mi/4/4.1/4.1.1.md) / [Go to parent page (4.1 Upāsakaguṇavagga)](/tipitaka/28Mi/4/4.1.md) / [Go to next page (4.1.3 Navaguyhamantavidhaṃsaka)](/tipitaka/28Mi/4/4.1/4.1.3.md)


