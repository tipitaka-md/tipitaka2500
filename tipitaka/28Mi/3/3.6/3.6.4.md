
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.6 Sativagga](../3.6.md)

# 3.6.4 Bhagavatobrahmacāripañha

* Milindapañha

* Sativagga

* Bhagavatobrahmacāripañha

(86.)

409\. Rājā āha—  “bhante nāgasena, buddho brahmacārī”ti? “Āma, mahārāja, bhagavā brahmacārī”ti. “Tena hi, bhante nāgasena, buddho brahmuno sisso”ti? “Atthi pana te, mahārāja, hatthipāmokkho”ti? “Atthi, bhante”ti. “Kiṃ nu kho, mahārāja, so hatthī kadāci karahaci koñcanādaṃ nadatī”ti? “Āma, bhante, nadatī”ti. “Tena hi, mahārāja, so hatthī koñcasakuṇassa sisso”ti? “Na hi, bhante”ti. “Kiṃ pana, mahārāja, brahmā sabuddhiko abuddhiko”ti? “Sabuddhiko, bhante”ti. “Tena hi, mahārāja, brahmā bhagavato sisso”ti.

410\. “Kallosi, bhante nāgasenā”ti.

---

411\. Bhagavato brahmacāripañho catuttho.



[Go to previous page (3.6.3 Mahāpurisalakkhaṇapañha)](3.6.3.md) / [Go to parent page (3.6 Sativagga)](../3.6.md) / [Go to next page (3.6.5 Bhagavatoupasampadāpañha)](3.6.5.md)


