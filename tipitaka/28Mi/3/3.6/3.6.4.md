
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.6 Sativagga](/tipitaka/28Mi/3/3.6.md)

# 𑁩𑁇𑁬𑁇𑁪 𑀪𑀕𑀯𑀢𑁄𑀩𑁆𑀭𑀳𑁆𑀫𑀘𑀸𑀭𑀺𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀲𑀢𑀺𑀯𑀕𑁆𑀕

### 𑀪𑀕𑀯𑀢𑁄𑀩𑁆𑀭𑀳𑁆𑀫𑀘𑀸𑀭𑀺𑀧𑀜𑁆𑀳

(86.)

409\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑀼𑀤𑁆𑀥𑁄 𑀩𑁆𑀭𑀳𑁆𑀫𑀘𑀸𑀭𑀻”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀪𑀕𑀯𑀸 𑀩𑁆𑀭𑀳𑁆𑀫𑀘𑀸𑀭𑀻”𑀢𑀺𑁇 “𑀢𑁂𑀦 𑀳𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑀼𑀤𑁆𑀥𑁄 𑀩𑁆𑀭𑀳𑁆𑀫𑀼𑀦𑁄 𑀲𑀺𑀲𑁆𑀲𑁄”𑀢𑀺? “𑀅𑀢𑁆𑀣𑀺 𑀧𑀦 𑀢𑁂, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀧𑀸𑀫𑁄𑀓𑁆𑀔𑁄”𑀢𑀺? “𑀅𑀢𑁆𑀣𑀺, 𑀪𑀦𑁆𑀢𑁂”𑀢𑀺𑁇 “𑀓𑀺𑀁 𑀦𑀼 𑀔𑁄, 𑀫𑀳𑀸𑀭𑀸𑀚, 𑀲𑁄 𑀳𑀢𑁆𑀣𑀻 𑀓𑀤𑀸𑀘𑀺 𑀓𑀭𑀳𑀘𑀺 𑀓𑁄𑀜𑁆𑀘𑀦𑀸𑀤𑀁 𑀦𑀤𑀢𑀻”𑀢𑀺? “𑀆𑀫, 𑀪𑀦𑁆𑀢𑁂, 𑀦𑀤𑀢𑀻”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀲𑁄 𑀳𑀢𑁆𑀣𑀻 𑀓𑁄𑀜𑁆𑀘𑀲𑀓𑀼𑀡𑀲𑁆𑀲 𑀲𑀺𑀲𑁆𑀲𑁄”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀓𑀺𑀁 𑀧𑀦, 𑀫𑀳𑀸𑀭𑀸𑀚, 𑀩𑁆𑀭𑀳𑁆𑀫𑀸 𑀲𑀩𑀼𑀤𑁆𑀥𑀺𑀓𑁄 𑀅𑀩𑀼𑀤𑁆𑀥𑀺𑀓𑁄”𑀢𑀺? “𑀲𑀩𑀼𑀤𑁆𑀥𑀺𑀓𑁄, 𑀪𑀦𑁆𑀢𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀩𑁆𑀭𑀳𑁆𑀫𑀸 𑀪𑀕𑀯𑀢𑁄 𑀲𑀺𑀲𑁆𑀲𑁄”𑀢𑀺𑁇

410\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

411\. 𑀪𑀕𑀯𑀢𑁄 𑀩𑁆𑀭𑀳𑁆𑀫𑀘𑀸𑀭𑀺𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (3.6.3 Mahāpurisalakkhaṇapañha)](/tipitaka/28Mi/3/3.6/3.6.3.md) / [Go to parent page (3.6 Sativagga)](/tipitaka/28Mi/3/3.6.md) / [Go to next page (3.6.5 Bhagavatoupasampadāpañha)](/tipitaka/28Mi/3/3.6/3.6.5.md)


