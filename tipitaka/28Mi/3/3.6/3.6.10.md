
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.6 Sativagga](../3.6.md)

# 𑁩𑁇𑁬𑁇𑁧𑁦 𑀘𑀺𑀭𑀓𑀢𑀲𑀭𑀡𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀲𑀢𑀺𑀯𑀕𑁆𑀕

### 𑀘𑀺𑀭𑀓𑀢𑀲𑀭𑀡𑀧𑀜𑁆𑀳

(92.)

427\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑁂𑀦 𑀅𑀢𑀻𑀢𑀁 𑀘𑀺𑀭𑀓𑀢𑀁 𑀲𑀭𑀢𑀻”𑀢𑀺? “𑀲𑀢𑀺𑀬𑀸, 𑀫𑀳𑀸𑀭𑀸𑀚𑀸”𑀢𑀺𑁇 “𑀦𑀦𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀘𑀺𑀢𑁆𑀢𑁂𑀦 𑀲𑀭𑀢𑀺 𑀦𑁄 𑀲𑀢𑀺𑀬𑀸”𑀢𑀺? “𑀅𑀪𑀺𑀚𑀸𑀦𑀸𑀲𑀺 𑀦𑀼 𑀢𑁆𑀯𑀁, 𑀫𑀳𑀸𑀭𑀸𑀚, 𑀓𑀺𑀜𑁆𑀘𑀺𑀤𑁂𑀯 𑀓𑀭𑀡𑀻𑀬𑀁 𑀓𑀢𑁆𑀯𑀸 𑀧𑀫𑀼𑀝𑁆𑀞𑀦𑁆”𑀢𑀺? “𑀆𑀫, 𑀪𑀦𑁆𑀢𑁂”𑀢𑀺𑁇 “𑀓𑀺𑀁 𑀦𑀼 𑀔𑁄 𑀢𑁆𑀯𑀁, 𑀫𑀳𑀸𑀭𑀸𑀚, 𑀢𑀲𑁆𑀫𑀺𑀁 𑀲𑀫𑀬𑁂 𑀅𑀘𑀺𑀢𑁆𑀢𑀓𑁄 𑀅𑀳𑁄𑀲𑀻”𑀢𑀺? “𑀦 𑀳𑀺, 𑀪𑀦𑁆𑀢𑁂, 𑀲𑀢𑀺 𑀢𑀲𑁆𑀫𑀺𑀁 𑀲𑀫𑀬𑁂 𑀦𑀸𑀳𑁄𑀲𑀻”𑀢𑀺𑁇 “𑀅𑀣 𑀓𑀲𑁆𑀫𑀸 𑀢𑁆𑀯𑀁, 𑀫𑀳𑀸𑀭𑀸𑀚, 𑀏𑀯𑀫𑀸𑀳—  ‘𑀘𑀺𑀢𑁆𑀢𑁂𑀦 𑀲𑀭𑀢𑀺, 𑀦𑁄 𑀲𑀢𑀺𑀬𑀸’”𑀢𑀺?

428\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

429\. 𑀘𑀺𑀭𑀓𑀢𑀲𑀭𑀡𑀧𑀜𑁆𑀳𑁄 𑀤𑀲𑀫𑁄𑁇



[Go to previous page (3.6.9 Saṃsārapañha)](3.6.9.md) / [Go to parent page (3.6 Sativagga)](../3.6.md) / [Go to next page (3.6.11 Abhijānantasatipañha)](3.6.11.md)


