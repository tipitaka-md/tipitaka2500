
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.6 Sativagga](../3.6.md)

# 3.6.10 Cirakatasaraṇapañha

* Milindapañha

* Sativagga

* Cirakatasaraṇapañha

(92.)

427\. Rājā āha—  “bhante nāgasena, kena atītaṃ cirakataṃ saratī”ti? “Satiyā, mahārājā”ti. “Nanu, bhante nāgasena, cittena sarati no satiyā”ti? “Abhijānāsi nu tvaṃ, mahārāja, kiñcideva karaṇīyaṃ katvā pamuṭṭhan”ti? “Āma, bhante”ti. “Kiṃ nu kho tvaṃ, mahārāja, tasmiṃ samaye acittako ahosī”ti? “Na hi, bhante, sati tasmiṃ samaye nāhosī”ti. “Atha kasmā tvaṃ, mahārāja, evamāha—  ‘cittena sarati, no satiyā’”ti?

428\. “Kallosi, bhante nāgasenā”ti.

---

429\. Cirakatasaraṇapañho dasamo.



[Go to previous page (3.6.9 Saṃsārapañha)](3.6.9.md) / [Go to parent page (3.6 Sativagga)](../3.6.md) / [Go to next page (3.6.11 Abhijānantasatipañha)](3.6.11.md)


