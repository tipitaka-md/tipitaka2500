---
title: 3.6.6 Assubhesajjābhesajjapañha
path: /tipitaka/28Mi/3/3.6/3.6.6
ref: 269675
breadcrumbs:
  - name: Home
    link: /
  - name: 28Mi Milindapañhapāḷi
    link: /tipitaka/28Mi
  - name: 3 Milindapañha
    link: /tipitaka/28Mi/3
  - name: 3.6 Sativagga
    link: /tipitaka/28Mi/3/3.6
prevL: /tipitaka/28Mi/3/3.6/3.6.5
upL: /tipitaka/28Mi/3/3.6
nextL: /tipitaka/28Mi/3/3.6/3.6.7
---

# 3.6.6 Assubhesajjābhesajjapañha

### Milindapañha

### Sativagga

### Assubhesajjābhesajjapañha

(88.)

415. Rājā āha—  “bhante nāgasena, yo ca mātari matāya rodati, yo ca dhammapemena rodati, ubhinnaṃ tesaṃ rodantānaṃ kassa assu bhesajjaṃ, kassa na bhesajjan”ti? “Ekassa kho, mahārāja, assu rāgadosamohehi samalaṃ uṇhaṃ, ekassa pītisomanassena vimalaṃ sītalaṃ. Yaṃ kho, mahārāja, sītalaṃ, taṃ bhesajjaṃ, yaṃ uṇhaṃ, taṃ na bhesajjan”ti.

416. “Kallosi, bhante nāgasenā”ti.

===

417. Assubhesajjābhesajjapañho chaṭṭho.




