
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.6 Sativagga](../3.6.md)

# 𑁩𑁇𑁬𑁇𑁯 𑀲𑀁𑀲𑀸𑀭𑀧𑀜𑁆𑀳

* 𑀫𑀺𑀮𑀺𑀦𑁆𑀤𑀧𑀜𑁆𑀳

* 𑀲𑀢𑀺𑀯𑀕𑁆𑀕

* 𑀲𑀁𑀲𑀸𑀭𑀧𑀜𑁆𑀳

(91.)

424\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀧𑀦𑁂𑀢𑀁 𑀩𑁆𑀭𑀽𑀲𑀺 ‘𑀲𑀁𑀲𑀸𑀭𑁄’𑀢𑀺, 𑀓𑀢𑀫𑁄 𑀲𑁄 𑀲𑀁𑀲𑀸𑀭𑁄”𑀢𑀺? “𑀇𑀥, 𑀫𑀳𑀸𑀭𑀸𑀚, 𑀚𑀸𑀢𑁄 𑀇𑀥𑁂𑀯 𑀫𑀭𑀢𑀺, 𑀇𑀥 𑀫𑀢𑁄 𑀅𑀜𑁆𑀜𑀢𑁆𑀭 𑀉𑀧𑁆𑀧𑀚𑁆𑀚𑀢𑀺, 𑀢𑀳𑀺𑀁 𑀚𑀸𑀢𑁄 𑀢𑀳𑀺𑀁𑀬𑁂𑀯 𑀫𑀭𑀢𑀺, 𑀢𑀳𑀺𑀁 𑀫𑀢𑁄 𑀅𑀜𑁆𑀜𑀢𑁆𑀭 𑀉𑀧𑁆𑀧𑀚𑁆𑀚𑀢𑀺, 𑀏𑀯𑀁 𑀔𑁄, 𑀫𑀳𑀸𑀭𑀸𑀚, 𑀲𑀁𑀲𑀸𑀭𑁄 𑀳𑁄𑀢𑀻”𑀢𑀺𑁇 “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀬𑀣𑀸, 𑀫𑀳𑀸𑀭𑀸𑀚, 𑀓𑁄𑀘𑀺𑀤𑁂𑀯 𑀧𑀼𑀭𑀺𑀲𑁄 𑀧𑀓𑁆𑀓𑀁 𑀅𑀫𑁆𑀩𑀁 𑀔𑀸𑀤𑀺𑀢𑁆𑀯𑀸 𑀅𑀝𑁆𑀞𑀺𑀁 𑀭𑁄𑀧𑁂𑀬𑁆𑀬, 𑀢𑀢𑁄 𑀫𑀳𑀦𑁆𑀢𑁄 𑀅𑀫𑁆𑀩𑀭𑀼𑀓𑁆𑀔𑁄 𑀦𑀺𑀩𑁆𑀩𑀢𑁆𑀢𑀺𑀢𑁆𑀯𑀸 𑀨𑀮𑀸𑀦𑀺 𑀤𑀤𑁂𑀬𑁆𑀬, 𑀅𑀣 𑀲𑁄 𑀧𑀼𑀭𑀺𑀲𑁄 𑀢𑀢𑁄𑀧𑀺 𑀧𑀓𑁆𑀓𑀁 𑀅𑀫𑁆𑀩𑀁 𑀔𑀸𑀤𑀺𑀢𑁆𑀯𑀸 𑀅𑀝𑁆𑀞𑀺𑀁 𑀭𑁄𑀧𑁂𑀬𑁆𑀬, 𑀢𑀢𑁄𑀧𑀺 𑀫𑀳𑀦𑁆𑀢𑁄 𑀅𑀫𑁆𑀩𑀭𑀼𑀓𑁆𑀔𑁄 𑀦𑀺𑀩𑁆𑀩𑀢𑁆𑀢𑀺𑀢𑁆𑀯𑀸 𑀨𑀮𑀸𑀦𑀺 𑀤𑀤𑁂𑀬𑁆𑀬, 𑀏𑀯𑀫𑁂𑀢𑁂𑀲𑀁 𑀭𑀼𑀓𑁆𑀔𑀸𑀦𑀁 𑀓𑁄𑀝𑀺 𑀦 𑀧𑀜𑁆𑀜𑀸𑀬𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀇𑀥 𑀚𑀸𑀢𑁄 𑀇𑀥𑁂𑀯 𑀫𑀭𑀢𑀺, 𑀇𑀥 𑀫𑀢𑁄 𑀅𑀜𑁆𑀜𑀢𑁆𑀭 𑀉𑀧𑁆𑀧𑀚𑁆𑀚𑀢𑀺, 𑀢𑀳𑀺𑀁 𑀚𑀸𑀢𑁄 𑀢𑀳𑀺𑀁𑀬𑁂𑀯 𑀫𑀭𑀢𑀺, 𑀢𑀳𑀺𑀁 𑀫𑀢𑁄 𑀅𑀜𑁆𑀜𑀢𑁆𑀭 𑀉𑀧𑁆𑀧𑀚𑁆𑀚𑀢𑀺, 𑀏𑀯𑀁 𑀔𑁄, 𑀫𑀳𑀸𑀭𑀸𑀚, 𑀲𑀁𑀲𑀸𑀭𑁄 𑀳𑁄𑀢𑀻”𑀢𑀺𑁇

425\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

426\. 𑀲𑀁𑀲𑀸𑀭𑀧𑀜𑁆𑀳𑁄 𑀦𑀯𑀫𑁄𑁇



[Go to previous page (3.6.8 Paññāpatiṭṭhānapañha)](3.6.8.md) / [Go to parent page (3.6 Sativagga)](../3.6.md) / [Go to next page (3.6.10 Cirakatasaraṇapañha)](3.6.10.md)


