
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.2 Addhānavagga](../3.2.md)

# 𑁩𑁇𑁨𑁇𑁯 𑀅𑀤𑁆𑀥𑀸𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀤𑁆𑀥𑀸𑀦𑀯𑀕𑁆𑀕

### 𑀅𑀤𑁆𑀥𑀸𑀦𑀧𑀜𑁆𑀳

(48.)

223\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀧𑀦𑁂𑀢𑀁 𑀩𑁆𑀭𑀽𑀲𑀺 ‘𑀤𑀻𑀖𑀫𑀤𑁆𑀥𑀸𑀦𑀦𑁆’𑀢𑀺, 𑀓𑀺𑀫𑁂𑀢𑀁 𑀅𑀤𑁆𑀥𑀸𑀦𑀁 𑀦𑀸𑀫𑀸”𑀢𑀺? “𑀅𑀢𑀻𑀢𑁄, 𑀫𑀳𑀸𑀭𑀸𑀚, 𑀅𑀤𑁆𑀥𑀸, 𑀅𑀦𑀸𑀕𑀢𑁄 𑀅𑀤𑁆𑀥𑀸, 𑀧𑀘𑁆𑀘𑀼𑀧𑁆𑀧𑀦𑁆𑀦𑁄 𑀅𑀤𑁆𑀥𑀸”𑀢𑀺𑁇 “𑀓𑀺𑀁 𑀧𑀦, 𑀪𑀦𑁆𑀢𑁂, 𑀲𑀩𑁆𑀩𑁂 𑀅𑀤𑁆𑀥𑀸 𑀅𑀢𑁆𑀣𑀻”𑀢𑀺? “𑀓𑁄𑀘𑀺, 𑀫𑀳𑀸𑀭𑀸𑀚, 𑀅𑀤𑁆𑀥𑀸 𑀅𑀢𑁆𑀣𑀺, 𑀓𑁄𑀘𑀺 𑀦𑀢𑁆𑀣𑀻”𑀢𑀺𑁇 “𑀓𑀢𑀫𑁄 𑀧𑀦, 𑀪𑀦𑁆𑀢𑁂, 𑀅𑀢𑁆𑀣𑀺, 𑀓𑀢𑀫𑁄 𑀦𑀢𑁆𑀣𑀻”𑀢𑀺? “𑀬𑁂 𑀢𑁂, 𑀫𑀳𑀸𑀭𑀸𑀚, 𑀲𑀗𑁆𑀔𑀸𑀭𑀸 𑀅𑀢𑀻𑀢𑀸 𑀯𑀺𑀕𑀢𑀸 𑀦𑀺𑀭𑀼𑀤𑁆𑀥𑀸 𑀯𑀺𑀧𑀭𑀺𑀡𑀢𑀸, 𑀲𑁄 𑀅𑀤𑁆𑀥𑀸 𑀦𑀢𑁆𑀣𑀺, 𑀬𑁂 𑀥𑀫𑁆𑀫𑀸 𑀯𑀺𑀧𑀸𑀓𑀸, 𑀬𑁂 𑀘 𑀯𑀺𑀧𑀸𑀓𑀥𑀫𑁆𑀫𑀥𑀫𑁆𑀫𑀸, 𑀬𑁂 𑀘 𑀅𑀜𑁆𑀜𑀢𑁆𑀭 𑀧𑀝𑀺𑀲𑀦𑁆𑀥𑀺𑀁 𑀤𑁂𑀦𑁆𑀢𑀺, 𑀲𑁄 𑀅𑀤𑁆𑀥𑀸 𑀅𑀢𑁆𑀣𑀺𑁇 𑀬𑁂 𑀲𑀢𑁆𑀢𑀸 𑀓𑀸𑀮𑀗𑁆𑀓𑀢𑀸 𑀅𑀜𑁆𑀜𑀢𑁆𑀭 𑀉𑀧𑁆𑀧𑀦𑁆𑀦𑀸, 𑀲𑁄 𑀘 𑀅𑀤𑁆𑀥𑀸 𑀅𑀢𑁆𑀣𑀺𑁇 𑀬𑁂 𑀲𑀢𑁆𑀢𑀸 𑀓𑀸𑀮𑀗𑁆𑀓𑀢𑀸 𑀅𑀜𑁆𑀜𑀢𑁆𑀭 𑀅𑀦𑀼𑀧𑁆𑀧𑀦𑁆𑀦𑀸, 𑀲𑁄 𑀅𑀤𑁆𑀥𑀸 𑀦𑀢𑁆𑀣𑀺𑁇 𑀬𑁂 𑀘 𑀲𑀢𑁆𑀢𑀸 𑀧𑀭𑀺𑀦𑀺𑀩𑁆𑀩𑀼𑀢𑀸, 𑀲𑁄 𑀘 𑀅𑀤𑁆𑀥𑀸 𑀦𑀢𑁆𑀣𑀺 𑀧𑀭𑀺𑀦𑀺𑀩𑁆𑀩𑀼𑀢𑀢𑁆𑀢𑀸”𑀢𑀺𑁇

224\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

225\. 𑀅𑀤𑁆𑀥𑀸𑀦𑀧𑀜𑁆𑀳𑁄 𑀦𑀯𑀫𑁄𑁇



---

226\. 𑀅𑀤𑁆𑀥𑀸𑀦𑀯𑀕𑁆𑀕𑁄 𑀤𑀼𑀢𑀺𑀬𑁄𑁇



---

227\. 𑀇𑀫𑀲𑁆𑀫𑀺𑀁 𑀯𑀕𑁆𑀕𑁂 𑀦𑀯 𑀧𑀜𑁆𑀳𑀸𑁇



[Go to previous page (3.2.8 Nāmarūpapaṭisandahanapañha)](3.2.8.md) / [Go to parent page (3.2 Addhānavagga)](../3.2.md) / [Go to next page (3.3 Vicāravagga)](../3.3.md)


