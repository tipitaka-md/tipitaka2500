
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.2 Addhānavagga](/tipitaka/28Mi/3/3.2.md)

# 𑁩𑁇𑁨𑁇𑁮 𑀦𑀸𑀫𑀭𑀽𑀧𑀧𑀝𑀺𑀲𑀦𑁆𑀤𑀳𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀤𑁆𑀥𑀸𑀦𑀯𑀕𑁆𑀕

### 𑀦𑀸𑀫𑀭𑀽𑀧𑀧𑀝𑀺𑀲𑀦𑁆𑀤𑀳𑀦𑀧𑀜𑁆𑀳

(47.)

219\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀧𑀦𑁂𑀢𑀁 𑀩𑁆𑀭𑀽𑀲𑀺 ‘𑀦𑀸𑀫𑀭𑀽𑀧𑀦𑁆’𑀢𑀺, 𑀢𑀢𑁆𑀣 𑀓𑀢𑀫𑀁 𑀦𑀸𑀫𑀁, 𑀓𑀢𑀫𑀁 𑀭𑀽𑀧𑀦𑁆”𑀢𑀺𑁇 “𑀬𑀁 𑀢𑀢𑁆𑀣, 𑀫𑀳𑀸𑀭𑀸𑀚, 𑀑𑀍𑀆𑀭𑀺𑀓𑀁, 𑀏𑀢𑀁 𑀭𑀽𑀧𑀁, 𑀬𑁂 𑀢𑀢𑁆𑀣 𑀲𑀼𑀔𑀼𑀫𑀸 𑀘𑀺𑀢𑁆𑀢𑀘𑁂𑀢𑀲𑀺𑀓𑀸 𑀥𑀫𑁆𑀫𑀸, 𑀏𑀢𑀁 𑀦𑀸𑀫𑀦𑁆”𑀢𑀺𑁇 “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑁂𑀦 𑀓𑀸𑀭𑀡𑁂𑀦 𑀦𑀸𑀫𑀁𑀬𑁂𑀯 𑀦 𑀧𑀝𑀺𑀲𑀦𑁆𑀤𑀳𑀢𑀺, 𑀭𑀽𑀧𑀁𑀬𑁂𑀯 𑀯𑀸”𑀢𑀺? “𑀅𑀜𑁆𑀜𑀫𑀜𑁆𑀜𑀽𑀧𑀦𑀺𑀲𑁆𑀲𑀺𑀢𑀸, 𑀫𑀳𑀸𑀭𑀸𑀚, 𑀏𑀢𑁂 𑀥𑀫𑁆𑀫𑀸 𑀏𑀓𑀢𑁄𑀯 𑀉𑀧𑁆𑀧𑀚𑁆𑀚𑀦𑁆𑀢𑀻”𑀢𑀺𑁇

220\. “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀬𑀣𑀸, 𑀫𑀳𑀸𑀭𑀸𑀚, 𑀓𑀼𑀓𑁆𑀓𑀼𑀝𑀺𑀬𑀸 𑀓𑀮𑀮𑀁 𑀦 𑀪𑀯𑁂𑀬𑁆𑀬, 𑀅𑀡𑁆𑀟𑀫𑁆𑀧𑀺 𑀦 𑀪𑀯𑁂𑀬𑁆𑀬, 𑀬𑀜𑁆𑀘 𑀢𑀢𑁆𑀣 𑀓𑀮𑀮𑀁, 𑀬𑀜𑁆𑀘 𑀅𑀡𑁆𑀟𑀁, 𑀉𑀪𑁄𑀧𑁂𑀢𑁂 𑀅𑀜𑁆𑀜𑀫𑀜𑁆𑀜𑀽𑀧𑀦𑀺𑀲𑁆𑀲𑀺𑀢𑀸, 𑀏𑀓𑀢𑁄𑀯 𑀦𑁂𑀲𑀁 𑀉𑀧𑁆𑀧𑀢𑁆𑀢𑀺 𑀳𑁄𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑀤𑀺 𑀢𑀢𑁆𑀣 𑀦𑀸𑀫𑀁 𑀦 𑀪𑀯𑁂𑀬𑁆𑀬, 𑀭𑀽𑀧𑀫𑁆𑀧𑀺 𑀦 𑀪𑀯𑁂𑀬𑁆𑀬, 𑀬𑀜𑁆𑀘𑁂𑀯 𑀢𑀢𑁆𑀣 𑀦𑀸𑀫𑀁, 𑀬𑀜𑁆𑀘𑁂𑀯 𑀭𑀽𑀧𑀁, 𑀉𑀪𑁄𑀧𑁂𑀢𑁂 𑀅𑀜𑁆𑀜𑀫𑀜𑁆𑀜𑀽𑀧𑀦𑀺𑀲𑁆𑀲𑀺𑀢𑀸, 𑀏𑀓𑀢𑁄𑀯 𑀦𑁂𑀲𑀁 𑀉𑀧𑁆𑀧𑀢𑁆𑀢𑀺 𑀳𑁄𑀢𑀺𑁇 𑀏𑀯𑀫𑁂𑀢𑀁 𑀤𑀻𑀖𑀫𑀤𑁆𑀥𑀸𑀦𑀁 𑀲𑀦𑁆𑀥𑀸𑀯𑀺𑀢𑀦𑁆”𑀢𑀺𑁇

221\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

222\. 𑀦𑀸𑀫𑀭𑀽𑀧𑀧𑀝𑀺𑀲𑀦𑁆𑀤𑀳𑀦𑀧𑀜𑁆𑀳𑁄 𑀅𑀝𑁆𑀞𑀫𑁄𑁇



[Go to previous page (3.2.7 Therapaṭisandahanāpaṭisandahanapañha)](/tipitaka/28Mi/3/3.2/3.2.7.md) / [Go to parent page (3.2 Addhānavagga)](/tipitaka/28Mi/3/3.2.md) / [Go to next page (3.2.9 Addhānapañha)](/tipitaka/28Mi/3/3.2/3.2.9.md)


