
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.3 Vicāravagga](/tipitaka/28Mi/3/3.3.md)

# 𑁩𑁇𑁩𑁇𑁩 𑀓𑁄𑀝𑀺𑀧𑀜𑁆𑀜𑀸𑀬𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀯𑀺𑀘𑀸𑀭𑀯𑀕𑁆𑀕

### 𑀓𑁄𑀝𑀺𑀧𑀜𑁆𑀜𑀸𑀬𑀦𑀧𑀜𑁆𑀳

(51.)

237. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀧𑀦𑁂𑀢𑀁 𑀩𑁆𑀭𑀽𑀲𑀺 ‘𑀧𑀼𑀭𑀺𑀫𑀸 𑀓𑁄𑀝𑀺 𑀦 𑀧𑀜𑁆𑀜𑀸𑀬𑀢𑀻’𑀢𑀺, 𑀓𑀢𑀫𑀸 𑀘 𑀲𑀸 𑀧𑀼𑀭𑀺𑀫𑀸 𑀓𑁄𑀝𑀻”𑀢𑀺? “𑀬𑁄 𑀔𑁄, 𑀫𑀳𑀸𑀭𑀸𑀚, 𑀅𑀢𑀻𑀢𑁄 𑀅𑀤𑁆𑀥𑀸, 𑀏𑀲𑀸 𑀧𑀼𑀭𑀺𑀫𑀸 𑀓𑁄𑀝𑀻”𑀢𑀺𑁇 “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀧𑀦𑁂𑀢𑀁 𑀩𑁆𑀭𑀽𑀲𑀺 ‘𑀧𑀼𑀭𑀺𑀫𑀸 𑀓𑁄𑀝𑀺 𑀦 𑀧𑀜𑁆𑀜𑀸𑀬𑀢𑀻’𑀢𑀺, 𑀓𑀺𑀁 𑀧𑀦, 𑀪𑀦𑁆𑀢𑁂, 𑀲𑀩𑁆𑀩𑀸𑀧𑀺 𑀧𑀼𑀭𑀺𑀫𑀸 𑀓𑁄𑀝𑀺 𑀦 𑀧𑀜𑁆𑀜𑀸𑀬𑀢𑀻”𑀢𑀺? “𑀓𑀸𑀘𑀺, 𑀫𑀳𑀸𑀭𑀸𑀚, 𑀧𑀜𑁆𑀜𑀸𑀬𑀢𑀺, 𑀓𑀸𑀘𑀺 𑀦 𑀧𑀜𑁆𑀜𑀸𑀬𑀢𑀻”𑀢𑀺𑁇 “𑀓𑀢𑀫𑀸, 𑀪𑀦𑁆𑀢𑁂, 𑀧𑀜𑁆𑀜𑀸𑀬𑀢𑀺, 𑀓𑀢𑀫𑀸 𑀦 𑀧𑀜𑁆𑀜𑀸𑀬𑀢𑀻”𑀢𑀺? “𑀇𑀢𑁄 𑀧𑀼𑀩𑁆𑀩𑁂, 𑀫𑀳𑀸𑀭𑀸𑀚, 𑀲𑀩𑁆𑀩𑁂𑀦 𑀲𑀩𑁆𑀩𑀁 𑀲𑀩𑁆𑀩𑀣𑀸 𑀲𑀩𑁆𑀩𑀁 𑀅𑀯𑀺𑀚𑁆𑀚𑀸 𑀦𑀸𑀳𑁄𑀲𑀻𑀢𑀺 𑀏𑀲𑀸 𑀧𑀼𑀭𑀺𑀫𑀸 𑀓𑁄𑀝𑀺 𑀦 𑀧𑀜𑁆𑀜𑀸𑀬𑀢𑀺, 𑀬𑀁 𑀅𑀳𑀼𑀢𑁆𑀯𑀸 𑀲𑀫𑁆𑀪𑁄𑀢𑀺, 𑀳𑀼𑀢𑁆𑀯𑀸 𑀧𑀝𑀺𑀯𑀺𑀕𑀘𑁆𑀙𑀢𑀺, 𑀏𑀲𑀸 𑀧𑀼𑀭𑀺𑀫𑀸 𑀓𑁄𑀝𑀺 𑀧𑀜𑁆𑀜𑀸𑀬𑀢𑀻”𑀢𑀺𑁇

238. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑀁 𑀅𑀳𑀼𑀢𑁆𑀯𑀸 𑀲𑀫𑁆𑀪𑁄𑀢𑀺, 𑀳𑀼𑀢𑁆𑀯𑀸 𑀧𑀝𑀺𑀯𑀺𑀕𑀘𑁆𑀙𑀢𑀺, 𑀦𑀦𑀼 𑀢𑀁 𑀉𑀪𑀢𑁄 𑀙𑀺𑀦𑁆𑀦𑀁 𑀅𑀢𑁆𑀣𑀁 𑀕𑀘𑁆𑀙𑀢𑀻”𑀢𑀺? “𑀬𑀤𑀺, 𑀫𑀳𑀸𑀭𑀸𑀚, 𑀉𑀪𑀢𑁄 𑀙𑀺𑀦𑁆𑀦𑀁 𑀅𑀢𑁆𑀣𑀁 𑀕𑀘𑁆𑀙𑀢𑀺, 𑀉𑀪𑀢𑁄 𑀙𑀺𑀦𑁆𑀦𑀸 𑀲𑀓𑁆𑀓𑀸 𑀯𑀟𑁆𑀠𑁂𑀢𑀼𑀦𑁆”𑀢𑀺? “𑀆𑀫 𑀲𑀸𑀧𑀺 𑀲𑀓𑁆𑀓𑀸 𑀯𑀟𑁆𑀠𑁂𑀢𑀼𑀦𑁆”𑀢𑀺𑁇 “𑀦𑀸𑀳𑀁, 𑀪𑀦𑁆𑀢𑁂, 𑀏𑀢𑀁 𑀧𑀼𑀘𑁆𑀙𑀸𑀫𑀺 𑀓𑁄𑀝𑀺𑀢𑁄 𑀲𑀓𑁆𑀓𑀸 𑀯𑀟𑁆𑀠𑁂𑀢𑀼𑀦𑁆”𑀢𑀺? “𑀆𑀫 𑀲𑀓𑁆𑀓𑀸 𑀯𑀟𑁆𑀠𑁂𑀢𑀼𑀦𑁆”𑀢𑀺𑁇

239. “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 𑀣𑁂𑀭𑁄 𑀢𑀲𑁆𑀲 𑀭𑀼𑀓𑁆𑀔𑀽𑀧𑀫𑀁 𑀅𑀓𑀸𑀲𑁆, “𑀔𑀦𑁆𑀥𑀸 𑀘 𑀓𑁂𑀯𑀮𑀲𑁆𑀲 𑀤𑀼𑀓𑁆𑀔𑀓𑁆𑀔𑀦𑁆𑀥𑀲𑁆𑀲 𑀩𑀻𑀚𑀸𑀦𑀻”𑀢𑀺𑁇

240. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

241. 𑀓𑁄𑀝𑀺𑀧𑀜𑁆𑀜𑀸𑀬𑀦𑀧𑀜𑁆𑀳𑁄 𑀢𑀢𑀺𑀬𑁄𑁇



[Go to previous page (3.3.2 Purimakoṭipañha)](/tipitaka/28Mi/3/3.3/3.3.2.md) / [Go to parent page (3.3 Vicāravagga)](/tipitaka/28Mi/3/3.3.md) / [Go to next page (3.3.4 Saṅkhārajāyamānapañha)](/tipitaka/28Mi/3/3.3/3.3.4.md)


