
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.3 Vicāravagga](../3.3.md)

# 3.3.10 Saññālakkhaṇapañha

* Milindapañha

* Vicāravagga

* Saññālakkhaṇapañha

(58.)

292\. “Bhante nāgasena, kiṃlakkhaṇā saññā”ti? “Sañjānanalakkhaṇā, mahārāja, saññā. Kiṃ sañjānāti? Nīlampi sañjānāti, pītampi sañjānāti, lohitampi sañjānāti, odātampi sañjānāti, mañjiṭṭhampi sañjānāti. Evaṃ kho, mahārāja, sañjānanalakkhaṇā saññā”ti.

293\. “Opammaṃ karohī”ti. “Yathā, mahārāja, rañño bhaṇḍāgāriko bhaṇḍāgāraṃ pavisitvā nīlapītalohitodātamañjiṭṭhāni rājabhogāni rūpāni passitvā sañjānāti. Evaṃ kho, mahārāja, sañjānanalakkhaṇā saññā”ti.

294\. “Kallosi, bhante nāgasenā”ti.

---

295\. Saññālakkhaṇapañho dasamo.



[Go to previous page (3.3.9 Vedanālakkhaṇapañha)](3.3.9.md) / [Go to parent page (3.3 Vicāravagga)](../3.3.md) / [Go to next page (3.3.11 Cetanālakkhaṇapañha)](3.3.11.md)


