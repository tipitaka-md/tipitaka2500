---
title: 3.3.14 Vicāralakkhaṇapañha
path: /tipitaka/28Mi/3/3.3/3.3.14
ref: 269649
breadcrumbs:
  - name: Home
    link: /
  - name: 28Mi Milindapañhapāḷi
    link: /tipitaka/28Mi
  - name: 3 Milindapañha
    link: /tipitaka/28Mi/3
  - name: 3.3 Vicāravagga
    link: /tipitaka/28Mi/3/3.3
prevL: /tipitaka/28Mi/3/3.3/3.3.13
upL: /tipitaka/28Mi/3/3.3
nextL: /tipitaka/28Mi/3/3.4
---

# 3.3.14 Vicāralakkhaṇapañha

### Milindapañha

### Vicāravagga

### Vicāralakkhaṇapañha

(62.)

309. “Bhante nāgasena, kiṃlakkhaṇo vicāro”ti? “Anumajjanalakkhaṇo, mahārāja, vicāro”ti.

310. “Opammaṃ karohī”ti. “Yathā, mahārāja, kaṃsathālaṃ ākoṭitaṃ pacchā anuravati anusandahati, yathā, mahārāja, ākoṭanā, evaṃ vitakko daṭṭhabbo. Yathā anuravanā, evaṃ vicāro daṭṭhabbo”ti.

311. “Kallosi, bhante nāgasenā”ti.

===

312. Vicāralakkhaṇapañho cuddasamo.



===

313. Vicāravaggo tatiyo.



===

314. Imasmiṃ vagge cuddasa pañhā.




