
[Home](/) / [28Mi Milindapañhapāḷi](../...md) / [3 Milindapañha](...md) / [3.7 Arūpadhammavavatthānavagga](../28Mi/3/3.7.md)

# 𑁩𑁇𑁭𑁇𑁮 𑀚𑀸𑀦𑀦𑁆𑀢𑀸𑀚𑀸𑀦𑀦𑁆𑀢𑀧𑀸𑀧𑀓𑀭𑀡𑀧𑀜𑁆𑀳

* 𑀫𑀺𑀮𑀺𑀦𑁆𑀤𑀧𑀜𑁆𑀳

* 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

* 𑀚𑀸𑀦𑀦𑁆𑀢𑀸𑀚𑀸𑀦𑀦𑁆𑀢𑀧𑀸𑀧𑀓𑀭𑀡𑀧𑀜𑁆𑀳

(101.)

481\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑁄 𑀚𑀸𑀦𑀦𑁆𑀢𑁄 𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺, 𑀬𑁄 𑀅𑀚𑀸𑀦𑀦𑁆𑀢𑁄 𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺, 𑀓𑀲𑁆𑀲 𑀩𑀳𑀼𑀢𑀭𑀁 𑀅𑀧𑀼𑀜𑁆𑀜𑀦𑁆”𑀢𑀺? 𑀣𑁂𑀭𑁄 𑀆𑀳 “𑀬𑁄 𑀔𑁄, 𑀫𑀳𑀸𑀭𑀸𑀚, 𑀅𑀚𑀸𑀦𑀦𑁆𑀢𑁄 𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺, 𑀢𑀲𑁆𑀲 𑀩𑀳𑀼𑀢𑀭𑀁 𑀅𑀧𑀼𑀜𑁆𑀜𑀦𑁆”𑀢𑀺𑁇 “𑀢𑁂𑀦 𑀳𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑁄 𑀅𑀫𑁆𑀳𑀸𑀓𑀁 𑀭𑀸𑀚𑀧𑀼𑀢𑁆𑀢𑁄 𑀯𑀸 𑀭𑀸𑀚𑀫𑀳𑀸𑀫𑀢𑁆𑀢𑁄 𑀯𑀸 𑀅𑀚𑀸𑀦𑀦𑁆𑀢𑁄 𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺, 𑀢𑀁 𑀫𑀬𑀁 𑀤𑀺𑀕𑀼𑀡𑀁 𑀤𑀡𑁆𑀟𑁂𑀫𑀸”𑀢𑀺? “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀢𑀢𑁆𑀢𑀁 𑀅𑀬𑁄𑀕𑀼𑀍𑀅𑀁 𑀆𑀤𑀺𑀢𑁆𑀢𑀁 𑀲𑀫𑁆𑀧𑀚𑁆𑀚𑀮𑀺𑀢𑀁 𑀲𑀚𑁄𑀢𑀺𑀪𑀽𑀢𑀁 𑀏𑀓𑁄 𑀚𑀸𑀦𑀦𑁆𑀢𑁄 𑀕𑀡𑁆𑀳𑁂𑀬𑁆𑀬, 𑀏𑀓𑁄 𑀅𑀚𑀸𑀦𑀦𑁆𑀢𑁄 𑀕𑀡𑁆𑀳𑁂𑀬𑁆𑀬, 𑀓𑀢𑀫𑁄 𑀩𑀮𑀯𑀢𑀭𑀁 𑀟𑀬𑁆𑀳𑁂𑀬𑁆𑀬𑀸”𑀢𑀺𑁇 “𑀬𑁄 𑀔𑁄, 𑀪𑀦𑁆𑀢𑁂, 𑀅𑀚𑀸𑀦𑀦𑁆𑀢𑁄 𑀕𑀡𑁆𑀳𑁂𑀬𑁆𑀬, 𑀲𑁄 𑀩𑀮𑀯𑀢𑀭𑀁 𑀟𑀬𑁆𑀳𑁂𑀬𑁆𑀬𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄 𑀅𑀚𑀸𑀦𑀦𑁆𑀢𑁄 𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺, 𑀢𑀲𑁆𑀲 𑀩𑀳𑀼𑀢𑀭𑀁 𑀅𑀧𑀼𑀜𑁆𑀜𑀦𑁆”𑀢𑀺𑁇

482\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

483\. 𑀚𑀸𑀦𑀦𑁆𑀢𑀸𑀚𑀸𑀦𑀦𑁆𑀢𑀧𑀸𑀧𑀓𑀭𑀡𑀧𑀜𑁆𑀳𑁄 𑀅𑀝𑁆𑀞𑀫𑁄𑁇



[Go to previous page (3.7.7 Pāpapuññānaṃ appānappabhāvapañha)](3.7.7.md) / [Go to parent page (3.7 Arūpadhammavavatthānavagga)](../28Mi/3/3.7.md) / [Go to next page (3.7.9 Uttarakurukādigamanapañha)](3.7.9.md)


