
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.7 Arūpadhammavavatthānavagga](/tipitaka/28Mi/3/3.7.md)

# 𑁩𑁇𑁭𑁇𑁬 𑀩𑁄𑀚𑁆𑀛𑀗𑁆𑀕𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

### 𑀩𑁄𑀚𑁆𑀛𑀗𑁆𑀕𑀧𑀜𑁆𑀳

(99.)

475. 𑀭𑀸𑀚𑀸 𑀆𑀳—  “𑀓𑀢𑀺 𑀦𑀼 𑀔𑁄, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑁄𑀚𑁆𑀛𑀗𑁆𑀕𑀸”𑀢𑀺? “𑀲𑀢𑁆𑀢 𑀔𑁄, 𑀫𑀳𑀸𑀭𑀸𑀚, 𑀩𑁄𑀚𑁆𑀛𑀗𑁆𑀕𑀸”𑀢𑀺𑁇 “𑀓𑀢𑀺𑀳𑀺 𑀧𑀦, 𑀪𑀦𑁆𑀢𑁂, 𑀩𑁄𑀚𑁆𑀛𑀗𑁆𑀕𑁂𑀳𑀺 𑀩𑀼𑀚𑁆𑀛𑀢𑀻”𑀢𑀺? “𑀏𑀓𑁂𑀦 𑀔𑁄, 𑀫𑀳𑀸𑀭𑀸𑀚, 𑀩𑁄𑀚𑁆𑀛𑀗𑁆𑀕𑁂𑀦 𑀩𑀼𑀚𑁆𑀛𑀢𑀺 𑀥𑀫𑁆𑀫𑀯𑀺𑀘𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁂𑀦𑀸”𑀢𑀺𑁇 “𑀅𑀣 𑀓𑀺𑀲𑁆𑀲 𑀦𑀼 𑀔𑁄, 𑀪𑀦𑁆𑀢𑁂, 𑀯𑀼𑀘𑁆𑀘𑀦𑁆𑀢𑀺 ‘𑀲𑀢𑁆𑀢 𑀩𑁄𑀚𑁆𑀛𑀗𑁆𑀕𑀸’”𑀢𑀺? “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀅𑀲𑀺 𑀓𑁄𑀲𑀺𑀬𑀸 𑀧𑀓𑁆𑀔𑀺𑀢𑁆𑀢𑁄 𑀅𑀕𑁆𑀕𑀳𑀺𑀢𑁄 𑀳𑀢𑁆𑀣𑁂𑀦 𑀉𑀲𑁆𑀲𑀳𑀢𑀺 𑀙𑁂𑀚𑁆𑀚𑀁 𑀙𑀺𑀦𑁆𑀤𑀺𑀢𑀼𑀦𑁆”𑀢𑀺𑁇 “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀥𑀫𑁆𑀫𑀯𑀺𑀘𑀬𑀲𑀫𑁆𑀩𑁄𑀚𑁆𑀛𑀗𑁆𑀕𑁂𑀦 𑀯𑀺𑀦𑀸 𑀙𑀳𑀺 𑀩𑁄𑀚𑁆𑀛𑀗𑁆𑀕𑁂𑀳𑀺 𑀦 𑀩𑀼𑀚𑁆𑀛𑀢𑀻”𑀢𑀺𑁇

476. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

477. 𑀩𑁄𑀚𑁆𑀛𑀗𑁆𑀕𑀧𑀜𑁆𑀳𑁄 𑀙𑀝𑁆𑀞𑁄𑁇



[Go to previous page (3.7.5 Dvinnaṃlokuppannānaṃsamakabhāvapañha)](/tipitaka/28Mi/3/3.7/3.7.5.md) / [Go to parent page (3.7 Arūpadhammavavatthānavagga)](/tipitaka/28Mi/3/3.7.md) / [Go to next page (3.7.7 Pāpapuññānaṃ appānappabhāvapañha)](/tipitaka/28Mi/3/3.7/3.7.7.md)


