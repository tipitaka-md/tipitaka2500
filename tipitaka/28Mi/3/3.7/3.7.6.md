
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.7 Arūpadhammavavatthānavagga](/tipitaka/28Mi/3/3.7.md)

# 3.7.6 Bojjhaṅgapañha

### Milindapañha

### Arūpadhammavavatthānavagga

### Bojjhaṅgapañha

(99.)

475. Rājā āha—  “kati nu kho, bhante nāgasena, bojjhaṅgā”ti? “Satta kho, mahārāja, bojjhaṅgā”ti. “Katihi pana, bhante, bojjhaṅgehi bujjhatī”ti? “Ekena kho, mahārāja, bojjhaṅgena bujjhati dhammavicayasambojjhaṅgenā”ti. “Atha kissa nu kho, bhante, vuccanti ‘satta bojjhaṅgā’”ti? “Taṃ kiṃ maññasi, mahārāja, asi kosiyā pakkhitto aggahito hatthena ussahati chejjaṃ chinditun”ti. “Na hi, bhante”ti. “Evameva kho, mahārāja, dhammavicayasambojjhaṅgena vinā chahi bojjhaṅgehi na bujjhatī”ti.

476. “Kallosi, bhante nāgasenā”ti.

===

477. Bojjhaṅgapañho chaṭṭho.



[Go to previous page](/tipitaka/28Mi/3/3.7/3.7.5.md) / [Go to parent page](/tipitaka/28Mi/3/3.7.md) / [Go to next page](/tipitaka/28Mi/3/3.7/3.7.7.md)


