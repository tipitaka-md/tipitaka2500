
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.7 Arūpadhammavavatthānavagga](/tipitaka/28Mi/3/3.7.md)

# 𑁩𑁇𑁭𑁇𑁧𑁫 𑀯𑀺𑀜𑁆𑀜𑀸𑀡𑀦𑀸𑀦𑀢𑁆𑀣𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

### 𑀯𑀺𑀜𑁆𑀜𑀸𑀡𑀦𑀸𑀦𑀢𑁆𑀣𑀧𑀜𑁆𑀳

(108.)

504\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀯𑀺𑀜𑁆𑀜𑀸𑀡𑀦𑁆’𑀢𑀺 𑀯𑀸 ‘𑀧𑀜𑁆𑀜𑀸’𑀢𑀺 𑀯𑀸 ‘𑀪𑀽𑀢𑀲𑁆𑀫𑀺𑀁 𑀚𑀻𑀯𑁄’𑀢𑀺 𑀯𑀸 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀢𑁆𑀣𑀸 𑀘𑁂𑀯 𑀦𑀸𑀦𑀸𑀩𑁆𑀬𑀜𑁆𑀚𑀦𑀸 𑀘, 𑀉𑀤𑀸𑀳𑀼 𑀏𑀓𑀢𑁆𑀣𑀸 𑀩𑁆𑀬𑀜𑁆𑀚𑀦𑀫𑁂𑀯 𑀦𑀸𑀦𑀦𑁆”𑀢𑀺? “𑀯𑀺𑀚𑀸𑀦𑀦𑀮𑀓𑁆𑀔𑀡𑀁, 𑀫𑀳𑀸𑀭𑀸𑀚, 𑀯𑀺𑀜𑁆𑀜𑀸𑀡𑀁, 𑀧𑀚𑀸𑀦𑀦𑀮𑀓𑁆𑀔𑀡𑀸 𑀧𑀜𑁆𑀜𑀸, 𑀪𑀽𑀢𑀲𑁆𑀫𑀺𑀁 𑀚𑀻𑀯𑁄 𑀦𑀼𑀧𑀮𑀩𑁆𑀪𑀢𑀻”𑀢𑀺𑁇 “𑀬𑀤𑀺 𑀚𑀻𑀯𑁄 𑀦𑀼𑀧𑀮𑀩𑁆𑀪𑀢𑀺, 𑀅𑀣 𑀓𑁄 𑀘𑀭𑀳𑀺 𑀘𑀓𑁆𑀔𑀼𑀦𑀸 𑀭𑀽𑀧𑀁 𑀧𑀲𑁆𑀲𑀢𑀺, 𑀲𑁄𑀢𑁂𑀦 𑀲𑀤𑁆𑀤𑀁 𑀲𑀼𑀡𑀸𑀢𑀺, 𑀖𑀸𑀦𑁂𑀦 𑀕𑀦𑁆𑀥𑀁 𑀖𑀸𑀬𑀢𑀺, 𑀚𑀺𑀯𑁆𑀳𑀸𑀬 𑀭𑀲𑀁 𑀲𑀸𑀬𑀢𑀺, 𑀓𑀸𑀬𑁂𑀦 𑀨𑁄𑀝𑁆𑀞𑀩𑁆𑀩𑀁 𑀨𑀼𑀲𑀢𑀺, 𑀫𑀦𑀲𑀸 𑀥𑀫𑁆𑀫𑀁 𑀯𑀺𑀚𑀸𑀦𑀸𑀢𑀻”𑀢𑀺? 𑀣𑁂𑀭𑁄 𑀆𑀳—  “𑀬𑀤𑀺 𑀚𑀻𑀯𑁄 𑀘𑀓𑁆𑀔𑀼𑀦𑀸 𑀭𑀽𑀧𑀁 𑀧𑀲𑁆𑀲𑀢𑀺…𑀧𑁂…  𑀫𑀦𑀲𑀸 𑀥𑀫𑁆𑀫𑀁 𑀯𑀺𑀚𑀸𑀦𑀸𑀢𑀺, 𑀲𑁄 𑀚𑀻𑀯𑁄 𑀘𑀓𑁆𑀔𑀼𑀤𑁆𑀯𑀸𑀭𑁂𑀲𑀼 𑀉𑀧𑁆𑀧𑀸𑀝𑀺𑀢𑁂𑀲𑀼 𑀫𑀳𑀦𑁆𑀢𑁂𑀦 𑀆𑀓𑀸𑀲𑁂𑀦 𑀩𑀳𑀺𑀫𑀼𑀔𑁄 𑀲𑀼𑀝𑁆𑀞𑀼𑀢𑀭𑀁 𑀭𑀽𑀧𑀁 𑀧𑀲𑁆𑀲𑁂𑀬𑁆𑀬, 𑀲𑁄𑀢𑁂𑀲𑀼 𑀉𑀧𑁆𑀧𑀸𑀝𑀺𑀢𑁂𑀲𑀼, 𑀖𑀸𑀦𑁂 𑀉𑀧𑁆𑀧𑀸𑀝𑀺𑀢𑁂, 𑀚𑀺𑀯𑁆𑀳𑀸𑀬 𑀉𑀧𑁆𑀧𑀸𑀝𑀺𑀢𑀸𑀬, 𑀓𑀸𑀬𑁂 𑀉𑀧𑁆𑀧𑀸𑀝𑀺𑀢𑁂 𑀫𑀳𑀦𑁆𑀢𑁂𑀦 𑀆𑀓𑀸𑀲𑁂𑀦 𑀲𑀼𑀝𑁆𑀞𑀼𑀢𑀭𑀁 𑀲𑀤𑁆𑀤𑀁 𑀲𑀼𑀡𑁂𑀬𑁆𑀬, 𑀕𑀦𑁆𑀥𑀁 𑀖𑀸𑀬𑁂𑀬𑁆𑀬, 𑀭𑀲𑀁 𑀲𑀸𑀬𑁂𑀬𑁆𑀬, 𑀨𑁄𑀝𑁆𑀞𑀩𑁆𑀩𑀁 𑀨𑀼𑀲𑁂𑀬𑁆𑀬𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀪𑀽𑀢𑀲𑁆𑀫𑀺𑀁 𑀚𑀻𑀯𑁄 𑀦𑀼𑀧𑀮𑀩𑁆𑀪𑀢𑀻”𑀢𑀺𑁇

505\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

506\. 𑀯𑀺𑀜𑁆𑀜𑀸𑀡𑀦𑀸𑀦𑀢𑁆𑀣𑀧𑀜𑁆𑀳𑁄 𑀧𑀦𑁆𑀦𑀭𑀲𑀫𑁄𑁇



[Go to previous page (3.7.14 Sukhumapañha)](/tipitaka/28Mi/3/3.7/3.7.14.md) / [Go to parent page (3.7 Arūpadhammavavatthānavagga)](/tipitaka/28Mi/3/3.7.md) / [Go to next page (3.7.16 Arūpadhammavavatthānadukkarapañha)](/tipitaka/28Mi/3/3.7/3.7.16.md)


