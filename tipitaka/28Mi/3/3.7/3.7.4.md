
[Home](/) / [28Mi Milindapañhapāḷi](../...md) / [3 Milindapañha](...md) / [3.7 Arūpadhammavavatthānavagga](../28Mi/3/3.7.md)

# 𑁩𑁇𑁭𑁇𑁪 𑀩𑁆𑀭𑀳𑁆𑀫𑀮𑁄𑀓𑀧𑀜𑁆𑀳

* 𑀫𑀺𑀮𑀺𑀦𑁆𑀤𑀧𑀜𑁆𑀳

* 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

* 𑀩𑁆𑀭𑀳𑁆𑀫𑀮𑁄𑀓𑀧𑀜𑁆𑀳

(97.)

465\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑀻𑀯𑀤𑀽𑀭𑁄 𑀇𑀢𑁄 𑀩𑁆𑀭𑀳𑁆𑀫𑀮𑁄𑀓𑁄”𑀢𑀺? “𑀤𑀽𑀭𑁄 𑀔𑁄, 𑀫𑀳𑀸𑀭𑀸𑀚, 𑀇𑀢𑁄 𑀩𑁆𑀭𑀳𑁆𑀫𑀮𑁄𑀓𑁄 𑀓𑀽𑀝𑀸𑀕𑀸𑀭𑀫𑀢𑁆𑀢𑀸 𑀲𑀺𑀮𑀸 𑀢𑀫𑁆𑀳𑀸 𑀧𑀢𑀺𑀢𑀸 𑀅𑀳𑁄𑀭𑀢𑁆𑀢𑁂𑀦 𑀅𑀝𑁆𑀞𑀘𑀢𑁆𑀢𑀸𑀮𑀻𑀲𑀬𑁄𑀚𑀦𑀲𑀳𑀲𑁆𑀲𑀸𑀦𑀺 𑀪𑀲𑁆𑀲𑀫𑀸𑀦𑀸 𑀘𑀢𑀽𑀳𑀺 𑀫𑀸𑀲𑁂𑀳𑀺 𑀧𑀣𑀯𑀺𑀬𑀁 𑀧𑀢𑀺𑀝𑁆𑀞𑀳𑁂𑀬𑁆𑀬𑀸”𑀢𑀺𑁇

466\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑀼𑀫𑁆𑀳𑁂 𑀏𑀯𑀁 𑀪𑀡𑀣—  ‘𑀲𑁂𑀬𑁆𑀬𑀣𑀸𑀧𑀺 𑀩𑀮𑀯𑀸 𑀧𑀼𑀭𑀺𑀲𑁄 𑀲𑀫𑀺𑀜𑁆𑀚𑀺𑀢𑀁 𑀯𑀸 𑀩𑀸𑀳𑀁 𑀧𑀲𑀸𑀭𑁂𑀬𑁆𑀬, 𑀧𑀲𑀸𑀭𑀺𑀢𑀁 𑀯𑀸 𑀩𑀸𑀳𑀁 𑀲𑀫𑀺𑀜𑁆𑀚𑁂𑀬𑁆𑀬; 𑀏𑀯𑀫𑁂𑀯 𑀇𑀤𑁆𑀥𑀺𑀫𑀸 𑀪𑀺𑀓𑁆𑀔𑀼 𑀘𑁂𑀢𑁄𑀯𑀲𑀺𑀧𑁆𑀧𑀢𑁆𑀢𑁄 𑀚𑀫𑁆𑀩𑀼𑀤𑀻𑀧𑁂 𑀅𑀦𑁆𑀢𑀭𑀳𑀺𑀢𑁄 𑀩𑁆𑀭𑀳𑁆𑀫𑀮𑁄𑀓𑁂 𑀧𑀸𑀢𑀼𑀪𑀯𑁂𑀬𑁆𑀬𑀸’𑀢𑀺 𑀏𑀢𑀁 𑀯𑀘𑀦𑀁 𑀦 𑀲𑀤𑁆𑀤𑀳𑀸𑀫𑀺, 𑀏𑀯𑀁 𑀅𑀢𑀺𑀲𑀻𑀖𑀁 𑀢𑀸𑀯 𑀩𑀳𑀽𑀦𑀺 𑀬𑁄𑀚𑀦𑀲𑀢𑀸𑀦𑀺 𑀕𑀘𑁆𑀙𑀺𑀲𑁆𑀲𑀢𑀻”𑀢𑀺𑁇

467\. 𑀣𑁂𑀭𑁄 𑀆𑀳—  “𑀓𑀼𑀳𑀺𑀁 𑀧𑀦, 𑀫𑀳𑀸𑀭𑀸𑀚, 𑀢𑀯 𑀚𑀸𑀢𑀪𑀽𑀫𑀻”𑀢𑀺? “𑀅𑀢𑁆𑀣𑀺, 𑀪𑀦𑁆𑀢𑁂, 𑀅𑀮𑀲𑀦𑁆𑀤𑁄 𑀦𑀸𑀫 𑀤𑀻𑀧𑁄, 𑀢𑀢𑁆𑀣𑀸𑀳𑀁 𑀚𑀸𑀢𑁄”𑀢𑀺𑁇 “𑀓𑀻𑀯 𑀤𑀽𑀭𑁄, 𑀫𑀳𑀸𑀭𑀸𑀚, 𑀇𑀢𑁄 𑀅𑀮𑀲𑀦𑁆𑀤𑁄 𑀳𑁄𑀢𑀻”𑀢𑀺? “𑀤𑁆𑀯𑀺𑀫𑀢𑁆𑀢𑀸𑀦𑀺, 𑀪𑀦𑁆𑀢𑁂, 𑀬𑁄𑀚𑀦𑀲𑀢𑀸𑀦𑀻”𑀢𑀺𑁇 “𑀅𑀪𑀺𑀚𑀸𑀦𑀸𑀲𑀺 𑀦𑀼 𑀢𑁆𑀯𑀁, 𑀫𑀳𑀸𑀭𑀸𑀚, 𑀢𑀢𑁆𑀣 𑀓𑀺𑀜𑁆𑀘𑀺𑀤𑁂𑀯 𑀓𑀭𑀡𑀻𑀬𑀁 𑀓𑀭𑀺𑀢𑁆𑀯𑀸 𑀲𑀭𑀺𑀢𑀸”𑀢𑀺? “𑀆𑀫, 𑀪𑀦𑁆𑀢𑁂, 𑀲𑀭𑀸𑀫𑀻”𑀢𑀺𑁇 “𑀮𑀳𑀼𑀁 𑀔𑁄 𑀢𑁆𑀯𑀁, 𑀫𑀳𑀸𑀭𑀸𑀚, 𑀕𑀢𑁄𑀲𑀺 𑀤𑁆𑀯𑀺𑀫𑀢𑁆𑀢𑀸𑀦𑀺 𑀬𑁄𑀚𑀦𑀲𑀢𑀸𑀦𑀻”𑀢𑀺𑁇

468\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

469\. 𑀩𑁆𑀭𑀳𑁆𑀫𑀮𑁄𑀓𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (3.7.3 Dukkhappahānavāyamapañha)](3.7.3.md) / [Go to parent page (3.7 Arūpadhammavavatthānavagga)](../28Mi/3/3.7.md) / [Go to next page (3.7.5 Dvinnaṃlokuppannānaṃsamakabhāvapañha)](3.7.5.md)


