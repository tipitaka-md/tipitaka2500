
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.7 Arūpadhammavavatthānavagga](/tipitaka/28Mi/3/3.7.md)

# 𑁩𑁇𑁭𑁇𑁭 𑀧𑀸𑀧𑀧𑀼𑀜𑁆𑀜𑀸𑀦𑀁 𑀅𑀧𑁆𑀧𑀸𑀦𑀧𑁆𑀧𑀪𑀸𑀯𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

### 𑀧𑀸𑀧𑀧𑀼𑀜𑁆𑀜𑀸𑀦𑀁 𑀅𑀧𑁆𑀧𑀸𑀦𑀧𑁆𑀧𑀪𑀸𑀯𑀧𑀜𑁆𑀳

(100.)

478\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑀢𑀭𑀁 𑀦𑀼 𑀔𑁄 𑀩𑀳𑀼𑀢𑀭𑀁 𑀧𑀼𑀜𑁆𑀜𑀁 𑀯𑀸 𑀅𑀧𑀼𑀜𑁆𑀜𑀁 𑀯𑀸”𑀢𑀺? “𑀧𑀼𑀜𑁆𑀜𑀁 𑀔𑁄, 𑀫𑀳𑀸𑀭𑀸𑀚, 𑀩𑀳𑀼𑀢𑀭𑀁, 𑀅𑀧𑀼𑀜𑁆𑀜𑀁 𑀣𑁄𑀓𑀦𑁆”𑀢𑀺𑁇 “𑀓𑁂𑀦 𑀓𑀸𑀭𑀡𑁂𑀦𑀸”𑀢𑀺? “𑀅𑀧𑀼𑀜𑁆𑀜𑀁 𑀔𑁄, 𑀫𑀳𑀸𑀭𑀸𑀚, 𑀓𑀭𑁄𑀦𑁆𑀢𑁄 𑀯𑀺𑀧𑁆𑀧𑀝𑀺𑀲𑀸𑀭𑀻 𑀳𑁄𑀢𑀺 ‘𑀧𑀸𑀧𑀓𑀫𑁆𑀫𑀁 𑀫𑀬𑀸 𑀓𑀢𑀦𑁆’𑀢𑀺, 𑀢𑁂𑀦 𑀧𑀸𑀧𑀁 𑀦 𑀯𑀟𑁆𑀠𑀢𑀺𑁇 𑀧𑀼𑀜𑁆𑀜𑀁 𑀔𑁄, 𑀫𑀳𑀸𑀭𑀸𑀚, 𑀓𑀭𑁄𑀦𑁆𑀢𑁄 𑀅𑀯𑀺𑀧𑁆𑀧𑀝𑀺𑀲𑀸𑀭𑀻 𑀳𑁄𑀢𑀺, 𑀅𑀯𑀺𑀧𑁆𑀧𑀝𑀺𑀲𑀸𑀭𑀺𑀦𑁄 𑀧𑀸𑀫𑁄𑀚𑁆𑀚𑀁 𑀚𑀸𑀬𑀢𑀺, 𑀧𑀫𑀼𑀤𑀺𑀢𑀲𑁆𑀲 𑀧𑀻𑀢𑀺 𑀚𑀸𑀬𑀢𑀺, 𑀧𑀻𑀢𑀺𑀫𑀦𑀲𑁆𑀲 𑀓𑀸𑀬𑁄 𑀧𑀲𑁆𑀲𑀫𑁆𑀪𑀢𑀺, 𑀧𑀲𑁆𑀲𑀤𑁆𑀥𑀓𑀸𑀬𑁄 𑀲𑀼𑀔𑀁 𑀯𑁂𑀤𑁂𑀢𑀺, 𑀲𑀼𑀔𑀺𑀦𑁄 𑀘𑀺𑀢𑁆𑀢𑀁 𑀲𑀫𑀸𑀥𑀺𑀬𑀢𑀺, 𑀲𑀫𑀸𑀳𑀺𑀢𑁄 𑀬𑀣𑀸𑀪𑀽𑀢𑀁 𑀧𑀚𑀸𑀦𑀸𑀢𑀺, 𑀢𑁂𑀦 𑀓𑀸𑀭𑀡𑁂𑀦 𑀧𑀼𑀜𑁆𑀜𑀁 𑀯𑀟𑁆𑀠𑀢𑀺𑁇 𑀧𑀼𑀭𑀺𑀲𑁄 𑀔𑁄, 𑀫𑀳𑀸𑀭𑀸𑀚, 𑀙𑀺𑀦𑁆𑀦𑀳𑀢𑁆𑀣𑀧𑀸𑀤𑁄 𑀪𑀕𑀯𑀢𑁄 𑀏𑀓𑀁 𑀉𑀧𑁆𑀧𑀮𑀳𑀢𑁆𑀣𑀁 𑀤𑀢𑁆𑀯𑀸 𑀏𑀓𑀦𑀯𑀼𑀢𑀺𑀓𑀧𑁆𑀧𑀸𑀦𑀺 𑀯𑀺𑀦𑀺𑀧𑀸𑀢𑀁 𑀦 𑀕𑀘𑁆𑀙𑀺𑀲𑁆𑀲𑀢𑀺𑁇 𑀇𑀫𑀺𑀦𑀸𑀧𑀺, 𑀫𑀳𑀸𑀭𑀸𑀚, 𑀓𑀸𑀭𑀡𑁂𑀦 𑀪𑀡𑀸𑀫𑀺 ‘𑀧𑀼𑀜𑁆𑀜𑀁 𑀩𑀳𑀼𑀢𑀭𑀁, 𑀅𑀧𑀼𑀜𑁆𑀜𑀁 𑀣𑁄𑀓𑀦𑁆’”𑀢𑀺𑁇

479\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

480\. 𑀧𑀸𑀧𑀧𑀼𑀜𑁆𑀜𑀸𑀦𑀁 𑀅𑀧𑁆𑀧𑀸𑀦𑀧𑁆𑀧𑀪𑀸𑀯𑀧𑀜𑁆𑀳𑁄 𑀲𑀢𑁆𑀢𑀫𑁄𑁇



[Go to previous page (3.7.6 Bojjhaṅgapañha)](/tipitaka/28Mi/3/3.7/3.7.6.md) / [Go to parent page (3.7 Arūpadhammavavatthānavagga)](/tipitaka/28Mi/3/3.7.md) / [Go to next page (3.7.8 Jānantājānantapāpakaraṇapañha)](/tipitaka/28Mi/3/3.7/3.7.8.md)


