
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.7 Arūpadhammavavatthānavagga](/tipitaka/28Mi/3/3.7.md)

# 𑁩𑁇𑁭𑁇𑁧𑁧 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑀦𑀺𑀭𑁄𑀥𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀅𑀭𑀽𑀧𑀥𑀫𑁆𑀫𑀯𑀯𑀢𑁆𑀣𑀸𑀦𑀯𑀕𑁆𑀕

### 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑀦𑀺𑀭𑁄𑀥𑀧𑀜𑁆𑀳

(104.)

492\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑀼𑀫𑁆𑀳𑁂 𑀏𑀯𑀁 𑀪𑀡𑀣—  ‘𑀲𑀓𑁆𑀓𑀸 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀦𑀺𑀭𑁄𑀥𑁂𑀢𑀼𑀦𑁆’”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀲𑀓𑁆𑀓𑀸 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀦𑀺𑀭𑁄𑀥𑁂𑀢𑀼𑀦𑁆”𑀢𑀺𑁇 “𑀓𑀣𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑀓𑁆𑀓𑀸 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑁂 𑀦𑀺𑀭𑁄𑀥𑁂𑀢𑀼𑀦𑁆”𑀢𑀺𑁇 “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀲𑀼𑀢𑀧𑀼𑀩𑁆𑀩𑁄 𑀢𑁂 𑀓𑁄𑀘𑀺 𑀓𑀸𑀓𑀘𑁆𑀙𑀫𑀸𑀦𑁄”𑀢𑀺𑁇 “𑀆𑀫, 𑀪𑀦𑁆𑀢𑁂, 𑀲𑀼𑀢𑀧𑀼𑀩𑁆𑀩𑁄”𑀢𑀺𑁇 “𑀓𑀺𑀁 𑀦𑀼 𑀔𑁄, 𑀫𑀳𑀸𑀭𑀸𑀚, 𑀲𑁄 𑀲𑀤𑁆𑀤𑁄 𑀓𑀸𑀬𑁂 𑀦𑀫𑀺𑀢𑁂 𑀯𑀺𑀭𑀫𑁂𑀬𑁆𑀬𑀸”𑀢𑀺𑁇 “𑀆𑀫, 𑀪𑀦𑁆𑀢𑁂, 𑀯𑀺𑀭𑀫𑁂𑀬𑁆𑀬𑀸”𑀢𑀺𑁇 “𑀲𑁄 𑀳𑀺 𑀦𑀸𑀫, 𑀫𑀳𑀸𑀭𑀸𑀚, 𑀲𑀤𑁆𑀤𑁄 𑀅𑀪𑀸𑀯𑀺𑀢𑀓𑀸𑀬𑀲𑁆𑀲 𑀅𑀪𑀸𑀯𑀺𑀢𑀲𑀻𑀮𑀲𑁆𑀲 𑀅𑀪𑀸𑀯𑀺𑀢𑀘𑀺𑀢𑁆𑀢𑀲𑁆𑀲 𑀅𑀪𑀸𑀯𑀺𑀢𑀧𑀜𑁆𑀜𑀲𑁆𑀲 𑀓𑀸𑀬𑁂 𑀦𑀫𑀺𑀢𑁂 𑀯𑀺𑀭𑀫𑀺𑀲𑁆𑀲𑀢𑀺, 𑀓𑀺𑀁 𑀧𑀦 𑀪𑀸𑀯𑀺𑀢𑀓𑀸𑀬𑀲𑁆𑀲 𑀪𑀸𑀯𑀺𑀢𑀲𑀻𑀮𑀲𑁆𑀲 𑀪𑀸𑀯𑀺𑀢𑀘𑀺𑀢𑁆𑀢𑀲𑁆𑀲 𑀪𑀸𑀯𑀺𑀢𑀧𑀜𑁆𑀜𑀲𑁆𑀲 𑀘𑀢𑀼𑀢𑁆𑀣𑀚𑁆𑀛𑀸𑀦𑀁 𑀲𑀫𑀸𑀧𑀦𑁆𑀦𑀲𑁆𑀲 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑀸 𑀦 𑀦𑀺𑀭𑀼𑀚𑁆𑀛𑀺𑀲𑁆𑀲𑀦𑁆𑀢𑀻”𑀢𑀺𑁇

493\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

494\. 𑀅𑀲𑁆𑀲𑀸𑀲𑀧𑀲𑁆𑀲𑀸𑀲𑀦𑀺𑀭𑁄𑀥𑀧𑀜𑁆𑀳𑁄 𑀏𑀓𑀸𑀤𑀲𑀫𑁄𑁇



[Go to previous page (3.7.10 Dīghaṭṭhipañha)](/tipitaka/28Mi/3/3.7/3.7.10.md) / [Go to parent page (3.7 Arūpadhammavavatthānavagga)](/tipitaka/28Mi/3/3.7.md) / [Go to next page (3.7.12 Samuddapañha)](/tipitaka/28Mi/3/3.7/3.7.12.md)


