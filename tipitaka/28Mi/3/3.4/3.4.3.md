
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.4 Nibbānavagga](/tipitaka/28Mi/3/3.4.md)

# 3.4.3 Pañcāyatanakammanibbattapañha

### Milindapañha

### Nibbānavagga

### Pañcāyatanakammanibbattapañha

(65.)

323\. Rājā āha—  “bhante nāgasena, yānimāni pañcāyatanāni, kiṃ nu tāni nānākammehi nibbattāni, udāhu ekena kammenā”ti? “Nānākammehi, mahārāja, nibbattāni, na ekena kammenā”ti.

324\. “Opammaṃ karohī”ti. “Taṃ kiṃ maññasi, mahārāja, ekasmiṃ khette nānābījāni vappeyyuṃ, tesaṃ nānābījānaṃ nānāphalāni nibbatteyyun”ti? “Āma, bhante, nibbatteyyun”ti. “Evameva kho, mahārāja, yāni yāni pañcāyatanāni, tāni tāni nānākammehi nibbattāni, na ekena kammenā”ti.

325\. “Kallosi, bhante nāgasenā”ti.

---

326\. Pañcāyatanakammanibbattapañho tatiyo.



[Go to previous page (3.4.2 Nāgasenapañha)](/tipitaka/28Mi/3/3.4/3.4.2.md) / [Go to parent page (3.4 Nibbānavagga)](/tipitaka/28Mi/3/3.4.md) / [Go to next page (3.4.4 Kammanānākaraṇapañha)](/tipitaka/28Mi/3/3.4/3.4.4.md)


