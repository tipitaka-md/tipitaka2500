
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.4 Nibbānavagga](/tipitaka/28Mi/3/3.4.md)

# 𑁩𑁇𑁪𑁇𑁧𑁦 𑀦𑀺𑀩𑁆𑀩𑀸𑀦𑀲𑀼𑀔𑀚𑀸𑀦𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀦𑀺𑀩𑁆𑀩𑀸𑀦𑀯𑀕𑁆𑀕

### 𑀦𑀺𑀩𑁆𑀩𑀸𑀦𑀲𑀼𑀔𑀚𑀸𑀦𑀦𑀧𑀜𑁆𑀳

(72.)

355\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑁄 𑀦 𑀮𑀪𑀢𑀺 𑀦𑀺𑀩𑁆𑀩𑀸𑀦𑀁, 𑀚𑀸𑀦𑀸𑀢𑀺 𑀲𑁄 ‘𑀲𑀼𑀔𑀁 𑀦𑀺𑀩𑁆𑀩𑀸𑀦𑀦𑁆’”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀬𑁄 𑀦 𑀮𑀪𑀢𑀺 𑀦𑀺𑀩𑁆𑀩𑀸𑀦𑀁, 𑀚𑀸𑀦𑀸𑀢𑀺 𑀲𑁄 ‘𑀲𑀼𑀔𑀁 𑀦𑀺𑀩𑁆𑀩𑀸𑀦𑀦𑁆’”𑀢𑀺𑁇 “𑀓𑀣𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀮𑀪𑀦𑁆𑀢𑁄 𑀚𑀸𑀦𑀸𑀢𑀺 ‘𑀲𑀼𑀔𑀁 𑀦𑀺𑀩𑁆𑀩𑀸𑀦𑀦𑁆’”𑀢𑀺? “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀬𑁂𑀲𑀁 𑀦𑀘𑁆𑀙𑀺𑀦𑁆𑀦𑀸 𑀳𑀢𑁆𑀣𑀧𑀸𑀤𑀸, 𑀚𑀸𑀦𑁂𑀬𑁆𑀬𑀼𑀁 𑀢𑁂, 𑀫𑀳𑀸𑀭𑀸𑀚, ‘𑀤𑀼𑀓𑁆𑀔𑀁 𑀳𑀢𑁆𑀣𑀧𑀸𑀤𑀘𑁆𑀙𑁂𑀤𑀦𑀦𑁆’”𑀢𑀺? “𑀆𑀫, 𑀪𑀦𑁆𑀢𑁂, 𑀚𑀸𑀦𑁂𑀬𑁆𑀬𑀼𑀦𑁆”𑀢𑀺𑁇 “𑀓𑀣𑀁 𑀚𑀸𑀦𑁂𑀬𑁆𑀬𑀼𑀦𑁆”𑀢𑀺? “𑀅𑀜𑁆𑀜𑁂𑀲𑀁, 𑀪𑀦𑁆𑀢𑁂, 𑀙𑀺𑀦𑁆𑀦𑀳𑀢𑁆𑀣𑀧𑀸𑀤𑀸𑀦𑀁 𑀧𑀭𑀺𑀤𑁂𑀯𑀺𑀢𑀲𑀤𑁆𑀤𑀁 𑀲𑀼𑀢𑁆𑀯𑀸 𑀚𑀸𑀦𑀦𑁆𑀢𑀺 ‘𑀤𑀼𑀓𑁆𑀔𑀁 𑀳𑀢𑁆𑀣𑀧𑀸𑀤𑀘𑁆𑀙𑁂𑀤𑀦𑀦𑁆’”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂𑀲𑀁 𑀤𑀺𑀝𑁆𑀞𑀁 𑀦𑀺𑀩𑁆𑀩𑀸𑀦𑀁, 𑀢𑁂𑀲𑀁 𑀲𑀤𑁆𑀤𑀁 𑀲𑀼𑀢𑁆𑀯𑀸 𑀚𑀸𑀦𑀸𑀢𑀺 ‘𑀲𑀼𑀔𑀁 𑀦𑀺𑀩𑁆𑀩𑀸𑀦𑀦𑁆’”𑀢𑀺𑁇

356\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

357\. 𑀦𑀺𑀩𑁆𑀩𑀸𑀦𑀲𑀼𑀔𑀚𑀸𑀦𑀦𑀧𑀜𑁆𑀳𑁄 𑀤𑀲𑀫𑁄𑁇



---

358\. 𑀦𑀺𑀩𑁆𑀩𑀸𑀦𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

359\. 𑀇𑀫𑀲𑁆𑀫𑀺𑀁 𑀯𑀕𑁆𑀕𑁂 𑀤𑀲 𑀧𑀜𑁆𑀳𑀸𑁇



[Go to previous page (3.4.9 Nibbānalabhanapañha)](/tipitaka/28Mi/3/3.4/3.4.9.md) / [Go to parent page (3.4 Nibbānavagga)](/tipitaka/28Mi/3/3.4.md) / [Go to next page (3.5 Buddhavagga)](/tipitaka/28Mi/3/3.5.md)


