
[Home](/) / [28Mi Milindapañhapāḷi](../...md) / [3 Milindapañha](...md) / [3.4 Nibbānavagga](../28Mi/3/3.4.md)

# 𑁩𑁇𑁪𑁇𑁫 𑀯𑀸𑀬𑀸𑀫𑀓𑀭𑀡𑀧𑀜𑁆𑀳

* 𑀫𑀺𑀮𑀺𑀦𑁆𑀤𑀧𑀜𑁆𑀳

* 𑀦𑀺𑀩𑁆𑀩𑀸𑀦𑀯𑀕𑁆𑀕

* 𑀯𑀸𑀬𑀸𑀫𑀓𑀭𑀡𑀧𑀜𑁆𑀳

(67.)

331\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑀼𑀫𑁆𑀳𑁂 𑀪𑀡𑀣—  ‘𑀓𑀺𑀦𑁆𑀢𑀺 𑀇𑀫𑀁 𑀤𑀼𑀓𑁆𑀔𑀁 𑀦𑀺𑀭𑀼𑀚𑁆𑀛𑁂𑀬𑁆𑀬, 𑀅𑀜𑁆𑀜𑀜𑁆𑀘 𑀤𑀼𑀓𑁆𑀔𑀁 𑀦𑀼𑀧𑁆𑀧𑀚𑁆𑀚𑁂𑀬𑁆𑀬𑀸𑀢𑀺𑁇 𑀏𑀢𑀤𑀢𑁆𑀣𑀸, 𑀫𑀳𑀸𑀭𑀸𑀚, 𑀅𑀫𑁆𑀳𑀸𑀓𑀁 𑀧𑀩𑁆𑀩𑀚𑁆𑀚𑀸’𑀢𑀺𑁇 𑀓𑀺𑀁 𑀧𑀝𑀺𑀓𑀘𑁆𑀘𑁂𑀯 𑀯𑀸𑀬𑀫𑀺𑀢𑁂𑀦, 𑀦𑀦𑀼 𑀲𑀫𑁆𑀧𑀢𑁆𑀢𑁂 𑀓𑀸𑀮𑁂 𑀯𑀸𑀬𑀫𑀺𑀢𑀩𑁆𑀩𑀦𑁆”𑀢𑀺? 𑀣𑁂𑀭𑁄 𑀆𑀳—  “𑀲𑀫𑁆𑀧𑀢𑁆𑀢𑁂 𑀓𑀸𑀮𑁂, 𑀫𑀳𑀸𑀭𑀸𑀚, 𑀯𑀸𑀬𑀸𑀫𑁄 𑀅𑀓𑀺𑀘𑁆𑀘𑀓𑀭𑁄 𑀪𑀯𑀢𑀺, 𑀧𑀝𑀺𑀓𑀘𑁆𑀘𑁂𑀯 𑀯𑀸𑀬𑀸𑀫𑁄 𑀓𑀺𑀘𑁆𑀘𑀓𑀭𑁄 𑀪𑀯𑀢𑀻”𑀢𑀺𑁇

332\. “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀬𑀤𑀸 𑀢𑁆𑀯𑀁 𑀧𑀺𑀧𑀸𑀲𑀺𑀢𑁄 𑀪𑀯𑁂𑀬𑁆𑀬𑀸𑀲𑀺, 𑀢𑀤𑀸 𑀢𑁆𑀯𑀁 𑀉𑀤𑀧𑀸𑀦𑀁 𑀔𑀡𑀸𑀧𑁂𑀬𑁆𑀬𑀸𑀲𑀺, 𑀢𑀍𑀆𑀓𑀁 𑀔𑀡𑀸𑀧𑁂𑀬𑁆𑀬𑀸𑀲𑀺 ‘𑀧𑀸𑀦𑀻𑀬𑀁 𑀧𑀺𑀯𑀺𑀲𑁆𑀲𑀸𑀫𑀻’”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀢𑁆𑀢𑁂 𑀓𑀸𑀮𑁂 𑀯𑀸𑀬𑀸𑀫𑁄 𑀅𑀓𑀺𑀘𑁆𑀘𑀓𑀭𑁄 𑀪𑀯𑀢𑀺, 𑀧𑀝𑀺𑀓𑀘𑁆𑀘𑁂𑀯 𑀯𑀸𑀬𑀸𑀫𑁄 𑀓𑀺𑀘𑁆𑀘𑀓𑀭𑁄 𑀪𑀯𑀢𑀻”𑀢𑀺𑁇

333\. “𑀪𑀺𑀬𑁆𑀬𑁄 𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀬𑀤𑀸 𑀢𑁆𑀯𑀁 𑀩𑀼𑀪𑀼𑀓𑁆𑀔𑀺𑀢𑁄 𑀪𑀯𑁂𑀬𑁆𑀬𑀸𑀲𑀺, 𑀢𑀤𑀸 𑀢𑁆𑀯𑀁 𑀔𑁂𑀢𑁆𑀢𑀁 𑀓𑀲𑀸𑀧𑁂𑀬𑁆𑀬𑀸𑀲𑀺, 𑀲𑀸𑀮𑀺𑀁 𑀭𑁄𑀧𑀸𑀧𑁂𑀬𑁆𑀬𑀸𑀲𑀺, 𑀥𑀜𑁆𑀜𑀁 𑀅𑀢𑀺𑀳𑀭𑀸𑀧𑁂𑀬𑁆𑀬𑀸𑀲𑀺 ‘𑀪𑀢𑁆𑀢𑀁 𑀪𑀼𑀜𑁆𑀚𑀺𑀲𑁆𑀲𑀸𑀫𑀻’”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀢𑁆𑀢𑁂 𑀓𑀸𑀮𑁂 𑀯𑀸𑀬𑀸𑀫𑁄 𑀅𑀓𑀺𑀘𑁆𑀘𑀓𑀭𑁄 𑀪𑀯𑀢𑀺, 𑀧𑀝𑀺𑀓𑀘𑁆𑀘𑁂𑀯 𑀯𑀸𑀬𑀸𑀫𑁄 𑀓𑀺𑀘𑁆𑀘𑀓𑀭𑁄 𑀪𑀯𑀢𑀻”𑀢𑀺𑁇

334\. “𑀪𑀺𑀬𑁆𑀬𑁄 𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀬𑀤𑀸 𑀢𑁂 𑀲𑀗𑁆𑀕𑀸𑀫𑁄 𑀧𑀘𑁆𑀘𑀼𑀧𑀝𑁆𑀞𑀺𑀢𑁄 𑀪𑀯𑁂𑀬𑁆𑀬, 𑀢𑀤𑀸 𑀢𑁆𑀯𑀁 𑀧𑀭𑀺𑀔𑀁 𑀔𑀡𑀸𑀧𑁂𑀬𑁆𑀬𑀸𑀲𑀺, 𑀧𑀸𑀓𑀸𑀭𑀁 𑀓𑀸𑀭𑀸𑀧𑁂𑀬𑁆𑀬𑀸𑀲𑀺, 𑀕𑁄𑀧𑀼𑀭𑀁 𑀓𑀸𑀭𑀸𑀧𑁂𑀬𑁆𑀬𑀸𑀲𑀺, 𑀅𑀝𑁆𑀝𑀸𑀮𑀓𑀁 𑀓𑀸𑀭𑀸𑀧𑁂𑀬𑁆𑀬𑀸𑀲𑀺, 𑀥𑀜𑁆𑀜𑀁 𑀅𑀢𑀺𑀳𑀭𑀸𑀧𑁂𑀬𑁆𑀬𑀸𑀲𑀺, 𑀢𑀤𑀸 𑀢𑁆𑀯𑀁 𑀳𑀢𑁆𑀣𑀺𑀲𑁆𑀫𑀺𑀁 𑀲𑀺𑀓𑁆𑀔𑁂𑀬𑁆𑀬𑀸𑀲𑀺, 𑀅𑀲𑁆𑀲𑀲𑁆𑀫𑀺𑀁 𑀲𑀺𑀓𑁆𑀔𑁂𑀬𑁆𑀬𑀸𑀲𑀺, 𑀭𑀣𑀲𑁆𑀫𑀺𑀁 𑀲𑀺𑀓𑁆𑀔𑁂𑀬𑁆𑀬𑀸𑀲𑀺, 𑀥𑀦𑀼𑀲𑁆𑀫𑀺𑀁 𑀲𑀺𑀓𑁆𑀔𑁂𑀬𑁆𑀬𑀸𑀲𑀺, 𑀣𑀭𑀼𑀲𑁆𑀫𑀺𑀁 𑀲𑀺𑀓𑁆𑀔𑁂𑀬𑁆𑀬𑀸𑀲𑀻”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀢𑁆𑀢𑁂 𑀓𑀸𑀮𑁂 𑀯𑀸𑀬𑀸𑀫𑁄 𑀅𑀓𑀺𑀘𑁆𑀘𑀓𑀭𑁄 𑀪𑀯𑀢𑀺, 𑀧𑀝𑀺𑀓𑀘𑁆𑀘𑁂𑀯 𑀯𑀸𑀬𑀸𑀫𑁄 𑀓𑀺𑀘𑁆𑀘𑀓𑀭𑁄 𑀪𑀯𑀢𑀺𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚 𑀪𑀕𑀯𑀢𑀸—

335\. _‘𑀧𑀝𑀺𑀓𑀘𑁆𑀘𑁂𑀯 𑀢𑀁 𑀓𑀬𑀺𑀭𑀸,_  
_𑀬𑀁 𑀚𑀜𑁆𑀜𑀸 𑀳𑀺𑀢𑀫𑀢𑁆𑀢𑀦𑁄;_  
_𑀦 𑀲𑀸𑀓𑀝𑀺𑀓𑀘𑀺𑀦𑁆𑀢𑀸𑀬,_  
_𑀫𑀦𑁆𑀢𑀸 𑀥𑀻𑀭𑁄 𑀧𑀭𑀓𑁆𑀓𑀫𑁂𑁇_  


336\. _𑀬𑀣𑀸 𑀲𑀸𑀓𑀝𑀺𑀓𑁄 𑀫𑀝𑁆𑀞𑀁,_  
_𑀲𑀫𑀁 𑀳𑀺𑀢𑁆𑀯𑀸 𑀫𑀳𑀸𑀧𑀣𑀁;_  
_𑀯𑀺𑀲𑀫𑀁 𑀫𑀕𑁆𑀕𑀫𑀸𑀭𑀼𑀬𑁆𑀳,_  
_𑀅𑀓𑁆𑀔𑀘𑁆𑀙𑀺𑀦𑁆𑀦𑁄𑀯 𑀛𑀸𑀬𑀢𑀺𑁇_  


337\. _𑀏𑀯𑀁 𑀥𑀫𑁆𑀫𑀸 𑀅𑀧𑀓𑁆𑀓𑀫𑁆𑀫,_  
_𑀅𑀥𑀫𑁆𑀫𑀫𑀦𑀼𑀯𑀢𑁆𑀢𑀺𑀬;_  
_𑀫𑀦𑁆𑀤𑁄 𑀫𑀘𑁆𑀘𑀼 𑀫𑀼𑀔𑀁 𑀧𑀢𑁆𑀢𑁄,_  
_𑀅𑀓𑁆𑀔𑀘𑁆𑀙𑀺𑀦𑁆𑀦𑁄𑀯 𑀛𑀸𑀬𑀢𑀻’”𑀢𑀺𑁇_  


338\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

339\. 𑀯𑀸𑀬𑀸𑀫𑀓𑀭𑀡𑀧𑀜𑁆𑀳𑁄 𑀧𑀜𑁆𑀘𑀫𑁄𑁇



[Go to previous page (3.4.4 Kammanānākaraṇapañha)](3.4.4.md) / [Go to parent page (3.4 Nibbānavagga)](../28Mi/3/3.4.md) / [Go to next page (3.4.6 Nerayikaggiuṇhabhāvapañha)](3.4.6.md)


