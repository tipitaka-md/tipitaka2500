
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.5 Buddhavagga](/tipitaka/28Mi/3/3.5.md)

# 𑁩𑁇𑁫𑁇𑁧 𑀩𑀼𑀤𑁆𑀥𑀲𑁆𑀲𑀅𑀢𑁆𑀣𑀺𑀦𑀢𑁆𑀣𑀺𑀪𑀸𑀯𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀩𑀼𑀤𑁆𑀥𑀯𑀕𑁆𑀕

### 𑀩𑀼𑀤𑁆𑀥𑀲𑁆𑀲𑀅𑀢𑁆𑀣𑀺𑀦𑀢𑁆𑀣𑀺𑀪𑀸𑀯𑀧𑀜𑁆𑀳

(73.)

360\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑀼𑀤𑁆𑀥𑁄 𑀢𑀬𑀸 𑀤𑀺𑀝𑁆𑀞𑁄”𑀢𑀺? “𑀦 𑀳𑀺, 𑀫𑀳𑀸𑀭𑀸𑀚𑀸”𑀢𑀺𑁇 “𑀅𑀣 𑀢𑁂 𑀆𑀘𑀭𑀺𑀬𑁂𑀳𑀺 𑀩𑀼𑀤𑁆𑀥𑁄 𑀤𑀺𑀝𑁆𑀞𑁄”𑀢𑀺? “𑀦 𑀳𑀺, 𑀫𑀳𑀸𑀭𑀸𑀚𑀸”𑀢𑀺𑁇 “𑀢𑁂𑀦 𑀳𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀦𑀢𑁆𑀣𑀺 𑀩𑀼𑀤𑁆𑀥𑁄”𑀢𑀺𑁇 “𑀓𑀺𑀁 𑀧𑀦, 𑀫𑀳𑀸𑀭𑀸𑀚, 𑀳𑀺𑀫𑀯𑀢𑀺 𑀊𑀳𑀸 𑀦𑀤𑀻 𑀢𑀬𑀸 𑀤𑀺𑀝𑁆𑀞𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀅𑀣 𑀢𑁂 𑀧𑀺𑀢𑀭𑀸 𑀊𑀳𑀸 𑀦𑀤𑀻 𑀤𑀺𑀝𑁆𑀞𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀦𑀢𑁆𑀣𑀺 𑀊𑀳𑀸 𑀦𑀤𑀻”𑀢𑀺𑁇 “𑀅𑀢𑁆𑀣𑀺, 𑀪𑀦𑁆𑀢𑁂, 𑀓𑀺𑀜𑁆𑀘𑀸𑀧𑀺 𑀫𑀬𑀸 𑀊𑀳𑀸 𑀦𑀤𑀻 𑀦 𑀤𑀺𑀝𑁆𑀞𑀸, 𑀧𑀺𑀢𑀭𑀸𑀧𑀺 𑀫𑁂 𑀊𑀳𑀸 𑀦𑀤𑀻 𑀦 𑀤𑀺𑀝𑁆𑀞𑀸, 𑀅𑀧𑀺 𑀘 𑀅𑀢𑁆𑀣𑀺 𑀊𑀳𑀸 𑀦𑀤𑀻”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀓𑀺𑀜𑁆𑀘𑀸𑀧𑀺 𑀫𑀬𑀸 𑀪𑀕𑀯𑀸 𑀦 𑀤𑀺𑀝𑁆𑀞𑁄, 𑀆𑀘𑀭𑀺𑀬𑁂𑀳𑀺𑀧𑀺 𑀫𑁂 𑀪𑀕𑀯𑀸 𑀦 𑀤𑀺𑀝𑁆𑀞𑁄, 𑀅𑀧𑀺 𑀘 𑀅𑀢𑁆𑀣𑀺 𑀪𑀕𑀯𑀸”𑀢𑀺𑁇

361\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

362\. 𑀩𑀼𑀤𑁆𑀥𑀲𑁆𑀲 𑀅𑀢𑁆𑀣𑀺𑀦𑀢𑁆𑀣𑀺𑀪𑀸𑀯𑀧𑀜𑁆𑀳𑁄 𑀧𑀞𑀫𑁄𑁇



[Go to previous page (3.5 Buddhavagga)](/tipitaka/28Mi/3/3.5.md) / [Go to parent page (3.5 Buddhavagga)](/tipitaka/28Mi/3/3.5.md) / [Go to next page (3.5.2 Buddhassaanuttarabhāvapañha)](/tipitaka/28Mi/3/3.5/3.5.2.md)


