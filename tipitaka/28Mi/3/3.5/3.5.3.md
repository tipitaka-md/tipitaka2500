
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.5 Buddhavagga](../3.5.md)

# 3.5.3 Buddhassaanuttarabhāvajānanapañha

* Milindapañha

* Buddhavagga

* Buddhassaanuttarabhāvajānanapañha

(75.)

366\. Rājā āha—  “bhante nāgasena, sakkā jānituṃ ‘buddho anuttaro’”ti? “Āma, mahārāja, sakkā jānituṃ ‘bhagavā anuttaro’”ti. “Kathaṃ, bhante nāgasena, sakkā jānituṃ ‘buddho anuttaro’”ti? “Bhūtapubbaṃ, mahārāja, tissatthero nāma lekhācariyo ahosi, bahūni vassāni abbhatītāni kālaṅkatassa kathaṃ so ñāyatī”ti. “Lekhena, bhante”ti. “Evameva kho, mahārāja, yo dhammaṃ passati, so bhagavantaṃ passati, dhammo hi, mahārāja, bhagavatā desito”ti.

367\. “Kallosi, bhante nāgasenā”ti.

---

368\. Buddhassa anuttarabhāvajānanapañho tatiyo.



[Go to previous page (3.5.2 Buddhassaanuttarabhāvapañha)](3.5.2.md) / [Go to parent page (3.5 Buddhavagga)](../3.5.md) / [Go to next page (3.5.4 Dhammadiṭṭhapañha)](3.5.4.md)


