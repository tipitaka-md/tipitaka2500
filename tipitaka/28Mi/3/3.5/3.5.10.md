
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.5 Buddhavagga](/tipitaka/28Mi/3/3.5.md)

# 𑁩𑁇𑁫𑁇𑁧𑁦 𑀩𑀼𑀤𑁆𑀥𑀦𑀺𑀤𑀲𑁆𑀲𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀩𑀼𑀤𑁆𑀥𑀯𑀕𑁆𑀕

### 𑀩𑀼𑀤𑁆𑀥𑀦𑀺𑀤𑀲𑁆𑀲𑀦𑀧𑀜𑁆𑀳

(82.)

391\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑀼𑀤𑁆𑀥𑁄 𑀅𑀢𑁆𑀣𑀻”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀪𑀕𑀯𑀸 𑀅𑀢𑁆𑀣𑀻”𑀢𑀺𑁇 “𑀲𑀓𑁆𑀓𑀸 𑀧𑀦, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀩𑀼𑀤𑁆𑀥𑁄 𑀦𑀺𑀤𑀲𑁆𑀲𑁂𑀢𑀼𑀁 𑀇𑀥 𑀯𑀸 𑀇𑀥 𑀯𑀸”𑀢𑀺? “𑀧𑀭𑀺𑀦𑀺𑀩𑁆𑀩𑀼𑀢𑁄, 𑀫𑀳𑀸𑀭𑀸𑀚, 𑀪𑀕𑀯𑀸 𑀅𑀦𑀼𑀧𑀸𑀤𑀺𑀲𑁂𑀲𑀸𑀬 𑀦𑀺𑀩𑁆𑀩𑀸𑀦𑀥𑀸𑀢𑀼𑀬𑀸, 𑀦 𑀲𑀓𑁆𑀓𑀸 𑀪𑀕𑀯𑀸 𑀦𑀺𑀤𑀲𑁆𑀲𑁂𑀢𑀼𑀁 ‘𑀇𑀥 𑀯𑀸 𑀇𑀥 𑀯𑀸’”𑀢𑀺𑁇

392\. “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀫𑀳𑀸𑀭𑀸𑀚, 𑀫𑀳𑀢𑁄 𑀅𑀕𑁆𑀕𑀺𑀓𑁆𑀔𑀦𑁆𑀥𑀲𑁆𑀲 𑀚𑀮𑀫𑀸𑀦𑀲𑁆𑀲 𑀬𑀸 𑀅𑀘𑁆𑀘𑀺 𑀅𑀢𑁆𑀣𑀗𑁆𑀕𑀢𑀸, 𑀲𑀓𑁆𑀓𑀸 𑀲𑀸 𑀅𑀘𑁆𑀘𑀺 𑀤𑀲𑁆𑀲𑁂𑀢𑀼𑀁 ‘𑀇𑀥 𑀯𑀸 𑀇𑀥 𑀯𑀸’”𑀢𑀺? “𑀦 𑀳𑀺, 𑀪𑀦𑁆𑀢𑁂, 𑀦𑀺𑀭𑀼𑀤𑁆𑀥𑀸 𑀲𑀸 𑀅𑀘𑁆𑀘𑀺 𑀅𑀧𑁆𑀧𑀜𑁆𑀜𑀢𑁆𑀢𑀺𑀁 𑀕𑀢𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀪𑀕𑀯𑀸 𑀅𑀦𑀼𑀧𑀸𑀤𑀺𑀲𑁂𑀲𑀸𑀬 𑀦𑀺𑀩𑁆𑀩𑀸𑀦𑀥𑀸𑀢𑀼𑀬𑀸 𑀧𑀭𑀺𑀦𑀺𑀩𑁆𑀩𑀼𑀢𑁄 𑀅𑀢𑁆𑀣𑀗𑁆𑀕𑀢𑁄, 𑀦 𑀲𑀓𑁆𑀓𑀸 𑀪𑀕𑀯𑀸 𑀦𑀺𑀤𑀲𑁆𑀲𑁂𑀢𑀼𑀁 ‘𑀇𑀥 𑀯𑀸 𑀇𑀥 𑀯𑀸’𑀢𑀺, 𑀥𑀫𑁆𑀫𑀓𑀸𑀬𑁂𑀦 𑀧𑀦 𑀔𑁄, 𑀫𑀳𑀸𑀭𑀸𑀚, 𑀲𑀓𑁆𑀓𑀸 𑀪𑀕𑀯𑀸 𑀦𑀺𑀤𑀲𑁆𑀲𑁂𑀢𑀼𑀁𑁇 𑀥𑀫𑁆𑀫𑁄 𑀳𑀺, 𑀫𑀳𑀸𑀭𑀸𑀚, 𑀪𑀕𑀯𑀢𑀸 𑀤𑁂𑀲𑀺𑀢𑁄”𑀢𑀺𑁇

393\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

394\. 𑀩𑀼𑀤𑁆𑀥𑀦𑀺𑀤𑀲𑁆𑀲𑀦𑀧𑀜𑁆𑀳𑁄 𑀤𑀲𑀫𑁄𑁇



---

395\. 𑀩𑀼𑀤𑁆𑀥𑀯𑀕𑁆𑀕𑁄 𑀧𑀜𑁆𑀘𑀫𑁄𑁇



---

396\. 𑀇𑀫𑀲𑁆𑀫𑀺𑀁 𑀯𑀕𑁆𑀕𑁂 𑀤𑀲 𑀧𑀜𑁆𑀳𑀸𑁇



[Go to previous page (3.5.9 Uppajjatijānanapañha)](/tipitaka/28Mi/3/3.5/3.5.9.md) / [Go to parent page (3.5 Buddhavagga)](/tipitaka/28Mi/3/3.5.md) / [Go to next page (3.6 Sativagga)](/tipitaka/28Mi/3/3.6.md)


