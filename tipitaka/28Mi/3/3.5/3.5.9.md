
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.5 Buddhavagga](../3.5.md)

# 3.5.9 Uppajjatijānanapañha

* Milindapañha

* Buddhavagga

* Uppajjatijānanapañha

(81.)

387\. Rājā āha—  “bhante nāgasena, yo uppajjati, jānāti so ‘uppajjissāmī’”ti? “Āma, mahārāja, yo uppajjati jānāti so ‘uppajjissāmī’”ti.

388\. “Opammaṃ karohī”ti. “Yathā, mahārāja, kassako gahapatiko bījāni pathaviyaṃ nikkhipitvā sammā deve vassante jānāti ‘dhaññaṃ nibbattissatī’”ti? “Āma, bhante, jāneyyā”ti. “Evameva kho, mahārāja, yo uppajjati, jānāti so ‘uppajjissāmī’”ti.

389\. “Kallosi, bhante nāgasenā”ti.

---

390\. Uppajjatijānanapañho navamo.



[Go to previous page (3.5.8 Kammaphalaatthibhāvapañha)](3.5.8.md) / [Go to parent page (3.5 Buddhavagga)](../3.5.md) / [Go to next page (3.5.10 Buddhanidassanapañha)](3.5.10.md)


