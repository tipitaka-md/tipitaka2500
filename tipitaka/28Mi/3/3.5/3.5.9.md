
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.5 Buddhavagga](../3.5.md)

# 𑁩𑁇𑁫𑁇𑁯 𑀉𑀧𑁆𑀧𑀚𑁆𑀚𑀢𑀺𑀚𑀸𑀦𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀩𑀼𑀤𑁆𑀥𑀯𑀕𑁆𑀕

### 𑀉𑀧𑁆𑀧𑀚𑁆𑀚𑀢𑀺𑀚𑀸𑀦𑀦𑀧𑀜𑁆𑀳

(81.)

387\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀬𑁄 𑀉𑀧𑁆𑀧𑀚𑁆𑀚𑀢𑀺, 𑀚𑀸𑀦𑀸𑀢𑀺 𑀲𑁄 ‘𑀉𑀧𑁆𑀧𑀚𑁆𑀚𑀺𑀲𑁆𑀲𑀸𑀫𑀻’”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀬𑁄 𑀉𑀧𑁆𑀧𑀚𑁆𑀚𑀢𑀺 𑀚𑀸𑀦𑀸𑀢𑀺 𑀲𑁄 ‘𑀉𑀧𑁆𑀧𑀚𑁆𑀚𑀺𑀲𑁆𑀲𑀸𑀫𑀻’”𑀢𑀺𑁇

388\. “𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀬𑀣𑀸, 𑀫𑀳𑀸𑀭𑀸𑀚, 𑀓𑀲𑁆𑀲𑀓𑁄 𑀕𑀳𑀧𑀢𑀺𑀓𑁄 𑀩𑀻𑀚𑀸𑀦𑀺 𑀧𑀣𑀯𑀺𑀬𑀁 𑀦𑀺𑀓𑁆𑀔𑀺𑀧𑀺𑀢𑁆𑀯𑀸 𑀲𑀫𑁆𑀫𑀸 𑀤𑁂𑀯𑁂 𑀯𑀲𑁆𑀲𑀦𑁆𑀢𑁂 𑀚𑀸𑀦𑀸𑀢𑀺 ‘𑀥𑀜𑁆𑀜𑀁 𑀦𑀺𑀩𑁆𑀩𑀢𑁆𑀢𑀺𑀲𑁆𑀲𑀢𑀻’”𑀢𑀺? “𑀆𑀫, 𑀪𑀦𑁆𑀢𑁂, 𑀚𑀸𑀦𑁂𑀬𑁆𑀬𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄 𑀉𑀧𑁆𑀧𑀚𑁆𑀚𑀢𑀺, 𑀚𑀸𑀦𑀸𑀢𑀺 𑀲𑁄 ‘𑀉𑀧𑁆𑀧𑀚𑁆𑀚𑀺𑀲𑁆𑀲𑀸𑀫𑀻’”𑀢𑀺𑁇

389\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

390\. 𑀉𑀧𑁆𑀧𑀚𑁆𑀚𑀢𑀺𑀚𑀸𑀦𑀦𑀧𑀜𑁆𑀳𑁄 𑀦𑀯𑀫𑁄𑁇



[Go to previous page (3.5.8 Kammaphalaatthibhāvapañha)](3.5.8.md) / [Go to parent page (3.5 Buddhavagga)](../3.5.md) / [Go to next page (3.5.10 Buddhanidassanapañha)](3.5.10.md)


