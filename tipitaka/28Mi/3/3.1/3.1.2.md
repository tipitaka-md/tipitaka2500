
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.1 Mahāvagga](../3.1.md)

# 𑁩𑁇𑁧𑁇𑁨 𑀯𑀲𑁆𑀲𑀕𑀡𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀫𑀳𑀸𑀯𑀕𑁆𑀕

### 𑀯𑀲𑁆𑀲𑀕𑀡𑀦𑀧𑀜𑁆𑀳

(25.)

102\. “𑀓𑀢𑀺𑀯𑀲𑁆𑀲𑁄𑀲𑀺 𑀢𑁆𑀯𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺? “𑀲𑀢𑁆𑀢𑀯𑀲𑁆𑀲𑁄𑀳𑀁, 𑀫𑀳𑀸𑀭𑀸𑀚𑀸”𑀢𑀺𑁇 “𑀓𑁂 𑀢𑁂, 𑀪𑀦𑁆𑀢𑁂, 𑀲𑀢𑁆𑀢, 𑀢𑁆𑀯𑀁 𑀯𑀸 𑀲𑀢𑁆𑀢, 𑀕𑀡𑀦𑀸 𑀯𑀸 𑀲𑀢𑁆𑀢𑀸”𑀢𑀺?

103\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀫𑀺𑀮𑀺𑀦𑁆𑀤𑀲𑁆𑀲 𑀭𑀜𑁆𑀜𑁄 𑀲𑀩𑁆𑀩𑀸𑀪𑀭𑀡𑀧𑀝𑀺𑀫𑀡𑁆𑀟𑀺𑀢𑀲𑁆𑀲 𑀅𑀮𑀗𑁆𑀓𑀢𑀧𑀝𑀺𑀬𑀢𑁆𑀢𑀲𑁆𑀲 𑀧𑀣𑀯𑀺𑀬𑀁 𑀙𑀸𑀬𑀸 𑀤𑀺𑀲𑁆𑀲𑀢𑀺, 𑀉𑀤𑀓𑀫𑀡𑀺𑀓𑁂 𑀘 𑀙𑀸𑀬𑀸 𑀤𑀺𑀲𑁆𑀲𑀢𑀺𑁇 𑀅𑀣 𑀔𑁄 𑀆𑀬𑀲𑁆𑀫𑀸 𑀦𑀸𑀕𑀲𑁂𑀦𑁄 𑀫𑀺𑀮𑀺𑀦𑁆𑀤𑀁 𑀭𑀸𑀚𑀸𑀦𑀁 𑀏𑀢𑀤𑀯𑁄𑀘—  “𑀅𑀬𑀁 𑀢𑁂, 𑀫𑀳𑀸𑀭𑀸𑀚, 𑀙𑀸𑀬𑀸 𑀧𑀣𑀯𑀺𑀬𑀁 𑀉𑀤𑀓𑀫𑀡𑀺𑀓𑁂 𑀘 𑀤𑀺𑀲𑁆𑀲𑀢𑀺, 𑀓𑀺𑀁 𑀧𑀦, 𑀫𑀳𑀸𑀭𑀸𑀚, 𑀢𑁆𑀯𑀁 𑀯𑀸 𑀭𑀸𑀚𑀸, 𑀙𑀸𑀬𑀸 𑀯𑀸 𑀭𑀸𑀚𑀸”𑀢𑀺? “𑀅𑀳𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀭𑀸𑀚𑀸, 𑀦𑀸𑀬𑀁 𑀙𑀸𑀬𑀸 𑀭𑀸𑀚𑀸, 𑀫𑀁 𑀧𑀦 𑀦𑀺𑀲𑁆𑀲𑀸𑀬 𑀙𑀸𑀬𑀸 𑀧𑀯𑀢𑁆𑀢𑀢𑀻”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀯𑀲𑁆𑀲𑀸𑀦𑀁 𑀕𑀡𑀦𑀸 𑀲𑀢𑁆𑀢, 𑀦 𑀧𑀦𑀸𑀳𑀁 𑀲𑀢𑁆𑀢, 𑀫𑀁 𑀧𑀦 𑀦𑀺𑀲𑁆𑀲𑀸𑀬 𑀲𑀢𑁆𑀢 𑀧𑀯𑀢𑁆𑀢𑀢𑀺, 𑀙𑀸𑀬𑀽𑀧𑀫𑀁, 𑀫𑀳𑀸𑀭𑀸𑀚𑀸”𑀢𑀺𑁇 “𑀅𑀘𑁆𑀙𑀭𑀺𑀬𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀩𑁆𑀪𑀼𑀢𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀢𑀺𑀘𑀺𑀢𑁆𑀭𑀸𑀦𑀺 𑀧𑀜𑁆𑀳𑀧𑀝𑀺𑀪𑀸𑀦𑀸𑀦𑀺 𑀯𑀺𑀲𑀚𑁆𑀚𑀺𑀢𑀸𑀦𑀻”𑀢𑀺𑁇

---

104\. 𑀯𑀲𑁆𑀲𑀕𑀡𑀦𑀧𑀜𑁆𑀳𑁄 𑀤𑀼𑀢𑀺𑀬𑁄𑁇



[Go to previous page (3.1.1 Paññattipañha)](3.1.1.md) / [Go to parent page (3.1 Mahāvagga)](../3.1.md) / [Go to next page (3.1.3 Vīmaṃsanapañha)](3.1.3.md)


