
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.1 Mahāvagga](../3.1.md)

# 𑁩𑁇𑁧𑁇𑁩 𑀯𑀻𑀫𑀁𑀲𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀫𑀳𑀸𑀯𑀕𑁆𑀕

### 𑀯𑀻𑀫𑀁𑀲𑀦𑀧𑀜𑁆𑀳

(26.)

105\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑀮𑁆𑀮𑀧𑀺𑀲𑁆𑀲𑀲𑀺 𑀫𑀬𑀸 𑀲𑀤𑁆𑀥𑀺𑀦𑁆”𑀢𑀺? “𑀲𑀘𑁂 𑀢𑁆𑀯𑀁, 𑀫𑀳𑀸𑀭𑀸𑀚, 𑀧𑀡𑁆𑀟𑀺𑀢𑀯𑀸𑀤𑀁 𑀲𑀮𑁆𑀮𑀧𑀺𑀲𑁆𑀲𑀲𑀺 𑀲𑀮𑁆𑀮𑀧𑀺𑀲𑁆𑀲𑀸𑀫𑀺, 𑀲𑀘𑁂 𑀧𑀦 𑀭𑀸𑀚𑀯𑀸𑀤𑀁 𑀲𑀮𑁆𑀮𑀧𑀺𑀲𑁆𑀲𑀲𑀺 𑀦 𑀲𑀮𑁆𑀮𑀧𑀺𑀲𑁆𑀲𑀸𑀫𑀻”𑀢𑀺𑁇 “𑀓𑀣𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀧𑀡𑁆𑀟𑀺𑀢𑀸 𑀲𑀮𑁆𑀮𑀧𑀦𑁆𑀢𑀻”𑀢𑀺? “𑀧𑀡𑁆𑀟𑀺𑀢𑀸𑀦𑀁 𑀔𑁄, 𑀫𑀳𑀸𑀭𑀸𑀚, 𑀲𑀮𑁆𑀮𑀸𑀧𑁂 𑀆𑀯𑁂𑀞𑀦𑀫𑁆𑀧𑀺 𑀓𑀬𑀺𑀭𑀢𑀺, 𑀦𑀺𑀩𑁆𑀩𑁂𑀞𑀦𑀫𑁆𑀧𑀺 𑀓𑀬𑀺𑀭𑀢𑀺, 𑀦𑀺𑀕𑁆𑀕𑀳𑁄𑀧𑀺 𑀓𑀬𑀺𑀭𑀢𑀺, 𑀧𑀝𑀺𑀓𑀫𑁆𑀫𑀫𑁆𑀧𑀺 𑀓𑀬𑀺𑀭𑀢𑀺, 𑀯𑀺𑀲𑁆𑀲𑀸𑀲𑁄𑀧𑀺 𑀓𑀬𑀺𑀭𑀢𑀺, 𑀧𑀝𑀺𑀯𑀺𑀲𑁆𑀲𑀸𑀲𑁄𑀧𑀺 𑀓𑀬𑀺𑀭𑀢𑀺, 𑀦 𑀘 𑀢𑁂𑀦 𑀧𑀡𑁆𑀟𑀺𑀢𑀸 𑀓𑀼𑀧𑁆𑀧𑀦𑁆𑀢𑀺, 𑀏𑀯𑀁 𑀔𑁄, 𑀫𑀳𑀸𑀭𑀸𑀚, 𑀧𑀡𑁆𑀟𑀺𑀢𑀸 𑀲𑀮𑁆𑀮𑀧𑀦𑁆𑀢𑀻”𑀢𑀺𑁇 “𑀓𑀣𑀁 𑀧𑀦, 𑀪𑀦𑁆𑀢𑁂, 𑀭𑀸𑀚𑀸𑀦𑁄 𑀲𑀮𑁆𑀮𑀧𑀦𑁆𑀢𑀻”𑀢𑀺? “𑀭𑀸𑀚𑀸𑀦𑁄 𑀔𑁄, 𑀫𑀳𑀸𑀭𑀸𑀚, 𑀲𑀮𑁆𑀮𑀸𑀧𑁂 𑀏𑀓𑀁 𑀯𑀢𑁆𑀣𑀼𑀁 𑀧𑀝𑀺𑀚𑀸𑀦𑀦𑁆𑀢𑀺, 𑀬𑁄 𑀢𑀁 𑀯𑀢𑁆𑀣𑀼𑀁 𑀯𑀺𑀮𑁄𑀫𑁂𑀢𑀺, 𑀢𑀲𑁆𑀲 𑀤𑀡𑁆𑀟𑀁 𑀆𑀡𑀸𑀧𑁂𑀦𑁆𑀢𑀺 ‘𑀇𑀫𑀲𑁆𑀲 𑀤𑀡𑁆𑀟𑀁 𑀧𑀡𑁂𑀣𑀸’𑀢𑀺, 𑀏𑀯𑀁 𑀔𑁄, 𑀫𑀳𑀸𑀭𑀸𑀚, 𑀭𑀸𑀚𑀸𑀦𑁄 𑀲𑀮𑁆𑀮𑀧𑀦𑁆𑀢𑀻”𑀢𑀺𑁇 “𑀧𑀡𑁆𑀟𑀺𑀢𑀯𑀸𑀤𑀸𑀳𑀁, 𑀪𑀦𑁆𑀢𑁂, 𑀲𑀮𑁆𑀮𑀧𑀺𑀲𑁆𑀲𑀸𑀫𑀺, 𑀦𑁄 𑀭𑀸𑀚𑀯𑀸𑀤𑀁, 𑀯𑀺𑀲𑁆𑀲𑀝𑁆𑀞𑁄 𑀪𑀤𑀦𑁆𑀢𑁄 𑀲𑀮𑁆𑀮𑀧𑀢𑀼 𑀬𑀣𑀸 𑀪𑀺𑀓𑁆𑀔𑀼𑀦𑀸 𑀯𑀸 𑀲𑀸𑀫𑀡𑁂𑀭𑁂𑀦 𑀯𑀸 𑀉𑀧𑀸𑀲𑀓𑁂𑀦 𑀯𑀸 𑀆𑀭𑀸𑀫𑀺𑀓𑁂𑀦 𑀯𑀸 𑀲𑀤𑁆𑀥𑀺𑀁 𑀲𑀮𑁆𑀮𑀧𑀢𑀺, 𑀏𑀯𑀁 𑀯𑀺𑀲𑁆𑀲𑀝𑁆𑀞𑁄 𑀪𑀤𑀦𑁆𑀢𑁄 𑀲𑀮𑁆𑀮𑀧𑀢𑀼 𑀫𑀸 𑀪𑀸𑀬𑀢𑀽”𑀢𑀺𑁇 “𑀲𑀼𑀝𑁆𑀞𑀼, 𑀫𑀳𑀸𑀭𑀸𑀚𑀸”𑀢𑀺 𑀣𑁂𑀭𑁄 𑀅𑀩𑁆𑀪𑀸𑀦𑀼𑀫𑁄𑀤𑀺𑁇

106\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀧𑀼𑀘𑁆𑀙𑀺𑀲𑁆𑀲𑀸𑀫𑀻”𑀢𑀺𑁇 “𑀧𑀼𑀘𑁆𑀙, 𑀫𑀳𑀸𑀭𑀸𑀚𑀸”𑀢𑀺𑁇 “𑀧𑀼𑀘𑁆𑀙𑀺𑀢𑁄𑀲𑀺 𑀫𑁂, 𑀪𑀦𑁆𑀢𑁂”𑀢𑀺𑁇 “𑀯𑀺𑀲𑀚𑁆𑀚𑀺𑀢𑀁, 𑀫𑀳𑀸𑀭𑀸𑀚𑀸”𑀢𑀺𑁇 “𑀓𑀺𑀁 𑀧𑀦, 𑀪𑀦𑁆𑀢𑁂, 𑀢𑀬𑀸 𑀯𑀺𑀲𑀚𑁆𑀚𑀺𑀢𑀦𑁆”𑀢𑀺? “𑀓𑀺𑀁 𑀧𑀦, 𑀫𑀳𑀸𑀭𑀸𑀚, 𑀢𑀬𑀸 𑀧𑀼𑀘𑁆𑀙𑀺𑀢𑀦𑁆”𑀢𑀺𑁇

---

107\. 𑀯𑀻𑀫𑀁𑀲𑀦𑀧𑀜𑁆𑀳𑁄 𑀢𑀢𑀺𑀬𑁄𑁇



[Go to previous page (3.1.2 Vassagaṇanapañha)](3.1.2.md) / [Go to parent page (3.1 Mahāvagga)](../3.1.md) / [Go to next page (3.1.4 Anantakāyapañha)](3.1.4.md)


