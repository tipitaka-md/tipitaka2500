
[Home](/) / [28Mi Milindapañhapāḷi](/tipitaka/28Mi.md) / [3 Milindapañha](/tipitaka/28Mi/3.md) / [3.1 Mahāvagga](/tipitaka/28Mi/3/3.1.md)

# 3.1.7 Yonisomanasikārapañha

### Milindapañha

### Mahāvagga

### Yonisomanasikārapañha

(30.)

125. Rājā āha—  “bhante nāgasena, yo na paṭisandahati, nanu so yoniso manasikārena na paṭisandahatī”ti? “Yoniso ca, mahārāja, manasikārena paññāya ca aññehi ca kusalehi dhammehī”ti. “Nanu, bhante, yoniso manasikāroyeva paññā”ti? “Na hi, mahārāja, añño manasikāro, aññā paññā, imesaṃ kho, mahārāja, ajeḷakagoṇamahiṃsaoṭṭhagadrabhānampi manasikāro atthi, paññā pana tesaṃ natthī”ti.

126. “Kallosi, bhante nāgasenā”ti.

---

127. Yonisomanasikārapañho sattamo.



[Go to previous page (3.1.6 Paṭisandhipañha)](/tipitaka/28Mi/3/3.1/3.1.6.md) / [Go to parent page (3.1 Mahāvagga)](/tipitaka/28Mi/3/3.1.md) / [Go to next page (3.1.8 Manasikāralakkhaṇapañha)](/tipitaka/28Mi/3/3.1/3.1.8.md)


