
[Home](/) / [28Mi Milindapañhapāḷi](../../../28Mi.md) / [3 Milindapañha](../../3.md) / [3.1 Mahāvagga](../3.1.md)

# 𑁩𑁇𑁧𑁇𑁧𑁬 𑀦𑀸𑀦𑀸𑀥𑀫𑁆𑀫𑀸𑀦𑀁𑀏𑀓𑀓𑀺𑀘𑁆𑀘𑀅𑀪𑀺𑀦𑀺𑀧𑁆𑀨𑀸𑀤𑀦𑀧𑀜𑁆𑀳

### 𑀫𑀺𑀮𑀺𑀦𑁆𑀤𑀧𑀜𑁆𑀳

### 𑀫𑀳𑀸𑀯𑀕𑁆𑀕

### 𑀦𑀸𑀦𑀸𑀥𑀫𑁆𑀫𑀸𑀦𑀁𑀏𑀓𑀓𑀺𑀘𑁆𑀘𑀅𑀪𑀺𑀦𑀺𑀧𑁆𑀨𑀸𑀤𑀦𑀧𑀜𑁆𑀳

(39.)

172\. 𑀭𑀸𑀚𑀸 𑀆𑀳—  “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀸 𑀲𑀦𑁆𑀢𑀸 𑀏𑀓𑀁 𑀅𑀢𑁆𑀣𑀁 𑀅𑀪𑀺𑀦𑀺𑀧𑁆𑀨𑀸𑀤𑁂𑀦𑁆𑀢𑀻”𑀢𑀺? “𑀆𑀫, 𑀫𑀳𑀸𑀭𑀸𑀚, 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀸 𑀲𑀦𑁆𑀢𑀸 𑀏𑀓𑀁 𑀅𑀢𑁆𑀣𑀁 𑀅𑀪𑀺𑀦𑀺𑀧𑁆𑀨𑀸𑀤𑁂𑀦𑁆𑀢𑀺, 𑀓𑀺𑀮𑁂𑀲𑁂 𑀳𑀦𑀦𑁆𑀢𑀻”𑀢𑀺𑁇

173\. “𑀓𑀣𑀁, 𑀪𑀦𑁆𑀢𑁂, 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀸 𑀲𑀦𑁆𑀢𑀸 𑀏𑀓𑀁 𑀅𑀢𑁆𑀣𑀁 𑀅𑀪𑀺𑀦𑀺𑀧𑁆𑀨𑀸𑀤𑁂𑀦𑁆𑀢𑀺, 𑀓𑀺𑀮𑁂𑀲𑁂 𑀳𑀦𑀦𑁆𑀢𑀺? 𑀑𑀧𑀫𑁆𑀫𑀁 𑀓𑀭𑁄𑀳𑀻”𑀢𑀺𑁇 “𑀬𑀣𑀸, 𑀫𑀳𑀸𑀭𑀸𑀚, 𑀲𑁂𑀦𑀸 𑀦𑀸𑀦𑀸 𑀲𑀦𑁆𑀢𑀸 𑀳𑀢𑁆𑀣𑀻 𑀘 𑀅𑀲𑁆𑀲𑀸 𑀘 𑀭𑀣𑀸 𑀘 𑀧𑀢𑁆𑀢𑀻 𑀘 𑀏𑀓𑀁 𑀅𑀢𑁆𑀣𑀁 𑀅𑀪𑀺𑀦𑀺𑀧𑁆𑀨𑀸𑀤𑁂𑀦𑁆𑀢𑀺, 𑀲𑀗𑁆𑀕𑀸𑀫𑁂 𑀧𑀭𑀲𑁂𑀦𑀁 𑀅𑀪𑀺𑀯𑀺𑀚𑀺𑀦𑀦𑁆𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀇𑀫𑁂 𑀥𑀫𑁆𑀫𑀸 𑀦𑀸𑀦𑀸 𑀲𑀦𑁆𑀢𑀸 𑀏𑀓𑀁 𑀅𑀢𑁆𑀣𑀁 𑀅𑀪𑀺𑀦𑀺𑀧𑁆𑀨𑀸𑀤𑁂𑀦𑁆𑀢𑀺, 𑀓𑀺𑀮𑁂𑀲𑁂 𑀳𑀦𑀦𑁆𑀢𑀻”𑀢𑀺𑁇

174\. “𑀓𑀮𑁆𑀮𑁄𑀲𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦𑀸”𑀢𑀺𑁇

---

175\. 𑀦𑀸𑀦𑀸𑀥𑀫𑁆𑀫𑀸𑀦𑀁 𑀏𑀓𑀓𑀺𑀘𑁆𑀘𑀅𑀪𑀺𑀦𑀺𑀧𑁆𑀨𑀸𑀤𑀦𑀧𑀜𑁆𑀳𑁄 𑀲𑁄𑀍𑀅𑀲𑀫𑁄𑁇



---

176\. 𑀫𑀳𑀸𑀯𑀕𑁆𑀕𑁄 𑀧𑀞𑀫𑁄𑁇



---

177\. 𑀇𑀫𑀲𑁆𑀫𑀺𑀁 𑀯𑀕𑁆𑀕𑁂 𑀲𑁄𑀍𑀅𑀲 𑀧𑀜𑁆𑀳𑀸𑁇



[Go to previous page (3.1.15 Paññālakkhaṇapañha)](3.1.15.md) / [Go to parent page (3.1 Mahāvagga)](../3.1.md) / [Go to next page (3.2 Addhānavagga)](../3.2.md)


