
[Home](/) / [28Mi Milindapañhapāḷi](/tipitaka/28Mi.md) / [5 Meṇḍakapañha](/tipitaka/28Mi/5.md) / [5.3 Paṇāmitavagga](/tipitaka/28Mi/5/5.3.md)

# 𑁫𑁇𑁩𑁇𑁮 𑀧𑀸𑀤𑀲𑀓𑀮𑀺𑀓𑀸𑀳𑀢𑀧𑀜𑁆𑀳

### 𑀫𑁂𑀡𑁆𑀟𑀓𑀧𑀜𑁆𑀳

### 𑀧𑀡𑀸𑀫𑀺𑀢𑀯𑀕𑁆𑀕

### 𑀧𑀸𑀤𑀲𑀓𑀮𑀺𑀓𑀸𑀳𑀢𑀧𑀜𑁆𑀳

(145.)

820\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑀼𑀫𑁆𑀳𑁂 𑀪𑀡𑀣—  ‘𑀪𑀕𑀯𑀢𑁄 𑀕𑀘𑁆𑀙𑀦𑁆𑀢𑀲𑁆𑀲 𑀅𑀬𑀁 𑀅𑀘𑁂𑀢𑀦𑀸 𑀫𑀳𑀸𑀧𑀣𑀯𑀻 𑀦𑀺𑀦𑁆𑀦𑀁 𑀉𑀦𑁆𑀦𑀫𑀢𑀺, 𑀉𑀦𑁆𑀦𑀢𑀁 𑀑𑀦𑀫𑀢𑀻’𑀢𑀺, 𑀧𑀼𑀦 𑀘 𑀪𑀡𑀣—  ‘𑀪𑀕𑀯𑀢𑁄 𑀧𑀸𑀤𑁄 𑀲𑀓𑀮𑀺𑀓𑀸𑀬 𑀔𑀢𑁄’𑀢𑀺𑁇 𑀬𑀸 𑀲𑀸 𑀲𑀓𑀮𑀺𑀓𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸, 𑀓𑀺𑀲𑁆𑀲 𑀧𑀦 𑀲𑀸 𑀲𑀓𑀮𑀺𑀓𑀸 𑀪𑀕𑀯𑀢𑁄 𑀧𑀸𑀤𑀸 𑀦 𑀦𑀺𑀯𑀢𑁆𑀢𑀸𑁇 𑀬𑀤𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀪𑀕𑀯𑀢𑁄 𑀕𑀘𑁆𑀙𑀦𑁆𑀢𑀲𑁆𑀲 𑀅𑀬𑀁 𑀅𑀘𑁂𑀢𑀦𑀸 𑀫𑀳𑀸𑀧𑀣𑀯𑀻 𑀦𑀺𑀦𑁆𑀦𑀁 𑀉𑀦𑁆𑀦𑀫𑀢𑀺, 𑀉𑀦𑁆𑀦𑀢𑀁 𑀑𑀦𑀫𑀢𑀺, 𑀢𑁂𑀦 𑀳𑀺 ‘𑀪𑀕𑀯𑀢𑁄 𑀧𑀸𑀤𑁄 𑀲𑀓𑀮𑀺𑀓𑀸𑀬 𑀔𑀢𑁄’𑀢𑀺 𑀬𑀁 𑀯𑀘𑀦𑀁, 𑀢𑀁 𑀫𑀺𑀘𑁆𑀙𑀸𑁇 𑀬𑀤𑀺 𑀪𑀕𑀯𑀢𑁄 𑀧𑀸𑀤𑁄 𑀲𑀓𑀮𑀺𑀓𑀸𑀬 𑀔𑀢𑁄, 𑀢𑁂𑀦 𑀳𑀺 ‘𑀪𑀕𑀯𑀢𑁄 𑀕𑀘𑁆𑀙𑀦𑁆𑀢𑀲𑁆𑀲 𑀅𑀬𑀁 𑀅𑀘𑁂𑀢𑀦𑀸 𑀫𑀳𑀸𑀧𑀣𑀯𑀻 𑀦𑀺𑀦𑁆𑀦𑀁 𑀉𑀦𑁆𑀦𑀫𑀢𑀺 𑀉𑀦𑁆𑀦𑀢𑀁 𑀑𑀦𑀫𑀢𑀻’𑀢𑀺 𑀢𑀫𑁆𑀧𑀺 𑀯𑀘𑀦𑀁 𑀫𑀺𑀘𑁆𑀙𑀸𑁇 𑀅𑀬𑀫𑁆𑀧𑀺 𑀉𑀪𑀢𑁄 𑀓𑁄𑀝𑀺𑀓𑁄 𑀧𑀜𑁆𑀳𑁄 𑀢𑀯𑀸𑀦𑀼𑀧𑁆𑀧𑀢𑁆𑀢𑁄, 𑀲𑁄 𑀢𑀬𑀸 𑀦𑀺𑀩𑁆𑀩𑀸𑀳𑀺𑀢𑀩𑁆𑀩𑁄”𑀢𑀺𑁇

821\. “𑀲𑀘𑁆𑀘𑀁, 𑀫𑀳𑀸𑀭𑀸𑀚, 𑀅𑀢𑁆𑀣𑁂𑀢𑀁 𑀪𑀕𑀯𑀢𑁄 𑀕𑀘𑁆𑀙𑀦𑁆𑀢𑀲𑁆𑀲 𑀅𑀬𑀁 𑀅𑀘𑁂𑀢𑀦𑀸 𑀫𑀳𑀸𑀧𑀣𑀯𑀻 𑀦𑀺𑀦𑁆𑀦𑀁 𑀉𑀦𑁆𑀦𑀫𑀢𑀺 𑀉𑀦𑁆𑀦𑀢𑀁 𑀑𑀦𑀫𑀢𑀺, 𑀪𑀕𑀯𑀢𑁄 𑀘 𑀧𑀸𑀤𑁄 𑀲𑀓𑀮𑀺𑀓𑀸𑀬 𑀔𑀢𑁄, 𑀦 𑀘 𑀧𑀦 𑀲𑀸 𑀲𑀓𑀮𑀺𑀓𑀸 𑀅𑀢𑁆𑀢𑀦𑁄 𑀥𑀫𑁆𑀫𑀢𑀸𑀬 𑀧𑀢𑀺𑀢𑀸, 𑀤𑁂𑀯𑀤𑀢𑁆𑀢𑀲𑁆𑀲 𑀉𑀧𑀓𑁆𑀓𑀫𑁂𑀦 𑀧𑀢𑀺𑀢𑀸𑁇 𑀤𑁂𑀯𑀤𑀢𑁆𑀢𑁄, 𑀫𑀳𑀸𑀭𑀸𑀚, 𑀩𑀳𑀽𑀦𑀺 𑀚𑀸𑀢𑀺𑀲𑀢𑀲𑀳𑀲𑁆𑀲𑀸𑀦𑀺 𑀪𑀕𑀯𑀢𑀺 𑀆𑀖𑀸𑀢𑀁 𑀩𑀦𑁆𑀥𑀺, 𑀲𑁄 𑀢𑁂𑀦 𑀆𑀖𑀸𑀢𑁂𑀦 ‘𑀫𑀳𑀦𑁆𑀢𑀁 𑀓𑀽𑀝𑀸𑀕𑀸𑀭𑀧𑁆𑀧𑀫𑀸𑀡𑀁 𑀧𑀸𑀲𑀸𑀡𑀁 𑀪𑀕𑀯𑀢𑁄 𑀉𑀧𑀭𑀺 𑀧𑀸𑀢𑁂𑀲𑁆𑀲𑀸𑀫𑀻’𑀢𑀺 𑀫𑀼𑀜𑁆𑀘𑀺𑁇 𑀅𑀣 𑀤𑁆𑀯𑁂 𑀲𑁂𑀮𑀸 𑀧𑀣𑀯𑀺𑀢𑁄 𑀉𑀝𑁆𑀞𑀳𑀺𑀢𑁆𑀯𑀸 𑀢𑀁 𑀧𑀸𑀲𑀸𑀡𑀁 𑀲𑀫𑁆𑀧𑀝𑀺𑀘𑁆𑀙𑀺𑀁𑀲𑀼, 𑀅𑀣 𑀦𑁂𑀲𑀁 𑀲𑀫𑁆𑀧𑀳𑀸𑀭𑁂𑀦 𑀧𑀸𑀲𑀸𑀡𑀢𑁄 𑀧𑀧𑀝𑀺𑀓𑀸 𑀪𑀺𑀚𑁆𑀚𑀺𑀢𑁆𑀯𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀦𑁆𑀢𑀻 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸”𑀢𑀺𑁇

822\. “𑀬𑀣𑀸 𑀘, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀤𑁆𑀯𑁂 𑀲𑁂𑀮𑀸 𑀧𑀸𑀲𑀸𑀡𑀁 𑀲𑀫𑁆𑀧𑀝𑀺𑀘𑁆𑀙𑀺𑀁𑀲𑀼, 𑀢𑀣𑁂𑀯 𑀧𑀧𑀝𑀺𑀓𑀸𑀧𑀺 𑀲𑀫𑁆𑀧𑀝𑀺𑀘𑁆𑀙𑀺𑀢𑀩𑁆𑀩𑀸”𑀢𑀺? “𑀲𑀫𑁆𑀧𑀝𑀺𑀘𑁆𑀙𑀺𑀢𑀫𑁆𑀧𑀺, 𑀫𑀳𑀸𑀭𑀸𑀚, 𑀇𑀥𑁂𑀓𑀘𑁆𑀘𑀁 𑀧𑀕𑁆𑀖𑀭𑀢𑀺 𑀧𑀲𑀯𑀢𑀺 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺, 𑀬𑀣𑀸, 𑀫𑀳𑀸𑀭𑀸𑀚, 𑀉𑀤𑀓𑀁 𑀧𑀸𑀡𑀺𑀦𑀸 𑀕𑀳𑀺𑀢𑀁 𑀅𑀗𑁆𑀕𑀼𑀮𑀦𑁆𑀢𑀭𑀺𑀓𑀸𑀳𑀺 𑀧𑀕𑁆𑀖𑀭𑀢𑀺 𑀧𑀲𑀯𑀢𑀺 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺, 𑀔𑀻𑀭𑀁 𑀢𑀓𑁆𑀓𑀁 𑀫𑀥𑀼𑀁 𑀲𑀧𑁆𑀧𑀺 𑀢𑁂𑀮𑀁 𑀫𑀘𑁆𑀙𑀭𑀲𑀁 𑀫𑀁𑀲𑀭𑀲𑀁 𑀧𑀸𑀡𑀺𑀦𑀸 𑀕𑀳𑀺𑀢𑀁 𑀅𑀗𑁆𑀕𑀼𑀮𑀦𑁆𑀢𑀭𑀺𑀓𑀸𑀳𑀺 𑀧𑀕𑁆𑀖𑀭𑀢𑀺 𑀧𑀲𑀯𑀢𑀺 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀝𑀺𑀘𑁆𑀙𑀦𑀢𑁆𑀣𑀁 𑀉𑀧𑀕𑀢𑀸𑀦𑀁 𑀤𑁆𑀯𑀺𑀦𑁆𑀦𑀁 𑀲𑁂𑀮𑀸𑀦𑀁 𑀲𑀫𑁆𑀧𑀳𑀸𑀭𑁂𑀦 𑀧𑀸𑀲𑀸𑀡𑀢𑁄 𑀧𑀧𑀝𑀺𑀓𑀸 𑀪𑀺𑀚𑁆𑀚𑀺𑀢𑁆𑀯𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀦𑁆𑀢𑀻 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇

823\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀲𑀡𑁆𑀳𑀲𑀼𑀔𑀼𑀫𑀅𑀡𑀼𑀭𑀚𑀲𑀫𑀁 𑀧𑀼𑀍𑀇𑀦𑀁 𑀫𑀼𑀝𑁆𑀞𑀺𑀦𑀸 𑀕𑀳𑀺𑀢𑀁 𑀅𑀗𑁆𑀕𑀼𑀮𑀦𑁆𑀢𑀭𑀺𑀓𑀸𑀳𑀺 𑀧𑀕𑁆𑀖𑀭𑀢𑀺 𑀧𑀲𑀯𑀢𑀺 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀝𑀺𑀘𑁆𑀙𑀦𑀢𑁆𑀣𑀁 𑀉𑀧𑀕𑀢𑀸𑀦𑀁 𑀤𑁆𑀯𑀺𑀦𑁆𑀦𑀁 𑀲𑁂𑀮𑀸𑀦𑀁 𑀲𑀫𑁆𑀧𑀳𑀸𑀭𑁂𑀦 𑀧𑀸𑀲𑀸𑀡𑀢𑁄 𑀧𑀧𑀝𑀺𑀓𑀸 𑀪𑀺𑀚𑁆𑀚𑀺𑀢𑁆𑀯𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀦𑁆𑀢𑀻 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇

824\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀓𑀩𑀍𑀑 𑀫𑀼𑀔𑁂𑀦 𑀕𑀳𑀺𑀢𑁄 𑀇𑀥𑁂𑀓𑀘𑁆𑀘𑀲𑁆𑀲 𑀫𑀼𑀔𑀢𑁄 𑀫𑀼𑀘𑁆𑀘𑀺𑀢𑁆𑀯𑀸 𑀧𑀕𑁆𑀖𑀭𑀢𑀺 𑀧𑀲𑀯𑀢𑀺 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀫𑁆𑀧𑀝𑀺𑀘𑁆𑀙𑀦𑀢𑁆𑀣𑀁 𑀉𑀧𑀕𑀢𑀸𑀦𑀁 𑀤𑁆𑀯𑀺𑀦𑁆𑀦𑀁 𑀲𑁂𑀮𑀸𑀦𑀁 𑀲𑀫𑁆𑀧𑀳𑀸𑀭𑁂𑀦 𑀧𑀸𑀲𑀸𑀡𑀢𑁄 𑀧𑀧𑀝𑀺𑀓𑀸 𑀪𑀺𑀚𑁆𑀚𑀺𑀢𑁆𑀯𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀦𑁆𑀢𑀻 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸”𑀢𑀺𑁇

825\. “𑀳𑁄𑀢𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑁂𑀮𑁂𑀳𑀺 𑀧𑀸𑀲𑀸𑀡𑁄 𑀲𑀫𑁆𑀧𑀝𑀺𑀘𑁆𑀙𑀺𑀢𑁄, 𑀅𑀣 𑀧𑀧𑀝𑀺𑀓𑀸𑀬𑀧𑀺 𑀅𑀧𑀘𑀺𑀢𑀺 𑀓𑀸𑀢𑀩𑁆𑀩𑀸 𑀬𑀣𑁂𑀯 𑀫𑀳𑀸𑀧𑀣𑀯𑀺𑀬𑀸”𑀢𑀺? “𑀤𑁆𑀯𑀸𑀤𑀲𑀺𑀫𑁂, 𑀫𑀳𑀸𑀭𑀸𑀚, 𑀅𑀧𑀘𑀺𑀢𑀺𑀁 𑀦 𑀓𑀭𑁄𑀦𑁆𑀢𑀺𑁇 𑀓𑀢𑀫𑁂 𑀤𑁆𑀯𑀸𑀤𑀲? 𑀭𑀢𑁆𑀢𑁄 𑀭𑀸𑀕𑀯𑀲𑁂𑀦 𑀅𑀧𑀘𑀺𑀢𑀺𑀁 𑀦 𑀓𑀭𑁄𑀢𑀺, 𑀤𑀼𑀝𑁆𑀞𑁄 𑀤𑁄𑀲𑀯𑀲𑁂𑀦, 𑀫𑀽𑀍𑀳𑁄 𑀫𑁄𑀳𑀯𑀲𑁂𑀦, 𑀉𑀦𑁆𑀦𑀢𑁄 𑀫𑀸𑀦𑀯𑀲𑁂𑀦, 𑀦𑀺𑀕𑁆𑀕𑀼𑀡𑁄 𑀅𑀯𑀺𑀲𑁂𑀲𑀢𑀸𑀬, 𑀅𑀢𑀺𑀣𑀤𑁆𑀥𑁄 𑀅𑀦𑀺𑀲𑁂𑀥𑀦𑀢𑀸𑀬, 𑀳𑀻𑀦𑁄 𑀳𑀻𑀦𑀲𑀪𑀸𑀯𑀢𑀸𑀬, 𑀯𑀘𑀦𑀓𑀭𑁄 𑀅𑀦𑀺𑀲𑁆𑀲𑀭𑀢𑀸𑀬, 𑀧𑀸𑀧𑁄 𑀓𑀤𑀭𑀺𑀬𑀢𑀸𑀬, 𑀤𑀼𑀓𑁆𑀔𑀸𑀧𑀺𑀢𑁄 𑀧𑀝𑀺𑀤𑀼𑀓𑁆𑀔𑀸𑀧𑀦𑀢𑀸𑀬, 𑀮𑀼𑀤𑁆𑀥𑁄 𑀮𑁄𑀪𑀸𑀪𑀺𑀪𑀽𑀢𑀢𑀸𑀬, 𑀆𑀬𑀽𑀳𑀺𑀢𑁄 𑀅𑀢𑁆𑀣𑀲𑀸𑀥𑀦𑀢𑀸𑀬 𑀅𑀧𑀘𑀺𑀢𑀺𑀁 𑀦 𑀓𑀭𑁄𑀢𑀺𑁇 𑀇𑀫𑁂 𑀔𑁄, 𑀫𑀳𑀸𑀭𑀸𑀚, 𑀤𑁆𑀯𑀸𑀤𑀲 𑀅𑀧𑀘𑀺𑀢𑀺𑀁 𑀦 𑀓𑀭𑁄𑀦𑁆𑀢𑀺𑁇 𑀲𑀸 𑀘 𑀧𑀦 𑀧𑀧𑀝𑀺𑀓𑀸 𑀧𑀸𑀲𑀸𑀡𑀲𑀫𑁆𑀧𑀳𑀸𑀭𑁂𑀦 𑀪𑀺𑀚𑁆𑀚𑀺𑀢𑁆𑀯𑀸 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀫𑀸𑀦𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇

826\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀲𑀡𑁆𑀳𑀲𑀼𑀔𑀼𑀫𑀅𑀡𑀼𑀭𑀚𑁄 𑀅𑀦𑀺𑀮𑀩𑀮𑀲𑀫𑀸𑀳𑀢𑁄 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑁄 𑀬𑁂𑀦 𑀯𑀸 𑀢𑁂𑀦 𑀯𑀸 𑀅𑀪𑀺𑀓𑀺𑀭𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀸 𑀧𑀧𑀝𑀺𑀓𑀸 𑀧𑀸𑀲𑀸𑀡𑀲𑀫𑁆𑀧𑀳𑀸𑀭𑁂𑀦 𑀪𑀺𑀚𑁆𑀚𑀺𑀢𑁆𑀯𑀸 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀫𑀸𑀦𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇 𑀬𑀤𑀺 𑀧𑀦, 𑀫𑀳𑀸𑀭𑀸𑀚, 𑀲𑀸 𑀧𑀧𑀝𑀺𑀓𑀸 𑀧𑀸𑀲𑀸𑀡𑀢𑁄 𑀯𑀺𑀲𑀼𑀁 𑀦 𑀪𑀯𑁂𑀬𑁆𑀬, 𑀢𑀫𑁆𑀧𑀺 𑀢𑁂 𑀲𑁂𑀮𑀸 𑀧𑀸𑀲𑀸𑀡𑀧𑀧𑀝𑀺𑀓𑀁 𑀉𑀧𑁆𑀧𑀢𑀺𑀢𑁆𑀯𑀸 𑀕𑀡𑁆𑀳𑁂𑀬𑁆𑀬𑀼𑀁𑁇 𑀏𑀲𑀸 𑀧𑀦, 𑀫𑀳𑀸𑀭𑀸𑀚, 𑀧𑀧𑀝𑀺𑀓𑀸 𑀦 𑀪𑀽𑀫𑀝𑁆𑀞𑀸 𑀦 𑀆𑀓𑀸𑀲𑀝𑁆𑀞𑀸, 𑀧𑀸𑀲𑀸𑀡𑀲𑀫𑁆𑀧𑀳𑀸𑀭𑀯𑁂𑀕𑁂𑀦 𑀪𑀺𑀚𑁆𑀚𑀺𑀢𑁆𑀯𑀸 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀫𑀸𑀦𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇

827\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀯𑀸𑀢𑀫𑀡𑁆𑀟𑀮𑀺𑀓𑀸𑀬 𑀉𑀓𑁆𑀔𑀺𑀢𑁆𑀢𑀁 𑀧𑀼𑀭𑀸𑀡𑀧𑀡𑁆𑀡𑀁 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑀁 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀏𑀲𑀸 𑀧𑀧𑀝𑀺𑀓𑀸 𑀧𑀸𑀲𑀸𑀡𑀲𑀫𑁆𑀧𑀳𑀸𑀭𑀯𑁂𑀕𑁂𑀦 𑀅𑀦𑀺𑀫𑀺𑀢𑁆𑀢𑀓𑀢𑀤𑀺𑀲𑀸 𑀬𑁂𑀦 𑀯𑀸 𑀢𑁂𑀦 𑀯𑀸 𑀧𑀢𑀫𑀸𑀦𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸𑁇 𑀅𑀧𑀺 𑀘, 𑀫𑀳𑀸𑀭𑀸𑀚, 𑀅𑀓𑀢𑀜𑁆𑀜𑀼𑀲𑁆𑀲 𑀓𑀤𑀭𑀺𑀬𑀲𑁆𑀲 𑀤𑁂𑀯𑀤𑀢𑁆𑀢𑀲𑁆𑀲 𑀤𑀼𑀓𑁆𑀔𑀸𑀦𑀼𑀪𑀯𑀦𑀸𑀬 𑀧𑀧𑀝𑀺𑀓𑀸 𑀪𑀕𑀯𑀢𑁄 𑀧𑀸𑀤𑁂 𑀧𑀢𑀺𑀢𑀸”𑀢𑀺𑁇 “𑀲𑀸𑀥𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀏𑀯𑀫𑁂𑀢𑀁 𑀢𑀣𑀸 𑀲𑀫𑁆𑀧𑀝𑀺𑀘𑁆𑀙𑀸𑀫𑀻”𑀢𑀺𑁇

---

828\. 𑀧𑀸𑀤𑀲𑀓𑀮𑀺𑀓𑀸𑀳𑀢𑀧𑀜𑁆𑀳𑁄 𑀅𑀝𑁆𑀞𑀫𑁄𑁇



[Go to previous page (5.3.7 Buddhapūjanapañha)](/tipitaka/28Mi/5/5.3/5.3.7.md) / [Go to parent page (5.3 Paṇāmitavagga)](/tipitaka/28Mi/5/5.3.md) / [Go to next page (5.3.9 Aggaggasamaṇapañha)](/tipitaka/28Mi/5/5.3/5.3.9.md)


