
[Home](/) / [28Mi Milindapañhapāḷi](../../../28Mi.md) / [5 Meṇḍakapañha](../../5.md) / [5.2 Abhejjavagga](../5.2.md)

# 𑁫𑁇𑁨𑁇𑁪 𑀫𑀘𑁆𑀘𑀼𑀧𑀸𑀲𑀫𑀼𑀢𑁆𑀢𑀺𑀧𑀜𑁆𑀳

* 𑀫𑁂𑀡𑁆𑀟𑀓𑀧𑀜𑁆𑀳

* 𑀅𑀪𑁂𑀚𑁆𑀚𑀯𑀕𑁆𑀕

* 𑀫𑀘𑁆𑀘𑀼𑀧𑀸𑀲𑀫𑀼𑀢𑁆𑀢𑀺𑀧𑀜𑁆𑀳

(133.)

704\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀪𑀸𑀲𑀺𑀢𑀫𑁆𑀧𑁂𑀢𑀁 𑀪𑀕𑀯𑀢𑀸—

705\. _‘𑀦 𑀅𑀦𑁆𑀢𑀮𑀺𑀓𑁆𑀔𑁂 𑀦 𑀲𑀫𑀼𑀤𑁆𑀤𑀫𑀚𑁆𑀛𑁂,_  
_𑀦 𑀧𑀩𑁆𑀩𑀢𑀸𑀦𑀁 𑀯𑀺𑀯𑀭𑀁 𑀧𑀯𑀺𑀲𑁆𑀲;_  
_𑀦 𑀯𑀺𑀚𑁆𑀚𑀢𑀻 𑀲𑁄 𑀚𑀕𑀢𑀺𑀧𑁆𑀧𑀤𑁂𑀲𑁄,_  
_𑀬𑀢𑁆𑀣𑀝𑁆𑀞𑀺𑀢𑁄 𑀫𑀼𑀘𑁆𑀘𑁂𑀬𑁆𑀬 𑀫𑀘𑁆𑀘𑀼𑀧𑀸𑀲𑀸’𑀢𑀺𑁇_  


706\. 𑀧𑀼𑀦 𑀪𑀕𑀯𑀢𑀸 𑀧𑀭𑀺𑀢𑁆𑀢𑀸 𑀘 𑀉𑀤𑁆𑀤𑀺𑀝𑁆𑀞𑀸𑁇 𑀲𑁂𑀬𑁆𑀬𑀣𑀺𑀤𑀁—  𑀭𑀢𑀦𑀲𑀼𑀢𑁆𑀢𑀁 𑀫𑁂𑀢𑁆𑀢𑀲𑀼𑀢𑁆𑀢𑀁 𑀔𑀦𑁆𑀥𑀧𑀭𑀺𑀢𑁆𑀢𑀁 𑀫𑁄𑀭𑀧𑀭𑀺𑀢𑁆𑀢𑀁 𑀥𑀚𑀕𑁆𑀕𑀧𑀭𑀺𑀢𑁆𑀢𑀁 𑀆𑀝𑀸𑀦𑀸𑀝𑀺𑀬𑀧𑀭𑀺𑀢𑁆𑀢𑀁 𑀅𑀗𑁆𑀕𑀼𑀮𑀺𑀫𑀸𑀮𑀧𑀭𑀺𑀢𑁆𑀢𑀁𑁇 𑀬𑀤𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀆𑀓𑀸𑀲𑀕𑀢𑁄𑀧𑀺 𑀲𑀫𑀼𑀤𑁆𑀤𑀫𑀚𑁆𑀛𑀕𑀢𑁄𑀧𑀺 𑀧𑀸𑀲𑀸𑀤𑀓𑀼𑀝𑀺𑀮𑁂𑀡𑀕𑀼𑀳𑀸𑀧𑀩𑁆𑀪𑀸𑀭𑀤𑀭𑀺𑀩𑀺𑀮𑀕𑀺𑀭𑀺𑀯𑀺𑀯𑀭𑀧𑀩𑁆𑀩𑀢𑀦𑁆𑀢𑀭𑀕𑀢𑁄𑀧𑀺 𑀦 𑀫𑀼𑀘𑁆𑀘𑀢𑀺 𑀫𑀘𑁆𑀘𑀼𑀧𑀸𑀲𑀸, 𑀢𑁂𑀦 𑀳𑀺 𑀧𑀭𑀺𑀢𑁆𑀢𑀓𑀫𑁆𑀫𑀁 𑀫𑀺𑀘𑁆𑀙𑀸𑁇 𑀬𑀤𑀺 𑀧𑀭𑀺𑀢𑁆𑀢𑀓𑀭𑀡𑁂𑀦 𑀫𑀘𑁆𑀘𑀼𑀧𑀸𑀲𑀸 𑀧𑀭𑀺𑀫𑀼𑀢𑁆𑀢𑀺 𑀪𑀯𑀢𑀺, 𑀢𑁂𑀦 𑀳𑀺 ‘𑀦 𑀅𑀦𑁆𑀢𑀮𑀺𑀓𑁆𑀔𑁂…𑀧𑁂…  𑀫𑀘𑁆𑀘𑀼𑀧𑀸𑀲𑀸’𑀢𑀺 𑀢𑀫𑁆𑀧𑀺 𑀯𑀘𑀦𑀁 𑀫𑀺𑀘𑁆𑀙𑀸𑁇 𑀅𑀬𑀫𑁆𑀧𑀺 𑀉𑀪𑀢𑁄 𑀓𑁄𑀝𑀺𑀓𑁄 𑀧𑀜𑁆𑀳𑁄 𑀕𑀡𑁆𑀞𑀺𑀢𑁄𑀧𑀺 𑀕𑀡𑁆𑀞𑀺𑀢𑀭𑁄 𑀢𑀯𑀸𑀦𑀼𑀧𑁆𑀧𑀢𑁆𑀢𑁄, 𑀲𑁄 𑀢𑀬𑀸 𑀦𑀺𑀩𑁆𑀩𑀸𑀳𑀺𑀢𑀩𑁆𑀩𑁄”𑀢𑀺𑁇

707\. “𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀪𑀕𑀯𑀢𑀸 ‘𑀦 𑀅𑀦𑁆𑀢𑀮𑀺𑀓𑁆𑀔𑁂…𑀧𑁂…  𑀫𑀘𑁆𑀘𑀼𑀧𑀸𑀲𑀸’𑀢𑀺, 𑀧𑀭𑀺𑀢𑁆𑀢𑀸 𑀘 𑀪𑀕𑀯𑀢𑀸 𑀉𑀤𑁆𑀤𑀺𑀝𑁆𑀞𑀸, 𑀢𑀜𑁆𑀘 𑀧𑀦 𑀲𑀸𑀯𑀲𑁂𑀲𑀸𑀬𑀼𑀓𑀲𑁆𑀲 𑀯𑀬𑀲𑀫𑁆𑀧𑀦𑁆𑀦𑀲𑁆𑀲 𑀅𑀧𑁂𑀢𑀓𑀫𑁆𑀫𑀸𑀯𑀭𑀡𑀲𑁆𑀲, 𑀦𑀢𑁆𑀣𑀺, 𑀫𑀳𑀸𑀭𑀸𑀚, 𑀔𑀻𑀡𑀸𑀬𑀼𑀓𑀲𑁆𑀲 𑀞𑀺𑀢𑀺𑀬𑀸 𑀓𑀺𑀭𑀺𑀬𑀸 𑀯𑀸 𑀉𑀧𑀓𑁆𑀓𑀫𑁄 𑀯𑀸𑁇

708\. 𑀬𑀣𑀸, 𑀫𑀳𑀸𑀭𑀸𑀚, 𑀫𑀢𑀲𑁆𑀲 𑀭𑀼𑀓𑁆𑀔𑀲𑁆𑀲 𑀲𑀼𑀓𑁆𑀔𑀲𑁆𑀲 𑀓𑁄𑀍𑀆𑀧𑀲𑁆𑀲 𑀦𑀺𑀲𑁆𑀦𑁂𑀳𑀲𑁆𑀲 𑀉𑀧𑀭𑀼𑀤𑁆𑀥𑀚𑀻𑀯𑀺𑀢𑀲𑁆𑀲 𑀕𑀢𑀸𑀬𑀼𑀲𑀗𑁆𑀔𑀸𑀭𑀲𑁆𑀲 𑀓𑀼𑀫𑁆𑀪𑀲𑀳𑀲𑁆𑀲𑁂𑀦𑀧𑀺 𑀉𑀤𑀓𑁂 𑀆𑀓𑀺𑀭𑀦𑁆𑀢𑁂 𑀅𑀮𑁆𑀮𑀢𑁆𑀢𑀁 𑀯𑀸 𑀧𑀮𑁆𑀮𑀯𑀺𑀢𑀳𑀭𑀺𑀢𑀪𑀸𑀯𑁄 𑀯𑀸 𑀦 𑀪𑀯𑁂𑀬𑁆𑀬; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀪𑁂𑀲𑀚𑁆𑀚𑀧𑀭𑀺𑀢𑁆𑀢𑀓𑀫𑁆𑀫𑁂𑀦 𑀦𑀢𑁆𑀣𑀺 𑀔𑀻𑀡𑀸𑀬𑀼𑀓𑀲𑁆𑀲 𑀞𑀺𑀢𑀺𑀬𑀸 𑀓𑀺𑀭𑀺𑀬𑀸 𑀯𑀸 𑀉𑀧𑀓𑁆𑀓𑀫𑁄 𑀯𑀸, 𑀬𑀸𑀦𑀺 𑀢𑀸𑀦𑀺, 𑀫𑀳𑀸𑀭𑀸𑀚, 𑀫𑀳𑀺𑀬𑀸 𑀑𑀲𑀥𑀸𑀦𑀺 𑀪𑁂𑀲𑀚𑁆𑀚𑀸𑀦𑀺, 𑀢𑀸𑀦𑀺𑀧𑀺 𑀔𑀻𑀡𑀸𑀬𑀼𑀓𑀲𑁆𑀲 𑀅𑀓𑀺𑀘𑁆𑀘𑀓𑀭𑀸𑀦𑀺 𑀪𑀯𑀦𑁆𑀢𑀺𑁇 𑀲𑀸𑀯𑀲𑁂𑀲𑀸𑀬𑀼𑀓𑀁, 𑀫𑀳𑀸𑀭𑀸𑀚, 𑀯𑀬𑀲𑀫𑁆𑀧𑀦𑁆𑀦𑀁 𑀅𑀧𑁂𑀢𑀓𑀫𑁆𑀫𑀸𑀯𑀭𑀡𑀁 𑀧𑀭𑀺𑀢𑁆𑀢𑀁 𑀭𑀓𑁆𑀔𑀢𑀺 𑀕𑁄𑀧𑁂𑀢𑀺, 𑀢𑀲𑁆𑀲𑀢𑁆𑀣𑀸𑀬 𑀪𑀕𑀯𑀢𑀸 𑀧𑀭𑀺𑀢𑁆𑀢𑀸 𑀉𑀤𑁆𑀤𑀺𑀝𑁆𑀞𑀸𑁇

709\. 𑀬𑀣𑀸, 𑀫𑀳𑀸𑀭𑀸𑀚, 𑀓𑀲𑁆𑀲𑀓𑁄 𑀧𑀭𑀺𑀧𑀓𑁆𑀓𑁂 𑀥𑀜𑁆𑀜𑁂 𑀫𑀢𑁂 𑀲𑀲𑁆𑀲𑀦𑀸𑀍𑀏 𑀉𑀤𑀓𑀧𑁆𑀧𑀯𑁂𑀲𑀦𑀁 𑀯𑀸𑀭𑁂𑀬𑁆𑀬, 𑀬𑀁 𑀧𑀦 𑀲𑀲𑁆𑀲𑀁 𑀢𑀭𑀼𑀡𑀁 𑀫𑁂𑀖𑀲𑀦𑁆𑀦𑀺𑀪𑀁 𑀯𑀬𑀲𑀫𑁆𑀧𑀦𑁆𑀦𑀁, 𑀢𑀁 𑀉𑀤𑀓𑀯𑀟𑁆𑀠𑀺𑀬𑀸 𑀯𑀟𑁆𑀠𑀢𑀺𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀔𑀻𑀡𑀸𑀬𑀼𑀓𑀲𑁆𑀲 𑀪𑁂𑀲𑀚𑁆𑀚𑀧𑀭𑀺𑀢𑁆𑀢𑀓𑀺𑀭𑀺𑀬𑀸 𑀞𑀧𑀺𑀢𑀸 𑀧𑀝𑀺𑀓𑁆𑀔𑀺𑀢𑁆𑀢𑀸, 𑀬𑁂 𑀧𑀦 𑀢𑁂 𑀫𑀦𑀼𑀲𑁆𑀲𑀸 𑀲𑀸𑀯𑀲𑁂𑀲𑀸𑀬𑀼𑀓𑀸 𑀯𑀬𑀲𑀫𑁆𑀧𑀦𑁆𑀦𑀸, 𑀢𑁂𑀲𑀁 𑀅𑀢𑁆𑀣𑀸𑀬 𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑀸𑀦𑀺 𑀪𑀡𑀺𑀢𑀸𑀦𑀺, 𑀢𑁂 𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑁂𑀳𑀺 𑀯𑀟𑁆𑀠𑀦𑁆𑀢𑀻”𑀢𑀺𑁇

710\. “𑀬𑀤𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀔𑀻𑀡𑀸𑀬𑀼𑀓𑁄 𑀫𑀭𑀢𑀺, 𑀲𑀸𑀯𑀲𑁂𑀲𑀸𑀬𑀼𑀓𑁄 𑀚𑀻𑀯𑀢𑀺, 𑀢𑁂𑀦 𑀳𑀺 𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑀸𑀦𑀺 𑀦𑀺𑀭𑀢𑁆𑀣𑀓𑀸𑀦𑀺 𑀳𑁄𑀦𑁆𑀢𑀻”𑀢𑀺? “𑀤𑀺𑀝𑁆𑀞𑀧𑀼𑀩𑁆𑀩𑁄 𑀧𑀦 𑀢𑀬𑀸, 𑀫𑀳𑀸𑀭𑀸𑀚, 𑀓𑁄𑀘𑀺 𑀭𑁄𑀕𑁄 𑀪𑁂𑀲𑀚𑁆𑀚𑁂𑀳𑀺 𑀧𑀝𑀺𑀦𑀺𑀯𑀢𑁆𑀢𑀺𑀢𑁄”𑀢𑀺? “𑀆𑀫, 𑀪𑀦𑁆𑀢𑁂, 𑀅𑀦𑁂𑀓𑀲𑀢𑀸𑀦𑀺 𑀤𑀺𑀝𑁆𑀞𑀸𑀦𑀻”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, ‘𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑀓𑀺𑀭𑀺𑀬𑀸 𑀦𑀺𑀭𑀢𑁆𑀣𑀓𑀸’𑀢𑀺 𑀬𑀁 𑀯𑀘𑀦𑀁, 𑀢𑀁 𑀫𑀺𑀘𑁆𑀙𑀸 𑀪𑀯𑀢𑀻”𑀢𑀺𑁇

711\. “𑀤𑀺𑀲𑁆𑀲𑀦𑁆𑀢𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀯𑁂𑀚𑁆𑀚𑀸𑀦𑀁 𑀉𑀧𑀓𑁆𑀓𑀫𑀸 𑀪𑁂𑀲𑀚𑁆𑀚𑀧𑀸𑀦𑀸𑀦𑀼𑀮𑁂𑀧𑀸, 𑀢𑁂𑀦 𑀢𑁂𑀲𑀁 𑀉𑀧𑀓𑁆𑀓𑀫𑁂𑀦 𑀭𑁄𑀕𑁄 𑀧𑀝𑀺𑀦𑀺𑀯𑀢𑁆𑀢𑀢𑀻”𑀢𑀺𑁇 “𑀧𑀭𑀺𑀢𑁆𑀢𑀸𑀦𑀫𑁆𑀧𑀺, 𑀫𑀳𑀸𑀭𑀸𑀚, 𑀧𑀯𑀢𑁆𑀢𑀻𑀬𑀫𑀸𑀦𑀸𑀦𑀁 𑀲𑀤𑁆𑀤𑁄 𑀲𑀼𑀬𑁆𑀬𑀢𑀺, 𑀚𑀺𑀯𑁆𑀳𑀸 𑀲𑀼𑀓𑁆𑀔𑀢𑀺, 𑀳𑀤𑀬𑀁 𑀩𑁆𑀬𑀸𑀯𑀝𑁆𑀝𑀢𑀺, 𑀓𑀡𑁆𑀞𑁄 𑀆𑀢𑀼𑀭𑀢𑀺𑁇 𑀢𑁂𑀦 𑀢𑁂𑀲𑀁 𑀧𑀯𑀢𑁆𑀢𑁂𑀦 𑀲𑀩𑁆𑀩𑁂 𑀩𑁆𑀬𑀸𑀥𑀬𑁄 𑀯𑀽𑀧𑀲𑀫𑀦𑁆𑀢𑀺, 𑀲𑀩𑁆𑀩𑀸 𑀈𑀢𑀺𑀬𑁄 𑀅𑀧𑀕𑀘𑁆𑀙𑀦𑁆𑀢𑀻𑀢𑀺𑁇

712\. 𑀤𑀺𑀝𑁆𑀞𑀧𑀼𑀩𑁆𑀩𑁄 𑀧𑀦 𑀢𑀬𑀸, 𑀫𑀳𑀸𑀭𑀸𑀚, 𑀓𑁄𑀘𑀺 𑀅𑀳𑀺𑀦𑀸 𑀤𑀝𑁆𑀞𑁄 𑀫𑀦𑁆𑀢𑀧𑀤𑁂𑀦 𑀯𑀺𑀲𑀁 𑀧𑀸𑀢𑀻𑀬𑀫𑀸𑀦𑁄 𑀯𑀺𑀲𑀁 𑀘𑀺𑀓𑁆𑀔𑀲𑁆𑀲𑀦𑁆𑀢𑁄 𑀉𑀤𑁆𑀥𑀫𑀥𑁄 𑀆𑀘𑀫𑀬𑀫𑀸𑀦𑁄”𑀢𑀺? “𑀆𑀫, 𑀪𑀦𑁆𑀢𑁂, 𑀅𑀚𑁆𑀚𑁂𑀢𑀭𑀳𑀺𑀧𑀺 𑀢𑀁 𑀮𑁄𑀓𑁂 𑀯𑀢𑁆𑀢𑀢𑀻”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, ‘𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑀓𑀺𑀭𑀺𑀬𑀸 𑀦𑀺𑀭𑀢𑁆𑀣𑀓𑀸’𑀢𑀺 𑀬𑀁 𑀯𑀘𑀦𑀁, 𑀢𑀁 𑀫𑀺𑀘𑁆𑀙𑀸 𑀪𑀯𑀢𑀺𑁇 𑀓𑀢𑀧𑀭𑀺𑀢𑁆𑀢𑀜𑁆𑀳𑀺, 𑀫𑀳𑀸𑀭𑀸𑀚, 𑀧𑀼𑀭𑀺𑀲𑀁 𑀟𑀁𑀲𑀺𑀢𑀼𑀓𑀸𑀫𑁄 𑀅𑀳𑀺 𑀦 𑀟𑀁𑀲𑀢𑀺, 𑀯𑀺𑀯𑀝𑀁 𑀫𑀼𑀔𑀁 𑀧𑀺𑀤𑀳𑀢𑀺, 𑀘𑁄𑀭𑀸𑀦𑀁 𑀉𑀓𑁆𑀔𑀺𑀢𑁆𑀢𑀮𑀕𑀼𑀍𑀅𑀫𑁆𑀧𑀺 𑀦 𑀲𑀫𑁆𑀪𑀯𑀢𑀺, 𑀢𑁂 𑀮𑀕𑀼𑀍𑀅𑀁 𑀫𑀼𑀜𑁆𑀘𑀺𑀢𑁆𑀯𑀸 𑀧𑁂𑀫𑀁 𑀓𑀭𑁄𑀦𑁆𑀢𑀺, 𑀓𑀼𑀧𑀺𑀢𑁄𑀧𑀺 𑀳𑀢𑁆𑀣𑀺𑀦𑀸𑀕𑁄 𑀲𑀫𑀸𑀕𑀦𑁆𑀢𑁆𑀯𑀸 𑀉𑀧𑀭𑀫𑀢𑀺, 𑀧𑀚𑁆𑀚𑀮𑀺𑀢𑀫𑀳𑀸𑀅𑀕𑁆𑀕𑀺𑀓𑁆𑀔𑀦𑁆𑀥𑁄𑀧𑀺 𑀉𑀧𑀕𑀦𑁆𑀢𑁆𑀯𑀸 𑀦𑀺𑀩𑁆𑀩𑀸𑀬𑀢𑀺, 𑀯𑀺𑀲𑀁 𑀳𑀮𑀸𑀳𑀮𑀫𑁆𑀧𑀺 𑀔𑀸𑀬𑀺𑀢𑀁 𑀅𑀕𑀤𑀁 𑀲𑀫𑁆𑀧𑀚𑁆𑀚𑀢𑀺, 𑀆𑀳𑀸𑀭𑀢𑁆𑀣𑀁 𑀯𑀸 𑀨𑀭𑀢𑀺, 𑀯𑀥𑀓𑀸 𑀳𑀦𑁆𑀢𑀼𑀓𑀸𑀫𑀸 𑀉𑀧𑀕𑀦𑁆𑀢𑁆𑀯𑀸 𑀤𑀸𑀲𑀪𑀽𑀢𑀸 𑀲𑀫𑁆𑀧𑀚𑁆𑀚𑀦𑁆𑀢𑀺, 𑀅𑀓𑁆𑀓𑀦𑁆𑀢𑁄𑀧𑀺 𑀧𑀸𑀲𑁄 𑀦 𑀲𑀁𑀯𑀭𑀢𑀺𑁇

713\. 𑀲𑀼𑀢𑀧𑀼𑀩𑁆𑀩𑀁 𑀧𑀦 𑀢𑀬𑀸, 𑀫𑀳𑀸𑀭𑀸𑀚, ‘𑀫𑁄𑀭𑀲𑁆𑀲 𑀓𑀢𑀧𑀭𑀺𑀢𑁆𑀢𑀲𑁆𑀲 𑀲𑀢𑁆𑀢𑀯𑀲𑁆𑀲𑀲𑀢𑀸𑀦𑀺 𑀮𑀼𑀤𑁆𑀤𑀓𑁄 𑀦𑀸𑀲𑀓𑁆𑀔𑀺 𑀧𑀸𑀲𑀁 𑀉𑀧𑀦𑁂𑀢𑀼𑀁, 𑀅𑀓𑀢𑀧𑀭𑀺𑀢𑁆𑀢𑀲𑁆𑀲 𑀢𑀁 𑀬𑁂𑀯 𑀤𑀺𑀯𑀲𑀁 𑀧𑀸𑀲𑀁 𑀉𑀧𑀦𑁂𑀲𑀻’”𑀢𑀺? “𑀆𑀫, 𑀪𑀦𑁆𑀢𑁂, 𑀲𑀼𑀬𑁆𑀬𑀢𑀺, 𑀅𑀩𑁆𑀪𑀼𑀕𑁆𑀕𑀢𑁄 𑀲𑁄 𑀲𑀤𑁆𑀤𑁄 𑀲𑀤𑁂𑀯𑀓𑁂 𑀮𑁄𑀓𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚 ‘𑀧𑀭𑀺𑀢𑁆𑀢𑀪𑁂𑀲𑀚𑁆𑀚𑀓𑀺𑀭𑀺𑀬𑀸 𑀦𑀺𑀭𑀢𑁆𑀣𑀓𑀸’𑀢𑀺 𑀬𑀁 𑀯𑀘𑀦𑀁, 𑀢𑀁 𑀫𑀺𑀘𑁆𑀙𑀸 𑀪𑀯𑀢𑀺𑁇

714\. 𑀲𑀼𑀢𑀧𑀼𑀩𑁆𑀩𑀁 𑀧𑀦 𑀢𑀬𑀸, 𑀫𑀳𑀸𑀭𑀸𑀚, ‘𑀤𑀸𑀦𑀯𑁄 𑀪𑀭𑀺𑀬𑀁 𑀧𑀭𑀺𑀭𑀓𑁆𑀔𑀦𑁆𑀢𑁄 𑀲𑀫𑀼𑀕𑁆𑀕𑁂 𑀧𑀓𑁆𑀔𑀺𑀧𑀺𑀢𑁆𑀯𑀸 𑀕𑀺𑀮𑀺𑀢𑁆𑀯𑀸 𑀓𑀼𑀘𑁆𑀙𑀺𑀦𑀸 𑀧𑀭𑀺𑀳𑀭𑀢𑀺, 𑀅𑀣𑁂𑀓𑁄 𑀯𑀺𑀚𑁆𑀚𑀸𑀥𑀭𑁄 𑀢𑀲𑁆𑀲 𑀤𑀸𑀦𑀯𑀲𑁆𑀲 𑀫𑀼𑀔𑁂𑀦 𑀧𑀯𑀺𑀲𑀺𑀢𑁆𑀯𑀸 𑀢𑀸𑀬 𑀲𑀤𑁆𑀥𑀺𑀁 𑀅𑀪𑀺𑀭𑀫𑀢𑀺, 𑀬𑀤𑀸 𑀲𑁄 𑀤𑀸𑀦𑀯𑁄 𑀅𑀜𑁆𑀜𑀸𑀲𑀺, 𑀅𑀣 𑀲𑀫𑀼𑀕𑁆𑀕𑀁 𑀯𑀫𑀺𑀢𑁆𑀯𑀸 𑀯𑀺𑀯𑀭𑀺, 𑀲𑀳 𑀲𑀫𑀼𑀕𑁆𑀕𑁂 𑀯𑀺𑀯𑀝𑁂 𑀯𑀺𑀚𑁆𑀚𑀸𑀥𑀭𑁄 𑀬𑀣𑀸𑀓𑀸𑀫𑀁 𑀧𑀓𑁆𑀓𑀸𑀫𑀻’”𑀢𑀺? “𑀆𑀫, 𑀪𑀦𑁆𑀢𑁂, 𑀲𑀼𑀬𑁆𑀬𑀢𑀺, 𑀅𑀩𑁆𑀪𑀼𑀕𑁆𑀕𑀢𑁄 𑀲𑁄𑀧𑀺 𑀲𑀤𑁆𑀤𑁄 𑀲𑀤𑁂𑀯𑀓𑁂 𑀮𑁄𑀓𑁂”𑀢𑀺𑁇 “𑀦𑀦𑀼 𑀲𑁄, 𑀫𑀳𑀸𑀭𑀸𑀚, 𑀯𑀺𑀚𑁆𑀚𑀸𑀥𑀭𑁄 𑀧𑀭𑀺𑀢𑁆𑀢𑀩𑀮𑁂𑀦 𑀕𑀳𑀡𑀸 𑀫𑀼𑀢𑁆𑀢𑁄”𑀢𑀺𑁇 “𑀆𑀫, 𑀪𑀦𑁆𑀢𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀅𑀢𑁆𑀣𑀺 𑀧𑀭𑀺𑀢𑁆𑀢𑀩𑀮𑀁𑁇

715\. 𑀲𑀼𑀢𑀧𑀼𑀩𑁆𑀩𑀁 𑀧𑀦 𑀢𑀬𑀸, 𑀫𑀳𑀸𑀭𑀸𑀚, ‘𑀅𑀧𑀭𑁄𑀧𑀺 𑀯𑀺𑀚𑁆𑀚𑀸𑀥𑀭𑁄 𑀩𑀸𑀭𑀸𑀡𑀲𑀺𑀭𑀜𑁆𑀜𑁄 𑀅𑀦𑁆𑀢𑁂𑀧𑀼𑀭𑁂 𑀫𑀳𑁂𑀲𑀺𑀬𑀸 𑀲𑀤𑁆𑀥𑀺𑀁 𑀲𑀫𑁆𑀧𑀤𑀼𑀝𑁆𑀞𑁄 𑀕𑀳𑀡𑀧𑁆𑀧𑀢𑁆𑀢𑁄 𑀲𑀫𑀸𑀦𑁄 𑀔𑀡𑁂𑀦 𑀅𑀤𑀲𑁆𑀲𑀦𑀁 𑀕𑀢𑁄 𑀫𑀦𑁆𑀢𑀩𑀮𑁂𑀦𑀸’”𑀢𑀺𑁇 “𑀆𑀫, 𑀪𑀦𑁆𑀢𑁂, 𑀲𑀼𑀬𑁆𑀬𑀢𑀻”𑀢𑀺𑁇 “𑀦𑀦𑀼 𑀲𑁄, 𑀫𑀳𑀸𑀭𑀸𑀚, 𑀯𑀺𑀚𑁆𑀚𑀸𑀥𑀭𑁄 𑀧𑀭𑀺𑀢𑁆𑀢𑀩𑀮𑁂𑀦 𑀕𑀳𑀡𑀸 𑀫𑀼𑀢𑁆𑀢𑁄”𑀢𑀺? “𑀆𑀫, 𑀪𑀦𑁆𑀢𑁂”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀅𑀢𑁆𑀣𑀺 𑀧𑀭𑀺𑀢𑁆𑀢𑀩𑀮𑀦𑁆”𑀢𑀺𑁇

716\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑀺𑀁 𑀲𑀩𑁆𑀩𑁂𑀬𑁂𑀯 𑀧𑀭𑀺𑀢𑁆𑀢𑀁 𑀭𑀓𑁆𑀔𑀢𑀻”𑀢𑀺? “𑀏𑀓𑀘𑁆𑀘𑁂, 𑀫𑀳𑀸𑀭𑀸𑀚, 𑀭𑀓𑁆𑀔𑀢𑀺, 𑀏𑀓𑀘𑁆𑀘𑁂 𑀦 𑀭𑀓𑁆𑀔𑀢𑀻”𑀢𑀺𑁇 “𑀢𑁂𑀦 𑀳𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀧𑀭𑀺𑀢𑁆𑀢𑀁 𑀦 𑀲𑀩𑁆𑀩𑀢𑁆𑀣𑀺𑀓𑀦𑁆”𑀢𑀺? “𑀅𑀧𑀺 𑀦𑀼 𑀔𑁄, 𑀫𑀳𑀸𑀭𑀸𑀚, 𑀪𑁄𑀚𑀦𑀁 𑀲𑀩𑁆𑀩𑁂𑀲𑀁 𑀚𑀻𑀯𑀺𑀢𑀁 𑀭𑀓𑁆𑀔𑀢𑀻”𑀢𑀺? “𑀏𑀓𑀘𑁆𑀘𑁂, 𑀪𑀦𑁆𑀢𑁂, 𑀭𑀓𑁆𑀔𑀢𑀺, 𑀏𑀓𑀘𑁆𑀘𑁂 𑀦 𑀭𑀓𑁆𑀔𑀢𑀻”𑀢𑀺𑁇 “𑀓𑀺𑀁 𑀓𑀸𑀭𑀡𑀸”𑀢𑀺𑁇 “𑀬𑀢𑁄, 𑀪𑀦𑁆𑀢𑁂, 𑀏𑀓𑀘𑁆𑀘𑁂 𑀢𑀁𑀬𑁂𑀯 𑀪𑁄𑀚𑀦𑀁 𑀅𑀢𑀺𑀪𑀼𑀜𑁆𑀚𑀺𑀢𑁆𑀯𑀸 𑀯𑀺𑀲𑀽𑀘𑀺𑀓𑀸𑀬 𑀫𑀭𑀦𑁆𑀢𑀻”𑀢𑀺𑁇 “𑀢𑁂𑀦 𑀳𑀺, 𑀫𑀳𑀸𑀭𑀸𑀚, 𑀪𑁄𑀚𑀦𑀁 𑀦 𑀲𑀩𑁆𑀩𑁂𑀲𑀁 𑀚𑀻𑀯𑀺𑀢𑀁 𑀭𑀓𑁆𑀔𑀢𑀻”𑀢𑀺? “𑀤𑁆𑀯𑀻𑀳𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀓𑀸𑀭𑀡𑁂𑀳𑀺 𑀪𑁄𑀚𑀦𑀁 𑀚𑀻𑀯𑀺𑀢𑀁 𑀳𑀭𑀢𑀺 𑀅𑀢𑀺𑀪𑀼𑀢𑁆𑀢𑁂𑀦 𑀯𑀸 𑀉𑀲𑁆𑀫𑀸𑀤𑀼𑀩𑁆𑀩𑀮𑀢𑀸𑀬 𑀯𑀸, 𑀆𑀬𑀼𑀤𑀤𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀪𑁄𑀚𑀦𑀁 𑀤𑀼𑀭𑀼𑀧𑀘𑀸𑀭𑁂𑀦 𑀚𑀻𑀯𑀺𑀢𑀁 𑀳𑀭𑀢𑀻”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀧𑀭𑀺𑀢𑁆𑀢𑀁 𑀏𑀓𑀘𑁆𑀘𑁂 𑀭𑀓𑁆𑀔𑀢𑀺, 𑀏𑀓𑀘𑁆𑀘𑁂 𑀦 𑀭𑀓𑁆𑀔𑀢𑀺𑁇

717\. 𑀢𑀻𑀳𑀺, 𑀫𑀳𑀸𑀭𑀸𑀚, 𑀓𑀸𑀭𑀡𑁂𑀳𑀺 𑀧𑀭𑀺𑀢𑁆𑀢𑀁 𑀦 𑀭𑀓𑁆𑀔𑀢𑀺 𑀓𑀫𑁆𑀫𑀸𑀯𑀭𑀡𑁂𑀦, 𑀓𑀺𑀮𑁂𑀲𑀸𑀯𑀭𑀡𑁂𑀦, 𑀅𑀲𑀤𑁆𑀤𑀳𑀦𑀢𑀸𑀬𑁇 𑀲𑀢𑁆𑀢𑀸𑀦𑀼𑀭𑀓𑁆𑀔𑀡𑀁, 𑀫𑀳𑀸𑀭𑀸𑀚, 𑀧𑀭𑀺𑀢𑁆𑀢𑀁 𑀅𑀢𑁆𑀢𑀦𑀸 𑀓𑀢𑁂𑀦 𑀆𑀭𑀓𑁆𑀔𑀁 𑀚𑀳𑀢𑀺, 𑀬𑀣𑀸, 𑀫𑀳𑀸𑀭𑀸𑀚, 𑀫𑀸𑀢𑀸 𑀧𑀼𑀢𑁆𑀢𑀁 𑀓𑀼𑀘𑁆𑀙𑀺𑀕𑀢𑀁 𑀧𑁄𑀲𑁂𑀢𑀺, 𑀳𑀺𑀢𑁂𑀦 𑀉𑀧𑀘𑀸𑀭𑁂𑀦 𑀚𑀦𑁂𑀢𑀺, 𑀚𑀦𑀬𑀺𑀢𑁆𑀯𑀸 𑀅𑀲𑀼𑀘𑀺𑀫𑀮𑀲𑀺𑀗𑁆𑀖𑀸𑀡𑀺𑀓𑀫𑀧𑀦𑁂𑀢𑁆𑀯𑀸 𑀉𑀢𑁆𑀢𑀫𑀯𑀭𑀲𑀼𑀕𑀦𑁆𑀥𑀁 𑀉𑀧𑀮𑀺𑀫𑁆𑀧𑀢𑀺, 𑀲𑁄 𑀅𑀧𑀭𑁂𑀦 𑀲𑀫𑀬𑁂𑀦 𑀧𑀭𑁂𑀲𑀁 𑀧𑀼𑀢𑁆𑀢𑁂 𑀅𑀓𑁆𑀓𑁄𑀲𑀦𑁆𑀢𑁂 𑀯𑀸 𑀧𑀳𑀭𑀦𑁆𑀢𑁂 𑀯𑀸 𑀧𑀳𑀸𑀭𑀁 𑀤𑁂𑀢𑀺𑁇 𑀢𑁂 𑀢𑀲𑁆𑀲 𑀓𑀼𑀚𑁆𑀛𑀺𑀢𑁆𑀯𑀸 𑀧𑀭𑀺𑀲𑀸𑀬 𑀆𑀓𑀟𑁆𑀠𑀺𑀢𑁆𑀯𑀸 𑀢𑀁 𑀕𑀳𑁂𑀢𑁆𑀯𑀸 𑀲𑀸𑀫𑀺𑀦𑁄 𑀉𑀧𑀦𑁂𑀦𑁆𑀢𑀺, 𑀬𑀤𑀺 𑀧𑀦 𑀢𑀲𑁆𑀲𑀸 𑀧𑀼𑀢𑁆𑀢𑁄 𑀅𑀧𑀭𑀤𑁆𑀥𑁄 𑀳𑁄𑀢𑀺 𑀯𑁂𑀮𑀸𑀢𑀺𑀯𑀢𑁆𑀢𑁄𑁇 𑀅𑀣 𑀦𑀁 𑀲𑀸𑀫𑀺𑀦𑁄 𑀫𑀦𑀼𑀲𑁆𑀲𑀸 𑀆𑀓𑀟𑁆𑀠𑀬𑀫𑀸𑀦𑀸 𑀤𑀡𑁆𑀟𑀫𑀼𑀕𑁆𑀕𑀭𑀚𑀸𑀡𑀼𑀫𑀼𑀝𑁆𑀞𑀻𑀳𑀺 𑀢𑀸𑀍𑀏𑀦𑁆𑀢𑀺 𑀧𑁄𑀣𑁂𑀦𑁆𑀢𑀺, 𑀅𑀧𑀺 𑀦𑀼 𑀔𑁄, 𑀫𑀳𑀸𑀭𑀸𑀚, 𑀢𑀲𑁆𑀲 𑀫𑀸𑀢𑀸 𑀮𑀪𑀢𑀺 𑀆𑀓𑀟𑁆𑀠𑀦𑀧𑀭𑀺𑀓𑀟𑁆𑀠𑀦𑀁 𑀕𑀸𑀳𑀁 𑀲𑀸𑀫𑀺𑀦𑁄 𑀉𑀧𑀦𑀬𑀦𑀁 𑀓𑀸𑀢𑀼𑀦𑁆”𑀢𑀺? “𑀦 𑀳𑀺, 𑀪𑀦𑁆𑀢𑁂”𑀢𑀺𑁇 “𑀓𑁂𑀦 𑀓𑀸𑀭𑀡𑁂𑀦, 𑀫𑀳𑀸𑀭𑀸𑀚𑀸”𑀢𑀺𑁇 “𑀅𑀢𑁆𑀢𑀦𑁄, 𑀪𑀦𑁆𑀢𑁂, 𑀅𑀧𑀭𑀸𑀥𑁂𑀦𑀸”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀲𑀢𑁆𑀢𑀸𑀦𑀁 𑀆𑀭𑀓𑁆𑀔𑀁 𑀧𑀭𑀺𑀢𑁆𑀢𑀁 𑀅𑀢𑁆𑀢𑀦𑁄 𑀅𑀧𑀭𑀸𑀥𑁂𑀦 𑀯𑀜𑁆𑀛𑀁 𑀓𑀭𑁄𑀢𑀻”𑀢𑀺𑁇 “𑀲𑀸𑀥𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑀼𑀯𑀺𑀦𑀺𑀘𑁆𑀙𑀺𑀢𑁄 𑀧𑀜𑁆𑀳𑁄, 𑀕𑀳𑀦𑀁 𑀅𑀕𑀳𑀦𑀁 𑀓𑀢𑀁, 𑀅𑀦𑁆𑀥𑀓𑀸𑀭𑁄 𑀆𑀮𑁄𑀓𑁄 𑀓𑀢𑁄, 𑀯𑀺𑀦𑀺𑀯𑁂𑀞𑀺𑀢𑀁 𑀤𑀺𑀝𑁆𑀞𑀺𑀚𑀸𑀮𑀁, 𑀢𑁆𑀯𑀁 𑀕𑀡𑀺𑀯𑀭𑀧𑀯𑀭𑀫𑀸𑀲𑀚𑁆𑀚𑀸”𑀢𑀺𑁇

---

718\. 𑀫𑀘𑁆𑀘𑀼𑀧𑀸𑀲𑀫𑀼𑀢𑁆𑀢𑀺𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (5.2.3 Maccubhāyanābhāyanapañha)](5.2.3.md) / [Go to parent page (5.2 Abhejjavagga)](../5.2.md) / [Go to next page (5.2.5 Buddhalābhantarāyapañha)](5.2.5.md)


