
[Home](/) / [28Mi Milindapañhapāḷi](/tipitaka/28Mi.md) / [5 Meṇḍakapañha](/tipitaka/28Mi/5.md) / [5.2 Abhejjavagga](/tipitaka/28Mi/5/5.2.md)

# 𑁫𑁇𑁨𑁇𑁬 𑀅𑀧𑀼𑀜𑁆𑀜𑀧𑀜𑁆𑀳

### 𑀫𑁂𑀡𑁆𑀟𑀓𑀧𑀜𑁆𑀳

### 𑀅𑀪𑁂𑀚𑁆𑀚𑀯𑀕𑁆𑀕

### 𑀅𑀧𑀼𑀜𑁆𑀜𑀧𑀜𑁆𑀳

(135.)

732. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑀼𑀫𑁆𑀳𑁂 𑀪𑀡𑀣—  ‘𑀬𑁄 𑀅𑀚𑀸𑀦𑀦𑁆𑀢𑁄 𑀧𑀸𑀡𑀸𑀢𑀺𑀧𑀸𑀢𑀁 𑀓𑀭𑁄𑀢𑀺, 𑀲𑁄 𑀩𑀮𑀯𑀢𑀭𑀁 𑀅𑀧𑀼𑀜𑁆𑀜𑀁 𑀧𑀲𑀯𑀢𑀻’𑀢𑀺𑁇 𑀧𑀼𑀦 𑀘 𑀪𑀕𑀯𑀢𑀸 𑀯𑀺𑀦𑀬𑀧𑀜𑁆𑀜𑀢𑁆𑀢𑀺𑀬𑀸 𑀪𑀡𑀺𑀢𑀁—  ‘𑀅𑀦𑀸𑀧𑀢𑁆𑀢𑀺 𑀅𑀚𑀸𑀦𑀦𑁆𑀢𑀲𑁆𑀲𑀸’𑀢𑀺𑁇 𑀬𑀤𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀚𑀸𑀦𑀺𑀢𑁆𑀯𑀸 𑀧𑀸𑀡𑀸𑀢𑀺𑀧𑀸𑀢𑀁 𑀓𑀭𑁄𑀦𑁆𑀢𑁄 𑀩𑀮𑀯𑀢𑀭𑀁 𑀅𑀧𑀼𑀜𑁆𑀜𑀁 𑀧𑀲𑀯𑀢𑀺, 𑀢𑁂𑀦 𑀳𑀺 ‘𑀅𑀦𑀸𑀧𑀢𑁆𑀢𑀺 𑀅𑀚𑀸𑀦𑀦𑁆𑀢𑀲𑁆𑀲𑀸’𑀢𑀺 𑀬𑀁 𑀯𑀘𑀦𑀁, 𑀢𑀁 𑀫𑀺𑀘𑁆𑀙𑀸𑁇 𑀬𑀤𑀺 𑀅𑀦𑀸𑀧𑀢𑁆𑀢𑀺 𑀅𑀚𑀸𑀦𑀦𑁆𑀢𑀲𑁆𑀲, 𑀢𑁂𑀦 𑀳𑀺 ‘𑀅𑀚𑀸𑀦𑀺𑀢𑁆𑀯𑀸 𑀧𑀸𑀡𑀸𑀢𑀺𑀧𑀸𑀢𑀁 𑀓𑀭𑁄𑀦𑁆𑀢𑁄 𑀩𑀮𑀯𑀢𑀭𑀁 𑀅𑀧𑀼𑀜𑁆𑀜𑀁 𑀧𑀲𑀯𑀢𑀻’𑀢𑀺 𑀢𑀫𑁆𑀧𑀺 𑀯𑀘𑀦𑀁 𑀫𑀺𑀘𑁆𑀙𑀸𑁇 𑀅𑀬𑀫𑁆𑀧𑀺 𑀉𑀪𑀢𑁄 𑀓𑁄𑀝𑀺𑀓𑁄 𑀧𑀜𑁆𑀳𑁄 𑀤𑀼𑀭𑀼𑀢𑁆𑀢𑀭𑁄 𑀤𑀼𑀭𑀢𑀺𑀓𑁆𑀓𑀫𑁄 𑀢𑀯𑀸𑀦𑀼𑀧𑁆𑀧𑀢𑁆𑀢𑁄, 𑀲𑁄 𑀢𑀬𑀸 𑀦𑀺𑀩𑁆𑀩𑀸𑀳𑀺𑀢𑀩𑁆𑀩𑁄”𑀢𑀺𑁇

733. “𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀪𑀕𑀯𑀢𑀸 ‘𑀬𑁄 𑀅𑀚𑀸𑀦𑀦𑁆𑀢𑁄 𑀧𑀸𑀡𑀸𑀢𑀺𑀧𑀸𑀢𑀁 𑀓𑀭𑁄𑀢𑀺, 𑀲𑁄 𑀩𑀮𑀯𑀢𑀭𑀁 𑀅𑀧𑀼𑀜𑁆𑀜𑀁 𑀧𑀲𑀯𑀢𑀻’𑀢𑀺𑁇 𑀧𑀼𑀦 𑀘 𑀯𑀺𑀦𑀬𑀧𑀜𑁆𑀜𑀢𑁆𑀢𑀺𑀬𑀸 𑀪𑀕𑀯𑀢𑀸 𑀪𑀡𑀺𑀢𑀁—  ‘𑀅𑀦𑀸𑀧𑀢𑁆𑀢𑀺 𑀅𑀚𑀸𑀦𑀦𑁆𑀢𑀲𑁆𑀲𑀸’𑀢𑀺𑁇 𑀢𑀢𑁆𑀣 𑀅𑀢𑁆𑀣𑀦𑁆𑀢𑀭𑀁 𑀅𑀢𑁆𑀣𑀺𑁇 𑀓𑀢𑀫𑀁 𑀅𑀢𑁆𑀣𑀦𑁆𑀢𑀭𑀁? 𑀅𑀢𑁆𑀣𑀺, 𑀫𑀳𑀸𑀭𑀸𑀚, 𑀆𑀧𑀢𑁆𑀢𑀺 𑀲𑀜𑁆𑀜𑀸𑀯𑀺𑀫𑁄𑀓𑁆𑀔𑀸, 𑀅𑀢𑁆𑀣𑀺 𑀆𑀧𑀢𑁆𑀢𑀺 𑀦𑁄𑀲𑀜𑁆𑀜𑀸𑀯𑀺𑀫𑁄𑀓𑁆𑀔𑀸𑁇 𑀬𑀸𑀬𑀁, 𑀫𑀳𑀸𑀭𑀸𑀚, 𑀆𑀧𑀢𑁆𑀢𑀺 𑀲𑀜𑁆𑀜𑀸𑀯𑀺𑀫𑁄𑀓𑁆𑀔𑀸, 𑀢𑀁 𑀆𑀧𑀢𑁆𑀢𑀺𑀁 𑀆𑀭𑀩𑁆𑀪 𑀪𑀕𑀯𑀢𑀸 𑀪𑀡𑀺𑀢𑀁—  ‘𑀅𑀦𑀸𑀧𑀢𑁆𑀢𑀺 𑀅𑀚𑀸𑀦𑀦𑁆𑀢𑀲𑁆𑀲𑀸’”𑀢𑀺𑁇 “𑀲𑀸𑀥𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀏𑀯𑀫𑁂𑀢𑀁 𑀢𑀣𑀸 𑀲𑀫𑁆𑀧𑀝𑀺𑀘𑁆𑀙𑀸𑀫𑀻”𑀢𑀺𑁇

---

734. 𑀅𑀧𑀼𑀜𑁆𑀜𑀧𑀜𑁆𑀳𑁄 𑀙𑀝𑁆𑀞𑁄𑁇



[Go to previous page (5.2.5 Buddhalābhantarāyapañha)](/tipitaka/28Mi/5/5.2/5.2.5.md) / [Go to parent page (5.2 Abhejjavagga)](/tipitaka/28Mi/5/5.2.md) / [Go to next page (5.2.7 Bhikkhusaṃghapariharaṇapañha)](/tipitaka/28Mi/5/5.2/5.2.7.md)


