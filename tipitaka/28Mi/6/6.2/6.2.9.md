
[Home](/) / [28Mi Milindapañhapāḷi](../...md) / [6 Anumānapañha](...md) / [6.2 Nippapañcavagga](../28Mi/6/6.2.md)

# 𑁬𑁇𑁨𑁇𑁯 𑀲𑀽𑀭𑀺𑀬𑀢𑀧𑀦𑀧𑀜𑁆𑀳

* 𑀅𑀦𑀼𑀫𑀸𑀦𑀧𑀜𑁆𑀳

* 𑀦𑀺𑀧𑁆𑀧𑀧𑀜𑁆𑀘𑀯𑀕𑁆𑀕

* 𑀲𑀽𑀭𑀺𑀬𑀢𑀧𑀦𑀧𑀜𑁆𑀳

(188.)

1202\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀬𑀁 𑀲𑀽𑀭𑀺𑀬𑁄 𑀲𑀩𑁆𑀩𑀓𑀸𑀮𑀁 𑀓𑀞𑀺𑀦𑀁 𑀢𑀧𑀢𑀺, 𑀉𑀤𑀸𑀳𑀼 𑀓𑀺𑀜𑁆𑀘𑀺𑀓𑀸𑀮𑀁 𑀫𑀦𑁆𑀤𑀁 𑀢𑀧𑀢𑀻”𑀢𑀺? “𑀲𑀩𑁆𑀩𑀓𑀸𑀮𑀁, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑁄 𑀓𑀞𑀺𑀦𑀁 𑀢𑀧𑀢𑀺, 𑀦 𑀓𑀺𑀜𑁆𑀘𑀺𑀓𑀸𑀮𑀁 𑀫𑀦𑁆𑀤𑀁 𑀢𑀧𑀢𑀻”𑀢𑀺𑁇 “𑀬𑀤𑀺, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑀽𑀭𑀺𑀬𑁄 𑀲𑀩𑁆𑀩𑀓𑀸𑀮𑀁 𑀓𑀞𑀺𑀦𑀁 𑀢𑀧𑀢𑀺, 𑀓𑀺𑀲𑁆𑀲 𑀧𑀦 𑀅𑀧𑁆𑀧𑁂𑀓𑀤𑀸 𑀲𑀽𑀭𑀺𑀬𑁄 𑀓𑀞𑀺𑀦𑀁 𑀢𑀧𑀢𑀺, 𑀅𑀧𑁆𑀧𑁂𑀓𑀤𑀸 𑀫𑀦𑁆𑀤𑀁 𑀢𑀧𑀢𑀻”𑀢𑀺? “𑀘𑀢𑁆𑀢𑀸𑀭𑁄𑀫𑁂, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑀲𑁆𑀲 𑀭𑁄𑀕𑀸, 𑀬𑁂𑀲𑀁 𑀅𑀜𑁆𑀜𑀢𑀭𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀺𑁇 𑀓𑀢𑀫𑁂 𑀘𑀢𑁆𑀢𑀸𑀭𑁄? 𑀅𑀩𑁆𑀪𑀁, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑀲𑁆𑀲 𑀭𑁄𑀕𑁄, 𑀢𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀺𑁇 𑀫𑀳𑀺𑀓𑀸, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑀲𑁆𑀲 𑀭𑁄𑀕𑁄, 𑀢𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀺𑁇 𑀫𑁂𑀖𑁄, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑀲𑁆𑀲 𑀭𑁄𑀕𑁄, 𑀢𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀺𑁇 𑀭𑀸𑀳𑀼, 𑀫𑀳𑀸𑀭𑀸𑀚, 𑀲𑀽𑀭𑀺𑀬𑀲𑁆𑀲 𑀭𑁄𑀕𑁄, 𑀢𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀺𑁇 𑀇𑀫𑁂 𑀔𑁄, 𑀫𑀳𑀸𑀭𑀸𑀚, 𑀘𑀢𑁆𑀢𑀸𑀭𑁄 𑀲𑀽𑀭𑀺𑀬𑀲𑁆𑀲 𑀭𑁄𑀕𑀸, 𑀬𑁂𑀲𑀁 𑀅𑀜𑁆𑀜𑀢𑀭𑁂𑀦 𑀭𑁄𑀕𑁂𑀦 𑀧𑀝𑀺𑀧𑀻𑀍𑀇𑀢𑁄 𑀲𑀽𑀭𑀺𑀬𑁄 𑀫𑀦𑁆𑀤𑀁 𑀢𑀧𑀢𑀻”𑀢𑀺𑁇 “𑀅𑀘𑁆𑀙𑀭𑀺𑀬𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀅𑀩𑁆𑀪𑀼𑀢𑀁, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀲𑀽𑀭𑀺𑀬𑀲𑁆𑀲𑀧𑀺 𑀢𑀸𑀯 𑀢𑁂𑀚𑁄𑀲𑀫𑁆𑀧𑀦𑁆𑀦𑀲𑁆𑀲 𑀭𑁄𑀕𑁄 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺, 𑀓𑀺𑀫𑀗𑁆𑀕𑀁 𑀧𑀦 𑀅𑀜𑁆𑀜𑁂𑀲𑀁 𑀲𑀢𑁆𑀢𑀸𑀦𑀁, 𑀦𑀢𑁆𑀣𑀺, 𑀪𑀦𑁆𑀢𑁂, 𑀏𑀲𑀸 𑀯𑀺𑀪𑀢𑁆𑀢𑀺 𑀅𑀜𑁆𑀜𑀲𑁆𑀲 𑀅𑀜𑁆𑀜𑀢𑁆𑀭 𑀢𑀯𑀸𑀤𑀺𑀲𑁂𑀦 𑀩𑀼𑀤𑁆𑀥𑀺𑀫𑀢𑀸”𑀢𑀺𑁇

---

1203\. 𑀲𑀽𑀭𑀺𑀬𑀢𑀧𑀦𑀧𑀜𑁆𑀳𑁄 𑀦𑀯𑀫𑁄𑁇



[Go to previous page (6.2.8 Anavasesasikkhāpadapañha)](6.2.8.md) / [Go to parent page (6.2 Nippapañcavagga)](../28Mi/6/6.2.md) / [Go to next page (6.2.10 Kaṭhinatapanapañha)](6.2.10.md)


