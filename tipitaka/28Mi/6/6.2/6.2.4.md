
[Home](/) / [28Mi Milindapañhapāḷi](../...md) / [6 Anumānapañha](...md) / [6.2 Nippapañcavagga](../28Mi/6/6.2.md)

# 𑁬𑁇𑁨𑁇𑁪 𑀮𑁄𑀓𑁂𑀦𑀢𑁆𑀣𑀺𑀪𑀸𑀯𑀧𑀜𑁆𑀳

* 𑀅𑀦𑀼𑀫𑀸𑀦𑀧𑀜𑁆𑀳

* 𑀦𑀺𑀧𑁆𑀧𑀧𑀜𑁆𑀘𑀯𑀕𑁆𑀕

* 𑀮𑁄𑀓𑁂𑀦𑀢𑁆𑀣𑀺𑀪𑀸𑀯𑀧𑀜𑁆𑀳

(183.)

1180\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀤𑀺𑀲𑁆𑀲𑀦𑁆𑀢𑀺 𑀮𑁄𑀓𑁂 𑀩𑀼𑀤𑁆𑀥𑀸, 𑀤𑀺𑀲𑁆𑀲𑀦𑁆𑀢𑀺 𑀧𑀘𑁆𑀘𑁂𑀓𑀩𑀼𑀤𑁆𑀥𑀸, 𑀤𑀺𑀲𑁆𑀲𑀦𑁆𑀢𑀺 𑀢𑀣𑀸𑀕𑀢𑀲𑁆𑀲 𑀲𑀸𑀯𑀓𑀸, 𑀤𑀺𑀲𑁆𑀲𑀦𑁆𑀢𑀺 𑀘𑀓𑁆𑀓𑀯𑀢𑁆𑀢𑀺𑀭𑀸𑀚𑀸𑀦𑁄, 𑀤𑀺𑀲𑁆𑀲𑀦𑁆𑀢𑀺 𑀧𑀤𑁂𑀲𑀭𑀸𑀚𑀸𑀦𑁄, 𑀤𑀺𑀲𑁆𑀲𑀦𑁆𑀢𑀺 𑀤𑁂𑀯𑀫𑀦𑀼𑀲𑁆𑀲𑀸, 𑀤𑀺𑀲𑁆𑀲𑀦𑁆𑀢𑀺 𑀲𑀥𑀦𑀸, 𑀤𑀺𑀲𑁆𑀲𑀦𑁆𑀢𑀺 𑀅𑀥𑀦𑀸, 𑀤𑀺𑀲𑁆𑀲𑀦𑁆𑀢𑀺 𑀲𑀼𑀕𑀢𑀸, 𑀤𑀺𑀲𑁆𑀲𑀦𑁆𑀢𑀺 𑀤𑀼𑀕𑁆𑀕𑀢𑀸, 𑀤𑀺𑀲𑁆𑀲𑀢𑀺 𑀧𑀼𑀭𑀺𑀲𑀲𑁆𑀲 𑀇𑀢𑁆𑀣𑀺𑀮𑀺𑀗𑁆𑀕𑀁 𑀧𑀸𑀢𑀼𑀪𑀽𑀢𑀁, 𑀤𑀺𑀲𑁆𑀲𑀢𑀺 𑀇𑀢𑁆𑀣𑀺𑀬𑀸 𑀧𑀼𑀭𑀺𑀲𑀮𑀺𑀗𑁆𑀕𑀁 𑀧𑀸𑀢𑀼𑀪𑀽𑀢𑀁, 𑀤𑀺𑀲𑁆𑀲𑀢𑀺 𑀲𑀼𑀓𑀢𑀁 𑀤𑀼𑀓𑁆𑀓𑀢𑀁 𑀓𑀫𑁆𑀫𑀁, 𑀤𑀺𑀲𑁆𑀲𑀦𑁆𑀢𑀺 𑀓𑀮𑁆𑀬𑀸𑀡𑀧𑀸𑀧𑀓𑀸𑀦𑀁 𑀓𑀫𑁆𑀫𑀸𑀦𑀁 𑀯𑀺𑀧𑀸𑀓𑀽𑀧𑀪𑁄𑀕𑀺𑀦𑁄 𑀲𑀢𑁆𑀢𑀸, 𑀅𑀢𑁆𑀣𑀺 𑀮𑁄𑀓𑁂 𑀲𑀢𑁆𑀢𑀸 𑀅𑀡𑁆𑀟𑀚𑀸 𑀚𑀮𑀸𑀩𑀼𑀚𑀸 𑀲𑀁𑀲𑁂𑀤𑀚𑀸 𑀑𑀧𑀧𑀸𑀢𑀺𑀓𑀸, 𑀅𑀢𑁆𑀣𑀺 𑀲𑀢𑁆𑀢𑀸 𑀅𑀧𑀤𑀸 𑀤𑁆𑀯𑀺𑀧𑀤𑀸 𑀘𑀢𑀼𑀧𑁆𑀧𑀤𑀸 𑀩𑀳𑀼𑀧𑁆𑀧𑀤𑀸, 𑀅𑀢𑁆𑀣𑀺 𑀮𑁄𑀓𑁂 𑀬𑀓𑁆𑀔𑀸 𑀭𑀓𑁆𑀔𑀲𑀸 𑀓𑀼𑀫𑁆𑀪𑀡𑁆𑀟𑀸 𑀅𑀲𑀼𑀭𑀸 𑀤𑀸𑀦𑀯𑀸 𑀕𑀦𑁆𑀥𑀩𑁆𑀩𑀸 𑀧𑁂𑀢𑀸 𑀧𑀺𑀲𑀸𑀘𑀸, 𑀅𑀢𑁆𑀣𑀺 𑀓𑀺𑀦𑁆𑀦𑀭𑀸 𑀫𑀳𑁄𑀭𑀕𑀸 𑀦𑀸𑀕𑀸 𑀲𑀼𑀧𑀡𑁆𑀡𑀸 𑀲𑀺𑀤𑁆𑀥𑀸 𑀯𑀺𑀚𑁆𑀚𑀸𑀥𑀭𑀸, 𑀅𑀢𑁆𑀣𑀺 𑀳𑀢𑁆𑀣𑀻 𑀅𑀲𑁆𑀲𑀸 𑀕𑀸𑀯𑁄 𑀫𑀳𑀺𑀁𑀲𑀸 𑀑𑀝𑁆𑀞𑀸 𑀕𑀤𑁆𑀭𑀪𑀸 𑀅𑀚𑀸 𑀏𑀍𑀅𑀓𑀸 𑀫𑀺𑀕𑀸 𑀲𑀽𑀓𑀭𑀸 𑀲𑀻𑀳𑀸 𑀩𑁆𑀬𑀕𑁆𑀖𑀸 𑀤𑀻𑀧𑀻 𑀅𑀘𑁆𑀙𑀸 𑀓𑁄𑀓𑀸 𑀢𑀭𑀘𑁆𑀙𑀸 𑀲𑁄𑀡𑀸 𑀲𑀺𑀗𑁆𑀕𑀸𑀮𑀸, 𑀅𑀢𑁆𑀣𑀺 𑀩𑀳𑀼𑀯𑀺𑀥𑀸 𑀲𑀓𑀼𑀡𑀸, 𑀅𑀢𑁆𑀣𑀺 𑀲𑀼𑀯𑀡𑁆𑀡𑀁 𑀭𑀚𑀢𑀁 𑀫𑀼𑀢𑁆𑀢𑀸 𑀫𑀡𑀺 𑀲𑀗𑁆𑀔𑁄 𑀲𑀺𑀮𑀸 𑀧𑀯𑀸𑀍𑀅𑀁 𑀮𑁄𑀳𑀺𑀢𑀗𑁆𑀓𑁄 𑀫𑀲𑀸𑀭𑀕𑀮𑁆𑀮𑀁 𑀯𑁂𑀍𑀉𑀭𑀺𑀬𑁄 𑀯𑀚𑀺𑀭𑀁 𑀨𑀮𑀺𑀓𑀁 𑀓𑀸𑀍𑀅𑀮𑁄𑀳𑀁 𑀢𑀫𑁆𑀩𑀮𑁄𑀳𑀁 𑀯𑀝𑁆𑀝𑀮𑁄𑀳𑀁 𑀓𑀁𑀲𑀮𑁄𑀳𑀁, 𑀅𑀢𑁆𑀣𑀺 𑀔𑁄𑀫𑀁 𑀓𑁄𑀲𑁂𑀬𑁆𑀬𑀁 𑀓𑀧𑁆𑀧𑀸𑀲𑀺𑀓𑀁 𑀲𑀸𑀡𑀁 𑀪𑀗𑁆𑀕𑀁 𑀓𑀫𑁆𑀩𑀮𑀁, 𑀅𑀢𑁆𑀣𑀺 𑀲𑀸𑀮𑀺 𑀯𑀻𑀳𑀺 𑀬𑀯𑁄 𑀓𑀗𑁆𑀕𑀼 𑀓𑀼𑀤𑁆𑀭𑀽𑀲𑁄 𑀯𑀭𑀓𑁄 𑀕𑁄𑀥𑀽𑀫𑁄 𑀫𑀼𑀕𑁆𑀕𑁄, 𑀫𑀸𑀲𑁄 𑀢𑀺𑀮𑀁 𑀓𑀼𑀮𑀢𑁆𑀣𑀁, 𑀅𑀢𑁆𑀣𑀺 𑀫𑀽𑀮𑀕𑀦𑁆𑀥𑁄 𑀲𑀸𑀭𑀕𑀦𑁆𑀥𑁄 𑀨𑁂𑀕𑁆𑀕𑀼𑀕𑀦𑁆𑀥𑁄 𑀢𑀘𑀕𑀦𑁆𑀥𑁄 𑀧𑀢𑁆𑀢𑀕𑀦𑁆𑀥𑁄 𑀧𑀼𑀧𑁆𑀨𑀕𑀦𑁆𑀥𑁄 𑀨𑀮𑀕𑀦𑁆𑀥𑁄 𑀲𑀩𑁆𑀩𑀕𑀦𑁆𑀥𑁄, 𑀅𑀢𑁆𑀣𑀺 𑀢𑀺𑀡𑀮𑀢𑀸𑀕𑀘𑁆𑀙𑀭𑀼𑀓𑁆𑀔𑀑𑀲𑀥𑀺𑀯𑀦𑀧𑁆𑀧𑀢𑀺𑀦𑀤𑀻𑀧𑀩𑁆𑀩𑀢𑀲𑀫𑀼𑀤𑁆𑀤𑀫𑀘𑁆𑀙𑀓𑀘𑁆𑀙𑀧𑀸 𑀲𑀩𑁆𑀩𑀁 𑀮𑁄𑀓𑁂 𑀅𑀢𑁆𑀣𑀺𑁇 𑀬𑀁, 𑀪𑀦𑁆𑀢𑁂, 𑀮𑁄𑀓𑁂 𑀦𑀢𑁆𑀣𑀺, 𑀢𑀁 𑀫𑁂 𑀓𑀣𑁂𑀳𑀻”𑀢𑀺𑁇

1181\. “𑀢𑀻𑀡𑀺𑀫𑀸𑀦𑀺, 𑀫𑀳𑀸𑀭𑀸𑀚, 𑀮𑁄𑀓𑁂 𑀦𑀢𑁆𑀣𑀺𑁇 𑀓𑀢𑀫𑀸𑀦𑀺 𑀢𑀻𑀡𑀺? 𑀲𑀘𑁂𑀢𑀦𑀸 𑀯𑀸 𑀅𑀘𑁂𑀢𑀦𑀸 𑀯𑀸 𑀅𑀚𑀭𑀸𑀫𑀭𑀸 𑀮𑁄𑀓𑁂 𑀦𑀢𑁆𑀣𑀺, 𑀲𑀗𑁆𑀔𑀸𑀭𑀸𑀦𑀁 𑀦𑀺𑀘𑁆𑀘𑀢𑀸 𑀦𑀢𑁆𑀣𑀺, 𑀧𑀭𑀫𑀢𑁆𑀣𑁂𑀦 𑀲𑀢𑁆𑀢𑀽𑀧𑀮𑀤𑁆𑀥𑀺 𑀦𑀢𑁆𑀣𑀺, 𑀇𑀫𑀸𑀦𑀺 𑀔𑁄, 𑀫𑀳𑀸𑀭𑀸𑀚, 𑀢𑀻𑀡𑀺 𑀮𑁄𑀓𑁂 𑀦𑀢𑁆𑀣𑀻”𑀢𑀺𑁇 “𑀲𑀸𑀥𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀏𑀯𑀫𑁂𑀢𑀁 𑀢𑀣𑀸 𑀲𑀫𑁆𑀧𑀝𑀺𑀘𑁆𑀙𑀸𑀫𑀻”𑀢𑀺𑁇

---

1182\. 𑀮𑁄𑀓𑁂 𑀦𑀢𑁆𑀣𑀺𑀪𑀸𑀯𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (6.2.3 Khīṇāsavasatisammosapañha)](6.2.3.md) / [Go to parent page (6.2 Nippapañcavagga)](../28Mi/6/6.2.md) / [Go to next page (6.2.5 Akammajādipañha)](6.2.5.md)


