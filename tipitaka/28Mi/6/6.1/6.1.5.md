
[Home](/) / [28Mi Milindapañhapāḷi](../...md) / [6 Anumānapañha](...md) / [6.1 Buddhavagga](../28Mi/6/6.1.md)

# 𑁬𑁇𑁧𑁇𑁫 𑀳𑀻𑀦𑀸𑀬𑀸𑀯𑀢𑁆𑀢𑀦𑀧𑀜𑁆𑀳

* 𑀅𑀦𑀼𑀫𑀸𑀦𑀧𑀜𑁆𑀳

* 𑀩𑀼𑀤𑁆𑀥𑀯𑀕𑁆𑀕

* 𑀳𑀻𑀦𑀸𑀬𑀸𑀯𑀢𑁆𑀢𑀦𑀧𑀜𑁆𑀳

(175.)

1101\. “𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀫𑀳𑀦𑁆𑀢𑀁 𑀇𑀤𑀁 𑀢𑀣𑀸𑀕𑀢𑀲𑀸𑀲𑀦𑀁 𑀲𑀸𑀭𑀁 𑀯𑀭𑀁 𑀲𑁂𑀝𑁆𑀞𑀁 𑀧𑀯𑀭𑀁 𑀅𑀦𑀼𑀧𑀫𑀁 𑀧𑀭𑀺𑀲𑀼𑀤𑁆𑀥𑀁 𑀯𑀺𑀫𑀮𑀁 𑀧𑀡𑁆𑀟𑀭𑀁 𑀅𑀦𑀯𑀚𑁆𑀚𑀁, 𑀦 𑀬𑀼𑀢𑁆𑀢𑀁 𑀕𑀺𑀳𑀺𑀁 𑀢𑀸𑀯𑀢𑀓𑀁 𑀧𑀩𑁆𑀩𑀚𑁂𑀢𑀼𑀁, 𑀕𑀺𑀳𑀻𑀬𑁂𑀯 𑀏𑀓𑀲𑁆𑀫𑀺𑀁 𑀨𑀮𑁂 𑀯𑀺𑀦𑁂𑀢𑁆𑀯𑀸 𑀬𑀤𑀸 𑀅𑀧𑀼𑀦𑀭𑀸𑀯𑀢𑁆𑀢𑀻 𑀳𑁄𑀢𑀺 𑀢𑀤𑀸 𑀲𑁄 𑀧𑀩𑁆𑀩𑀸𑀚𑁂𑀢𑀩𑁆𑀩𑁄𑁇 𑀓𑀺𑀁 𑀓𑀸𑀭𑀡𑀸? 𑀇𑀫𑁂 𑀤𑀼𑀚𑁆𑀚𑀦𑀸 𑀢𑀸𑀯 𑀢𑀢𑁆𑀣 𑀲𑀸𑀲𑀦𑁂 𑀯𑀺𑀲𑀼𑀤𑁆𑀥𑁂 𑀧𑀩𑁆𑀩𑀚𑀺𑀢𑁆𑀯𑀸 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀢𑁂𑀲𑀁 𑀧𑀘𑁆𑀘𑀸𑀕𑀫𑀦𑁂𑀦 𑀅𑀬𑀁 𑀫𑀳𑀸𑀚𑀦𑁄 𑀏𑀯𑀁 𑀯𑀺𑀘𑀺𑀦𑁆𑀢𑁂𑀢𑀺 ‘𑀢𑀼𑀘𑁆𑀙𑀓𑀁 𑀯𑀢 𑀪𑁄 𑀏𑀢𑀁 𑀲𑀫𑀡𑀲𑁆𑀲 𑀕𑁄𑀢𑀫𑀲𑁆𑀲 𑀲𑀸𑀲𑀦𑀁 𑀪𑀯𑀺𑀲𑁆𑀲𑀢𑀺, 𑀬𑀁 𑀇𑀫𑁂 𑀧𑀝𑀺𑀦𑀺𑀯𑀢𑁆𑀢𑀦𑁆𑀢𑀻’𑀢𑀺, 𑀇𑀤𑀫𑁂𑀢𑁆𑀣 𑀓𑀸𑀭𑀡𑀦𑁆”𑀢𑀺𑁇

1102\. “𑀬𑀣𑀸, 𑀫𑀳𑀸𑀭𑀸𑀚, 𑀢𑀍𑀆𑀓𑁄 𑀪𑀯𑁂𑀬𑁆𑀬 𑀲𑀫𑁆𑀧𑀼𑀡𑁆𑀡𑀲𑀼𑀘𑀺𑀯𑀺𑀫𑀮𑀲𑀻𑀢𑀮𑀲𑀮𑀺𑀮𑁄, 𑀅𑀣 𑀬𑁄 𑀓𑁄𑀘𑀺 𑀓𑀺𑀮𑀺𑀝𑁆𑀞𑁄 𑀫𑀮𑀓𑀤𑁆𑀤𑀫𑀕𑀢𑁄 𑀢𑀁 𑀢𑀍𑀆𑀓𑀁 𑀕𑀦𑁆𑀢𑁆𑀯𑀸 𑀅𑀦𑀳𑀸𑀬𑀺𑀢𑁆𑀯𑀸 𑀓𑀺𑀮𑀺𑀝𑁆𑀞𑁄𑀯 𑀧𑀝𑀺𑀦𑀺𑀯𑀢𑁆𑀢𑁂𑀬𑁆𑀬, 𑀢𑀢𑁆𑀣, 𑀫𑀳𑀸𑀭𑀸𑀚, 𑀓𑀢𑀫𑀁 𑀚𑀦𑁄 𑀕𑀭𑀳𑁂𑀬𑁆𑀬 𑀓𑀺𑀮𑀺𑀝𑁆𑀞𑀁 𑀯𑀸 𑀢𑀍𑀆𑀓𑀁 𑀯𑀸”𑀢𑀺? “𑀓𑀺𑀮𑀺𑀝𑁆𑀞𑀁, 𑀪𑀦𑁆𑀢𑁂, 𑀚𑀦𑁄 𑀕𑀭𑀳𑁂𑀬𑁆𑀬 ‘𑀅𑀬𑀁 𑀢𑀍𑀆𑀓𑀁 𑀕𑀦𑁆𑀢𑁆𑀯𑀸 𑀅𑀦𑀳𑀸𑀬𑀺𑀢𑁆𑀯𑀸 𑀓𑀺𑀮𑀺𑀝𑁆𑀞𑁄𑀯 𑀧𑀝𑀺𑀦𑀺𑀯𑀢𑁆𑀢𑁄, 𑀓𑀺𑀁 𑀇𑀫𑀁 𑀅𑀦𑀳𑀸𑀬𑀺𑀢𑀼𑀓𑀸𑀫𑀁 𑀢𑀍𑀆𑀓𑁄 𑀲𑀬𑀁 𑀦𑀳𑀸𑀧𑁂𑀲𑁆𑀲𑀢𑀺, 𑀓𑁄 𑀤𑁄𑀲𑁄 𑀢𑀍𑀆𑀓𑀲𑁆𑀲𑀸’”𑀢𑀺𑁇 “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀢𑀣𑀸𑀕𑀢𑁄 𑀯𑀺𑀫𑀼𑀢𑁆𑀢𑀺𑀯𑀭𑀲𑀮𑀺𑀮𑀲𑀫𑁆𑀧𑀼𑀡𑁆𑀡𑀁 𑀲𑀤𑁆𑀥𑀫𑁆𑀫𑀯𑀭𑀢𑀍𑀆𑀓𑀁 𑀫𑀸𑀧𑁂𑀲𑀺 ‘𑀬𑁂 𑀓𑁂𑀘𑀺 𑀓𑀺𑀮𑁂𑀲𑀫𑀮𑀓𑀺𑀮𑀺𑀝𑁆𑀞𑀸 𑀲𑀘𑁂𑀢𑀦𑀸 𑀩𑀼𑀥𑀸, 𑀢𑁂 𑀇𑀥 𑀦𑀳𑀸𑀬𑀺𑀢𑁆𑀯𑀸 𑀲𑀩𑁆𑀩𑀓𑀺𑀮𑁂𑀲𑁂 𑀧𑀯𑀸𑀳𑀬𑀺𑀲𑁆𑀲𑀦𑁆𑀢𑀻’𑀢𑀺𑁇 𑀬𑀤𑀺 𑀓𑁄𑀘𑀺 𑀢𑀁 𑀲𑀤𑁆𑀥𑀫𑁆𑀫𑀯𑀭𑀢𑀍𑀆𑀓𑀁 𑀕𑀦𑁆𑀢𑁆𑀯𑀸 𑀅𑀦𑀳𑀸𑀬𑀺𑀢𑁆𑀯𑀸 𑀲𑀓𑀺𑀮𑁂𑀲𑁄𑀯 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀢𑀺 𑀢𑀁𑀬𑁂𑀯 𑀚𑀦𑁄 𑀕𑀭𑀳𑀺𑀲𑁆𑀲𑀢𑀺 ‘𑀅𑀬𑀁 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀢𑀢𑁆𑀣 𑀧𑀢𑀺𑀝𑁆𑀞𑀁 𑀅𑀮𑀪𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑁄, 𑀓𑀺𑀁 𑀇𑀫𑀁 𑀅𑀧𑁆𑀧𑀝𑀺𑀧𑀚𑁆𑀚𑀦𑁆𑀢𑀁 𑀚𑀺𑀦𑀲𑀸𑀲𑀦𑀁 𑀲𑀬𑀁 𑀩𑁄𑀥𑁂𑀲𑁆𑀲𑀢𑀺, 𑀓𑁄 𑀤𑁄𑀲𑁄 𑀚𑀺𑀦𑀲𑀸𑀲𑀦𑀲𑁆𑀲𑀸’𑀢𑀺?

1103\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀧𑀼𑀭𑀺𑀲𑁄 𑀧𑀭𑀫𑀩𑁆𑀬𑀸𑀥𑀺𑀢𑁄 𑀭𑁄𑀕𑀼𑀧𑁆𑀧𑀢𑁆𑀢𑀺𑀓𑀼𑀲𑀮𑀁 𑀅𑀫𑁄𑀖𑀥𑀼𑀯𑀲𑀺𑀤𑁆𑀥𑀓𑀫𑁆𑀫𑀁 𑀪𑀺𑀲𑀓𑁆𑀓𑀁 𑀲𑀮𑁆𑀮𑀓𑀢𑁆𑀢𑀁 𑀤𑀺𑀲𑁆𑀯𑀸 𑀅𑀢𑀺𑀓𑀺𑀘𑁆𑀙𑀸𑀧𑁂𑀢𑁆𑀯𑀸 𑀲𑀩𑁆𑀬𑀸𑀥𑀺𑀓𑁄𑀯 𑀧𑀝𑀺𑀦𑀺𑀯𑀢𑁆𑀢𑁂𑀬𑁆𑀬, 𑀢𑀢𑁆𑀣 𑀓𑀢𑀫𑀁 𑀚𑀦𑁄 𑀕𑀭𑀳𑁂𑀬𑁆𑀬 𑀆𑀢𑀼𑀭𑀁 𑀯𑀸 𑀪𑀺𑀲𑀓𑁆𑀓𑀁 𑀯𑀸”𑀢𑀺? “𑀆𑀢𑀼𑀭𑀁, 𑀪𑀦𑁆𑀢𑁂, 𑀚𑀦𑁄 𑀕𑀭𑀳𑁂𑀬𑁆𑀬 ‘𑀅𑀬𑀁 𑀭𑁄𑀕𑀼𑀧𑁆𑀧𑀢𑁆𑀢𑀺𑀓𑀼𑀲𑀮𑀁 𑀅𑀫𑁄𑀖𑀥𑀼𑀯𑀲𑀺𑀤𑁆𑀥𑀓𑀫𑁆𑀫𑀁 𑀪𑀺𑀲𑀓𑁆𑀓𑀁 𑀲𑀮𑁆𑀮𑀓𑀢𑁆𑀢𑀁 𑀤𑀺𑀲𑁆𑀯𑀸 𑀅𑀢𑀺𑀓𑀺𑀘𑁆𑀙𑀸𑀧𑁂𑀢𑁆𑀯𑀸 𑀲𑀩𑁆𑀬𑀸𑀥𑀺𑀓𑁄𑀯 𑀧𑀝𑀺𑀦𑀺𑀯𑀢𑁆𑀢𑁄, 𑀓𑀺𑀁 𑀇𑀫𑀁 𑀅𑀢𑀺𑀓𑀺𑀘𑁆𑀙𑀸𑀧𑁂𑀦𑁆𑀢𑀁 𑀪𑀺𑀲𑀓𑁆𑀓𑁄 𑀲𑀬𑀁 𑀢𑀺𑀓𑀺𑀘𑁆𑀙𑀺𑀲𑁆𑀲𑀢𑀺, 𑀓𑁄 𑀤𑁄𑀲𑁄 𑀪𑀺𑀲𑀓𑁆𑀓𑀲𑁆𑀲𑀸’”𑀢𑀺? “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀢𑀣𑀸𑀕𑀢𑁄 𑀅𑀦𑁆𑀢𑁄𑀲𑀸𑀲𑀦𑀲𑀫𑀼𑀕𑁆𑀕𑁂 𑀓𑁂𑀯𑀮𑀁 𑀲𑀓𑀮𑀓𑀺𑀮𑁂𑀲𑀩𑁆𑀬𑀸𑀥𑀺𑀯𑀽𑀧𑀲𑀫𑀦𑀲𑀫𑀢𑁆𑀣𑀁 𑀅𑀫𑀢𑁄𑀲𑀥𑀁 𑀧𑀓𑁆𑀔𑀺𑀧𑀺, ‘𑀬𑁂 𑀓𑁂𑀘𑀺 𑀓𑀺𑀮𑁂𑀲𑀩𑁆𑀬𑀸𑀥𑀺𑀧𑀻𑀍𑀇𑀢𑀸 𑀲𑀘𑁂𑀢𑀦𑀸 𑀩𑀼𑀥𑀸, 𑀢𑁂 𑀇𑀫𑀁 𑀅𑀫𑀢𑁄𑀲𑀥𑀁 𑀧𑀺𑀯𑀺𑀢𑁆𑀯𑀸 𑀲𑀩𑁆𑀩𑀓𑀺𑀮𑁂𑀲𑀩𑁆𑀬𑀸𑀥𑀺𑀁 𑀯𑀽𑀧𑀲𑀫𑁂𑀲𑁆𑀲𑀦𑁆𑀢𑀻’𑀢𑀺𑁇 𑀬𑀤𑀺 𑀓𑁄𑀘𑀺 𑀢𑀁 𑀅𑀫𑀢𑁄𑀲𑀥𑀁 𑀅𑀧𑀺𑀯𑀺𑀢𑁆𑀯𑀸 𑀲𑀓𑀺𑀮𑁂𑀲𑁄𑀯 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀢𑀺, 𑀢𑀁𑀬𑁂𑀯 𑀚𑀦𑁄 𑀕𑀭𑀳𑀺𑀲𑁆𑀲𑀢𑀺 ‘𑀅𑀬𑀁 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀢𑀢𑁆𑀣 𑀧𑀢𑀺𑀝𑁆𑀞𑀁 𑀅𑀮𑀪𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑁄, 𑀓𑀺𑀁 𑀇𑀫𑀁 𑀅𑀧𑁆𑀧𑀝𑀺𑀧𑀚𑁆𑀚𑀦𑁆𑀢𑀁 𑀚𑀺𑀦𑀲𑀸𑀲𑀦𑀁 𑀲𑀬𑀁 𑀩𑁄𑀥𑁂𑀲𑁆𑀲𑀢𑀺, 𑀓𑁄 𑀤𑁄𑀲𑁄 𑀚𑀺𑀦𑀲𑀸𑀲𑀦𑀲𑁆𑀲𑀸’𑀢𑀺?

1104\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀙𑀸𑀢𑁄 𑀧𑀼𑀭𑀺𑀲𑁄 𑀫𑀳𑀢𑀺𑀫𑀳𑀸𑀧𑀼𑀜𑁆𑀜𑀪𑀢𑁆𑀢𑀧𑀭𑀺𑀯𑁂𑀲𑀦𑀁 𑀕𑀦𑁆𑀢𑁆𑀯𑀸 𑀢𑀁 𑀪𑀢𑁆𑀢𑀁 𑀅𑀪𑀼𑀜𑁆𑀚𑀺𑀢𑁆𑀯𑀸 𑀙𑀸𑀢𑁄𑀯 𑀧𑀝𑀺𑀦𑀺𑀯𑀢𑁆𑀢𑁂𑀬𑁆𑀬, 𑀢𑀢𑁆𑀣 𑀓𑀢𑀫𑀁 𑀚𑀦𑁄 𑀕𑀭𑀳𑁂𑀬𑁆𑀬 𑀙𑀸𑀢𑀁 𑀯𑀸 𑀧𑀼𑀜𑁆𑀜𑀪𑀢𑁆𑀢𑀁 𑀯𑀸”𑀢𑀺? “𑀙𑀸𑀢𑀁, 𑀪𑀦𑁆𑀢𑁂, 𑀚𑀦𑁄 𑀕𑀭𑀳𑁂𑀬𑁆𑀬 ‘𑀅𑀬𑀁 𑀔𑀼𑀤𑀸𑀧𑀻𑀍𑀇𑀢𑁄 𑀧𑀼𑀜𑁆𑀜𑀪𑀢𑁆𑀢𑀁 𑀧𑀝𑀺𑀮𑀪𑀺𑀢𑁆𑀯𑀸 𑀅𑀪𑀼𑀜𑁆𑀚𑀺𑀢𑁆𑀯𑀸 𑀙𑀸𑀢𑁄𑀯 𑀧𑀝𑀺𑀦𑀺𑀯𑀢𑁆𑀢𑁄, 𑀓𑀺𑀁 𑀇𑀫𑀲𑁆𑀲 𑀅𑀪𑀼𑀜𑁆𑀚𑀦𑁆𑀢𑀲𑁆𑀲 𑀪𑁄𑀚𑀦𑀁 𑀲𑀬𑀁 𑀫𑀼𑀔𑀁 𑀧𑀯𑀺𑀲𑀺𑀲𑁆𑀲𑀢𑀺, 𑀓𑁄 𑀤𑁄𑀲𑁄 𑀪𑁄𑀚𑀦𑀲𑁆𑀲𑀸’”𑀢𑀺? “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀢𑀣𑀸𑀕𑀢𑁄 𑀅𑀦𑁆𑀢𑁄𑀲𑀸𑀲𑀦𑀲𑀫𑀼𑀕𑁆𑀕𑁂 𑀧𑀭𑀫𑀧𑀯𑀭𑀁 𑀲𑀦𑁆𑀢𑀁 𑀲𑀺𑀯𑀁 𑀧𑀡𑀻𑀢𑀁 𑀅𑀫𑀢𑀁 𑀧𑀭𑀫𑀫𑀥𑀼𑀭𑀁 𑀓𑀸𑀬𑀕𑀢𑀸𑀲𑀢𑀺𑀪𑁄𑀚𑀦𑀁 𑀞𑀧𑁂𑀲𑀺 ‘𑀬𑁂 𑀓𑁂𑀘𑀺 𑀓𑀺𑀮𑁂𑀲𑀙𑀸𑀢𑀚𑁆𑀛𑀢𑁆𑀢𑀸 𑀢𑀡𑁆𑀳𑀸𑀧𑀭𑁂𑀢𑀫𑀸𑀦𑀲𑀸 𑀲𑀘𑁂𑀢𑀦𑀸 𑀩𑀼𑀥𑀸, 𑀢𑁂 𑀇𑀫𑀁 𑀪𑁄𑀚𑀦𑀁 𑀪𑀼𑀜𑁆𑀚𑀺𑀢𑁆𑀯𑀸 𑀓𑀸𑀫𑀭𑀽𑀧𑀸𑀭𑀽𑀧𑀪𑀯𑁂𑀲𑀼 𑀲𑀩𑁆𑀩𑀁 𑀢𑀡𑁆𑀳𑀫𑀧𑀦𑁂𑀲𑁆𑀲𑀦𑁆𑀢𑀻’𑀢𑀺𑁇 𑀬𑀤𑀺 𑀓𑁄𑀘𑀺 𑀢𑀁 𑀪𑁄𑀚𑀦𑀁 𑀅𑀪𑀼𑀜𑁆𑀚𑀺𑀢𑁆𑀯𑀸 𑀢𑀡𑁆𑀳𑀸𑀲𑀺𑀢𑁄𑀯 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀢𑀺, 𑀢𑀜𑁆𑀜𑁂𑀯 𑀚𑀦𑁄 𑀕𑀭𑀳𑀺𑀲𑁆𑀲𑀢𑀺 ‘𑀅𑀬𑀁 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀢𑀢𑁆𑀣 𑀧𑀢𑀺𑀝𑁆𑀞𑀁 𑀅𑀮𑀪𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑁄, 𑀓𑀺𑀁 𑀇𑀫𑀁 𑀅𑀧𑁆𑀧𑀝𑀺𑀧𑀚𑁆𑀚𑀦𑁆𑀢𑀁 𑀚𑀺𑀦𑀲𑀸𑀲𑀦𑀁 𑀲𑀬𑀁 𑀩𑁄𑀥𑁂𑀲𑁆𑀲𑀲𑀺, 𑀓𑁄 𑀤𑁄𑀲𑁄 𑀚𑀺𑀦𑀲𑀸𑀲𑀦𑀲𑁆𑀲𑀸’𑀢𑀺?

1105\. 𑀬𑀤𑀺, 𑀫𑀳𑀸𑀭𑀸𑀚, 𑀢𑀣𑀸𑀕𑀢𑁄 𑀕𑀺𑀳𑀺𑀁𑀬𑁂𑀯 𑀏𑀓𑀲𑁆𑀫𑀺𑀁 𑀨𑀮𑁂 𑀯𑀺𑀦𑀻𑀢𑀁 𑀧𑀩𑁆𑀩𑀸𑀚𑁂𑀬𑁆𑀬, 𑀦 𑀦𑀸𑀫𑀸𑀬𑀁 𑀧𑀩𑁆𑀩𑀚𑁆𑀚𑀸 𑀓𑀺𑀮𑁂𑀲𑀧𑁆𑀧𑀳𑀸𑀦𑀸𑀬 𑀯𑀺𑀲𑀼𑀤𑁆𑀥𑀺𑀬𑀸 𑀯𑀸, 𑀦𑀢𑁆𑀣𑀺 𑀧𑀩𑁆𑀩𑀚𑁆𑀚𑀸𑀬 𑀓𑀭𑀡𑀻𑀬𑀁𑁇 𑀬𑀣𑀸, 𑀫𑀳𑀸𑀭𑀸𑀚, 𑀧𑀼𑀭𑀺𑀲𑁄 𑀅𑀦𑁂𑀓𑀲𑀢𑁂𑀦 𑀓𑀫𑁆𑀫𑁂𑀦 𑀢𑀍𑀆𑀓𑀁 𑀔𑀡𑀸𑀧𑁂𑀢𑁆𑀯𑀸 𑀧𑀭𑀺𑀲𑀸𑀬 𑀏𑀯𑀫𑀦𑀼𑀲𑁆𑀲𑀸𑀯𑁂𑀬𑁆𑀬 ‘𑀫𑀸 𑀫𑁂, 𑀪𑁄𑀦𑁆𑀢𑁄, 𑀓𑁂𑀘𑀺 𑀲𑀁𑀓𑀺𑀮𑀺𑀝𑁆𑀞𑀸 𑀇𑀫𑀁 𑀢𑀍𑀆𑀓𑀁 𑀑𑀢𑀭𑀣, 𑀧𑀯𑀸𑀳𑀺𑀢𑀭𑀚𑁄𑀚𑀮𑁆𑀮𑀸 𑀧𑀭𑀺𑀲𑀼𑀤𑁆𑀥𑀸 𑀯𑀺𑀫𑀮𑀫𑀝𑁆𑀞𑀸 𑀇𑀫𑀁 𑀢𑀍𑀆𑀓𑀁 𑀑𑀢𑀭𑀣𑀸’𑀢𑀺𑁇 𑀅𑀧𑀺 𑀦𑀼 𑀔𑁄, 𑀫𑀳𑀸𑀭𑀸𑀚, 𑀢𑁂𑀲𑀁 𑀧𑀯𑀸𑀳𑀺𑀢𑀭𑀚𑁄𑀚𑀮𑁆𑀮𑀸𑀦𑀁 𑀧𑀭𑀺𑀲𑀼𑀤𑁆𑀥𑀸𑀦𑀁 𑀯𑀺𑀫𑀮𑀫𑀝𑁆𑀞𑀸𑀦𑀁 𑀢𑁂𑀦 𑀢𑀍𑀆𑀓𑁂𑀦 𑀓𑀭𑀡𑀻𑀬𑀁 𑀪𑀯𑁂𑀬𑁆𑀬𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂, 𑀬𑀲𑁆𑀲𑀢𑁆𑀣𑀸𑀬 𑀢𑁂 𑀢𑀁 𑀢𑀍𑀆𑀓𑀁 𑀉𑀧𑀕𑀘𑁆𑀙𑁂𑀬𑁆𑀬𑀼𑀁, 𑀢𑀁 𑀅𑀜𑁆𑀜𑀢𑁆𑀭𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀢𑁂𑀦 𑀢𑀍𑀆𑀓𑁂𑀦𑀸”𑀢𑀺? “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑀤𑀺 𑀢𑀣𑀸𑀕𑀢𑁄 𑀕𑀺𑀳𑀺𑀁𑀬𑁂𑀯 𑀏𑀓𑀲𑁆𑀫𑀺𑀁 𑀨𑀮𑁂 𑀯𑀺𑀦𑀻𑀢𑀁 𑀧𑀩𑁆𑀩𑀸𑀚𑁂𑀬𑁆𑀬, 𑀢𑀢𑁆𑀣𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀧𑀩𑁆𑀩𑀚𑁆𑀚𑀸𑀬𑁇

1106\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀲𑀪𑀸𑀯𑁃𑀲𑀺𑀪𑀢𑁆𑀢𑀺𑀓𑁄 𑀲𑀼𑀢𑀫𑀦𑁆𑀢𑀧𑀤𑀥𑀭𑁄 𑀅𑀢𑀓𑁆𑀓𑀺𑀓𑁄 𑀭𑁄𑀕𑀼𑀧𑁆𑀧𑀢𑁆𑀢𑀺𑀓𑀼𑀲𑀮𑁄 𑀅𑀫𑁄𑀖𑀥𑀼𑀯𑀲𑀺𑀤𑁆𑀥𑀓𑀫𑁆𑀫𑁄 𑀪𑀺𑀲𑀓𑁆𑀓𑁄 𑀲𑀮𑁆𑀮𑀓𑀢𑁆𑀢𑁄 𑀲𑀩𑁆𑀩𑀭𑁄𑀕𑀽𑀧𑀲𑀫𑀪𑁂𑀲𑀚𑁆𑀚𑀁 𑀲𑀦𑁆𑀦𑀺𑀧𑀸𑀢𑁂𑀢𑁆𑀯𑀸 𑀧𑀭𑀺𑀲𑀸𑀬 𑀏𑀯𑀫𑀦𑀼𑀲𑁆𑀲𑀸𑀯𑁂𑀬𑁆𑀬 ‘𑀫𑀸 𑀔𑁄, 𑀪𑁄𑀦𑁆𑀢𑁄, 𑀓𑁂𑀘𑀺 𑀲𑀩𑁆𑀬𑀸𑀥𑀺𑀓𑀸 𑀫𑀫 𑀲𑀦𑁆𑀢𑀺𑀓𑁂 𑀉𑀧𑀕𑀘𑁆𑀙𑀣, 𑀅𑀩𑁆𑀬𑀸𑀥𑀺𑀓𑀸 𑀅𑀭𑁄𑀕𑀸 𑀫𑀫 𑀲𑀦𑁆𑀢𑀺𑀓𑁂 𑀉𑀧𑀕𑀘𑁆𑀙𑀣𑀸’𑀢𑀺𑁇 𑀅𑀧𑀺 𑀦𑀼 𑀔𑁄, 𑀫𑀳𑀸𑀭𑀸𑀚, 𑀢𑁂𑀲𑀁 𑀅𑀩𑁆𑀬𑀸𑀥𑀺𑀓𑀸𑀦𑀁 𑀅𑀭𑁄𑀕𑀸𑀦𑀁 𑀧𑀭𑀺𑀧𑀼𑀡𑁆𑀡𑀸𑀦𑀁 𑀉𑀤𑀕𑁆𑀕𑀸𑀦𑀁 𑀢𑁂𑀦 𑀪𑀺𑀲𑀓𑁆𑀓𑁂𑀦 𑀓𑀭𑀡𑀻𑀬𑀁 𑀪𑀯𑁂𑀬𑁆𑀬𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂, 𑀬𑀲𑁆𑀲𑀢𑁆𑀣𑀸𑀬 𑀢𑁂 𑀢𑀁 𑀪𑀺𑀲𑀓𑁆𑀓𑀁 𑀲𑀮𑁆𑀮𑀓𑀢𑁆𑀢𑀁 𑀉𑀧𑀕𑀘𑁆𑀙𑁂𑀬𑁆𑀬𑀼𑀁, 𑀢𑀁 𑀅𑀜𑁆𑀜𑀢𑁆𑀭𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀢𑁂𑀦 𑀪𑀺𑀲𑀓𑁆𑀓𑁂𑀦𑀸”𑀢𑀺? “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑀤𑀺 𑀢𑀣𑀸𑀕𑀢𑁄 𑀕𑀺𑀳𑀺𑀁𑀬𑁂𑀯 𑀏𑀓𑀲𑁆𑀫𑀺𑀁 𑀨𑀮𑁂 𑀯𑀺𑀦𑀻𑀢𑀁 𑀧𑀩𑁆𑀩𑀸𑀚𑁂𑀬𑁆𑀬, 𑀢𑀢𑁆𑀣𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀧𑀩𑁆𑀩𑀚𑁆𑀚𑀸𑀬?

1107\. 𑀬𑀣𑀸 𑀯𑀸 𑀧𑀦, 𑀫𑀳𑀸𑀭𑀸𑀚, 𑀓𑁄𑀘𑀺 𑀧𑀼𑀭𑀺𑀲𑁄 𑀅𑀦𑁂𑀓𑀣𑀸𑀮𑀺𑀧𑀸𑀓𑀲𑀢𑀁 𑀪𑁄𑀚𑀦𑀁 𑀧𑀝𑀺𑀬𑀸𑀤𑀸𑀧𑁂𑀢𑁆𑀯𑀸 𑀧𑀭𑀺𑀲𑀸𑀬 𑀏𑀯𑀫𑀦𑀼𑀲𑁆𑀲𑀸𑀯𑁂𑀬𑁆𑀬 ‘𑀫𑀸 𑀫𑁂, 𑀪𑁄𑀦𑁆𑀢𑁄, 𑀓𑁂𑀘𑀺 𑀙𑀸𑀢𑀸 𑀇𑀫𑀁 𑀧𑀭𑀺𑀯𑁂𑀲𑀦𑀁 𑀉𑀧𑀕𑀘𑁆𑀙𑀣, 𑀲𑀼𑀪𑀼𑀢𑁆𑀢𑀸 𑀢𑀺𑀢𑁆𑀢𑀸 𑀲𑀼𑀳𑀺𑀢𑀸 𑀥𑀸𑀢𑀸 𑀧𑀻𑀡𑀺𑀢𑀸 𑀧𑀭𑀺𑀧𑀼𑀡𑁆𑀡𑀸 𑀇𑀫𑀁 𑀧𑀭𑀺𑀯𑁂𑀲𑀦𑀁 𑀉𑀧𑀕𑀘𑁆𑀙𑀣𑀸’𑀢𑀺𑁇 𑀅𑀧𑀺 𑀦𑀼 𑀔𑁄, 𑀫𑀳𑀸𑀭𑀸𑀚, 𑀢𑁂𑀲𑀁 𑀪𑀼𑀢𑁆𑀢𑀸𑀯𑀻𑀦𑀁 𑀢𑀺𑀢𑁆𑀢𑀸𑀦𑀁 𑀲𑀼𑀳𑀺𑀢𑀸𑀦𑀁 𑀥𑀸𑀢𑀸𑀦𑀁 𑀧𑀻𑀡𑀺𑀢𑀸𑀦𑀁 𑀧𑀭𑀺𑀧𑀼𑀡𑁆𑀡𑀸𑀦𑀁 𑀢𑁂𑀦 𑀪𑁄𑀚𑀦𑁂𑀦 𑀓𑀭𑀡𑀻𑀬𑀁 𑀪𑀯𑁂𑀬𑁆𑀬𑀸”𑀢𑀺? “𑀦 𑀳𑀺, 𑀪𑀦𑁆𑀢𑁂, 𑀬𑀲𑁆𑀲𑀢𑁆𑀣𑀸𑀬 𑀢𑁂 𑀢𑀁 𑀧𑀭𑀺𑀯𑁂𑀲𑀦𑀁 𑀉𑀧𑀕𑀘𑁆𑀙𑁂𑀬𑁆𑀬𑀼𑀁, 𑀢𑀁 𑀅𑀜𑁆𑀜𑀢𑁆𑀭𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀢𑀸𑀬 𑀧𑀭𑀺𑀯𑁂𑀲𑀦𑀸𑀬𑀸”𑀢𑀺? “𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑀤𑀺 𑀢𑀣𑀸𑀕𑀢𑁄 𑀕𑀺𑀳𑀺𑀁𑀬𑁂𑀯 𑀏𑀓𑀲𑁆𑀫𑀺𑀁 𑀨𑀮𑁂 𑀯𑀺𑀦𑀻𑀢𑀁 𑀧𑀩𑁆𑀩𑀸𑀚𑁂𑀬𑁆𑀬, 𑀢𑀢𑁆𑀣𑁂𑀯 𑀢𑁂𑀲𑀁 𑀓𑀢𑀁 𑀓𑀭𑀡𑀻𑀬𑀁, 𑀓𑀺𑀁 𑀢𑁂𑀲𑀁 𑀧𑀩𑁆𑀩𑀚𑁆𑀚𑀸𑀬?

1108\. 𑀅𑀧𑀺 𑀘, 𑀫𑀳𑀸𑀭𑀸𑀚, 𑀬𑁂 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀢𑁂 𑀚𑀺𑀦𑀲𑀸𑀲𑀦𑀲𑁆𑀲 𑀧𑀜𑁆𑀘 𑀅𑀢𑀼𑀮𑀺𑀬𑁂 𑀕𑀼𑀡𑁂 𑀤𑀲𑁆𑀲𑁂𑀦𑁆𑀢𑀺𑁇 𑀓𑀢𑀫𑁂 𑀧𑀜𑁆𑀘? 𑀪𑀽𑀫𑀺𑀫𑀳𑀦𑁆𑀢𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺, 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺, 𑀧𑀸𑀧𑁂𑀳𑀺 𑀅𑀲𑀁𑀯𑀸𑀲𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺, 𑀤𑀼𑀧𑁆𑀧𑀝𑀺𑀯𑁂𑀥𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺, 𑀩𑀳𑀼𑀲𑀁𑀯𑀭𑀭𑀓𑁆𑀔𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1109\. 𑀓𑀣𑀁 𑀪𑀽𑀫𑀺𑀫𑀳𑀦𑁆𑀢𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺? 𑀬𑀣𑀸, 𑀫𑀳𑀸𑀭𑀸𑀚, 𑀧𑀼𑀭𑀺𑀲𑁄 𑀅𑀥𑀦𑁄 𑀳𑀻𑀦𑀚𑀘𑁆𑀘𑁄 𑀦𑀺𑀩𑁆𑀩𑀺𑀲𑁂𑀲𑁄 𑀩𑀼𑀤𑁆𑀥𑀺𑀧𑀭𑀺𑀳𑀻𑀦𑁄 𑀫𑀳𑀸𑀭𑀚𑁆𑀚𑀁 𑀧𑀝𑀺𑀮𑀪𑀺𑀢𑁆𑀯𑀸 𑀦 𑀘𑀺𑀭𑀲𑁆𑀲𑁂𑀯 𑀧𑀭𑀺𑀧𑀢𑀢𑀺 𑀧𑀭𑀺𑀥𑀁𑀲𑀢𑀺 𑀧𑀭𑀺𑀳𑀸𑀬𑀢𑀺 𑀬𑀲𑀢𑁄, 𑀦 𑀲𑀓𑁆𑀓𑁄𑀢𑀺 𑀇𑀲𑁆𑀲𑀭𑀺𑀬𑀁 𑀲𑀦𑁆𑀥𑀸𑀭𑁂𑀢𑀼𑀁𑁇 𑀓𑀺𑀁𑀓𑀸𑀭𑀡𑀁? 𑀫𑀳𑀦𑁆𑀢𑀢𑁆𑀢𑀸 𑀇𑀲𑁆𑀲𑀭𑀺𑀬𑀲𑁆𑀲𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀦𑀺𑀩𑁆𑀩𑀺𑀲𑁂𑀲𑀸 𑀅𑀓𑀢𑀧𑀼𑀜𑁆𑀜𑀸 𑀩𑀼𑀤𑁆𑀥𑀺𑀧𑀭𑀺𑀳𑀻𑀦𑀸 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀦𑁆𑀢𑀺, 𑀢𑁂 𑀢𑀁 𑀧𑀩𑁆𑀩𑀚𑁆𑀚𑀁 𑀧𑀯𑀭𑀼𑀢𑁆𑀢𑀫𑀁 𑀲𑀦𑁆𑀥𑀸𑀭𑁂𑀢𑀼𑀁 𑀅𑀯𑀺𑀲𑀳𑀦𑁆𑀢𑀸 𑀦 𑀘𑀺𑀭𑀲𑁆𑀲𑁂𑀯 𑀚𑀺𑀦𑀲𑀸𑀲𑀦𑀸 𑀧𑀭𑀺𑀧𑀢𑀺𑀢𑁆𑀯𑀸 𑀧𑀭𑀺𑀥𑀁𑀲𑀺𑀢𑁆𑀯𑀸 𑀧𑀭𑀺𑀳𑀸𑀬𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀦 𑀲𑀓𑁆𑀓𑁄𑀦𑁆𑀢𑀺 𑀚𑀺𑀦𑀲𑀸𑀲𑀦𑀁 𑀲𑀦𑁆𑀥𑀸𑀭𑁂𑀢𑀼𑀁𑁇 𑀓𑀺𑀁𑀓𑀸𑀭𑀡𑀁? 𑀫𑀳𑀦𑁆𑀢𑀢𑁆𑀢𑀸 𑀚𑀺𑀦𑀲𑀸𑀲𑀦𑀪𑀽𑀫𑀺𑀬𑀸𑁇 𑀏𑀯𑀁 𑀪𑀽𑀫𑀺𑀫𑀳𑀦𑁆𑀢𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1110\. 𑀓𑀣𑀁 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺? 𑀬𑀣𑀸, 𑀫𑀳𑀸𑀭𑀸𑀚, 𑀯𑀸𑀭𑀺 𑀧𑁄𑀓𑁆𑀔𑀭𑀧𑀢𑁆𑀢𑁂 𑀯𑀺𑀓𑀺𑀭𑀢𑀺 𑀯𑀺𑀥𑀫𑀢𑀺 𑀯𑀺𑀥𑀁𑀲𑁂𑀢𑀺, 𑀦 𑀞𑀸𑀦𑀫𑀼𑀧𑀕𑀘𑁆𑀙𑀢𑀺 𑀦𑀽𑀧𑀮𑀺𑀫𑁆𑀧𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀢𑁆𑀢𑀸 𑀧𑀤𑀼𑀫𑀲𑁆𑀲𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀲𑀞𑀸 𑀓𑀽𑀝𑀸 𑀯𑀗𑁆𑀓𑀸 𑀓𑀼𑀝𑀺𑀮𑀸 𑀯𑀺𑀲𑀫𑀤𑀺𑀝𑁆𑀞𑀺𑀦𑁄 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀦𑁆𑀢𑀺, 𑀢𑁂 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀦𑀺𑀓𑁆𑀓𑀡𑁆𑀝𑀓𑀧𑀡𑁆𑀟𑀭𑀯𑀭𑀧𑁆𑀧𑀯𑀭𑀲𑀸𑀲𑀦𑀢𑁄 𑀦 𑀘𑀺𑀭𑀲𑁆𑀲𑁂𑀯 𑀯𑀺𑀓𑀺𑀭𑀺𑀢𑁆𑀯𑀸 𑀯𑀺𑀥𑀫𑀺𑀢𑁆𑀯𑀸 𑀯𑀺𑀥𑀁𑀲𑁂𑀢𑁆𑀯𑀸 𑀅𑀲𑀡𑁆𑀞𑀳𑀺𑀢𑁆𑀯𑀸 𑀅𑀦𑀼𑀧𑀮𑀺𑀫𑁆𑀧𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀢𑁆𑀢𑀸 𑀚𑀺𑀦𑀲𑀸𑀲𑀦𑀲𑁆𑀲𑁇 𑀏𑀯𑀁 𑀧𑀭𑀺𑀲𑀼𑀤𑁆𑀥𑀯𑀺𑀫𑀮𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1111\. 𑀓𑀣𑀁 𑀧𑀸𑀧𑁂𑀳𑀺 𑀅𑀲𑀁𑀯𑀸𑀲𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺? 𑀬𑀣𑀸, 𑀫𑀳𑀸𑀭𑀸𑀚, 𑀫𑀳𑀸𑀲𑀫𑀼𑀤𑁆𑀤𑁄 𑀦 𑀫𑀢𑁂𑀦 𑀓𑀼𑀡𑀧𑁂𑀦 𑀲𑀁𑀯𑀲𑀢𑀺, 𑀬𑀁 𑀳𑁄𑀢𑀺 𑀫𑀳𑀸𑀲𑀫𑀼𑀤𑁆𑀤𑁂 𑀫𑀢𑀁 𑀓𑀼𑀡𑀧𑀁, 𑀢𑀁 𑀔𑀺𑀧𑁆𑀧𑀫𑁂𑀯 𑀢𑀻𑀭𑀁 𑀉𑀧𑀦𑁂𑀢𑀺 𑀣𑀮𑀁 𑀯𑀸 𑀉𑀲𑁆𑀲𑀸𑀭𑁂𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀫𑀳𑀸𑀪𑀽𑀢𑀸𑀦𑀁 𑀪𑀯𑀦𑀢𑁆𑀢𑀸 𑀫𑀳𑀸𑀲𑀫𑀼𑀤𑁆𑀤𑀲𑁆𑀲𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀧𑀸𑀧𑀓𑀸 𑀅𑀲𑀁𑀯𑀼𑀢𑀸 𑀅𑀳𑀺𑀭𑀺𑀓𑀸 𑀅𑀓𑀺𑀭𑀺𑀬𑀸 𑀑𑀲𑀦𑁆𑀦𑀯𑀻𑀭𑀺𑀬𑀸 𑀓𑀼𑀲𑀻𑀢𑀸 𑀓𑀺𑀮𑀺𑀝𑁆𑀞𑀸 𑀤𑀼𑀚𑁆𑀚𑀦𑀸 𑀫𑀦𑀼𑀲𑁆𑀲𑀸 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀦𑁆𑀢𑀺, 𑀢𑁂 𑀦 𑀘𑀺𑀭𑀲𑁆𑀲𑁂𑀯 𑀚𑀺𑀦𑀲𑀸𑀲𑀦𑀢𑁄 𑀅𑀭𑀳𑀦𑁆𑀢𑀯𑀺𑀫𑀮𑀔𑀻𑀡𑀸𑀲𑀯𑀫𑀳𑀸𑀪𑀽𑀢𑀪𑀯𑀦𑀢𑁄 𑀦𑀺𑀓𑁆𑀔𑀫𑀺𑀢𑁆𑀯𑀸 𑀅𑀲𑀁𑀯𑀲𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀧𑀸𑀧𑁂𑀳𑀺 𑀅𑀲𑀁𑀯𑀸𑀲𑀺𑀬𑀢𑁆𑀢𑀸 𑀚𑀺𑀦𑀲𑀸𑀲𑀦𑀲𑁆𑀲𑁇 𑀏𑀯𑀁 𑀧𑀸𑀧𑁂𑀳𑀺 𑀅𑀲𑀁𑀯𑀸𑀲𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1112\. 𑀓𑀣𑀁 𑀤𑀼𑀧𑁆𑀧𑀝𑀺𑀯𑁂𑀥𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺? 𑀬𑀣𑀸, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀅𑀙𑁂𑀓𑀸 𑀅𑀲𑀺𑀓𑁆𑀔𑀺𑀢𑀸 𑀅𑀲𑀺𑀧𑁆𑀧𑀺𑀦𑁄 𑀫𑀢𑀺𑀯𑀺𑀧𑁆𑀧𑀳𑀻𑀦𑀸 𑀇𑀲𑁆𑀲𑀸𑀲𑀸 𑀯𑀸𑀮𑀕𑁆𑀕𑀯𑁂𑀥𑀁 𑀅𑀯𑀺𑀲𑀳𑀦𑁆𑀢𑀸 𑀯𑀺𑀕𑀍𑀅𑀦𑁆𑀢𑀺 𑀧𑀓𑁆𑀓𑀫𑀦𑁆𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀲𑀡𑁆𑀳𑀲𑀼𑀔𑀼𑀫𑀤𑀼𑀧𑁆𑀧𑀝𑀺𑀯𑁂𑀥𑀢𑁆𑀢𑀸 𑀯𑀸𑀮𑀕𑁆𑀕𑀲𑁆𑀲𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀤𑀼𑀧𑁆𑀧𑀜𑁆𑀜𑀸 𑀚𑀍𑀆 𑀏𑀍𑀅𑀫𑀽𑀕𑀸 𑀫𑀽𑀍𑀳𑀸 𑀤𑀦𑁆𑀥𑀕𑀢𑀺𑀓𑀸 𑀚𑀦𑀸 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀦𑁆𑀢𑀺, 𑀢𑁂 𑀢𑀁 𑀧𑀭𑀫𑀲𑀡𑁆𑀳𑀲𑀼𑀔𑀼𑀫𑀘𑀢𑀼𑀲𑀘𑁆𑀘𑀧𑁆𑀧𑀝𑀺𑀯𑁂𑀥𑀁 𑀧𑀝𑀺𑀯𑀺𑀚𑁆𑀛𑀺𑀢𑀼𑀁 𑀅𑀯𑀺𑀲𑀳𑀦𑁆𑀢𑀸 𑀚𑀺𑀦𑀲𑀸𑀲𑀦𑀸 𑀯𑀺𑀕𑀍𑀇𑀢𑁆𑀯𑀸 𑀧𑀓𑁆𑀓𑀫𑀺𑀢𑁆𑀯𑀸 𑀦 𑀘𑀺𑀭𑀲𑁆𑀲𑁂𑀯 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀧𑀭𑀫𑀲𑀡𑁆𑀳𑀲𑀼𑀔𑀼𑀫𑀤𑀼𑀧𑁆𑀧𑀝𑀺𑀯𑁂𑀥𑀢𑀸𑀬 𑀲𑀘𑁆𑀘𑀸𑀦𑀁𑁇 𑀏𑀯𑀁 𑀤𑀼𑀧𑁆𑀧𑀝𑀺𑀯𑁂𑀥𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1113\. 𑀓𑀣𑀁 𑀩𑀳𑀼𑀲𑀁𑀯𑀭𑀭𑀓𑁆𑀔𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺? 𑀬𑀣𑀸, 𑀫𑀳𑀸𑀭𑀸𑀚, 𑀓𑁄𑀘𑀺𑀤𑁂𑀯 𑀧𑀼𑀭𑀺𑀲𑁄 𑀫𑀳𑀢𑀺𑀫𑀳𑀸𑀬𑀼𑀤𑁆𑀥𑀪𑀽𑀫𑀺𑀫𑀼𑀧𑀕𑀢𑁄 𑀧𑀭𑀲𑁂𑀦𑀸𑀬 𑀤𑀺𑀲𑀸𑀯𑀺𑀤𑀺𑀲𑀸𑀳𑀺 𑀲𑀫𑀦𑁆𑀢𑀸 𑀧𑀭𑀺𑀯𑀸𑀭𑀺𑀢𑁄 𑀲𑀢𑁆𑀢𑀺𑀳𑀢𑁆𑀣𑀁 𑀚𑀦𑀫𑀼𑀧𑁂𑀦𑁆𑀢𑀁 𑀤𑀺𑀲𑁆𑀯𑀸 𑀪𑀻𑀢𑁄 𑀑𑀲𑀓𑁆𑀓𑀢𑀺 𑀧𑀝𑀺𑀦𑀺𑀯𑀢𑁆𑀢𑀢𑀺 𑀧𑀮𑀸𑀬𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀩𑀳𑀼𑀯𑀺𑀥𑀬𑀼𑀤𑁆𑀥𑀫𑀼𑀔𑀭𑀓𑁆𑀔𑀡𑀪𑀬𑀸𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀓𑁂𑀘𑀺 𑀧𑀸𑀧𑀓𑀸 𑀅𑀲𑀁𑀯𑀼𑀢𑀸 𑀅𑀳𑀺𑀭𑀺𑀓𑀸 𑀅𑀓𑀺𑀭𑀺𑀬𑀸 𑀅𑀓𑁆𑀔𑀦𑁆𑀢𑀻 𑀘𑀧𑀮𑀸 𑀘𑀮𑀺𑀢𑀸 𑀇𑀢𑁆𑀢𑀭𑀸 𑀩𑀸𑀮𑀚𑀦𑀸 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀦𑁆𑀢𑀺, 𑀢𑁂 𑀩𑀳𑀼𑀯𑀺𑀥𑀁 𑀲𑀺𑀓𑁆𑀔𑀸𑀧𑀤𑀁 𑀧𑀭𑀺𑀭𑀓𑁆𑀔𑀺𑀢𑀼𑀁 𑀅𑀯𑀺𑀲𑀳𑀦𑁆𑀢𑀸 𑀑𑀲𑀓𑁆𑀓𑀺𑀢𑁆𑀯𑀸 𑀧𑀝𑀺𑀦𑀺𑀯𑀢𑁆𑀢𑀺𑀢𑁆𑀯𑀸 𑀧𑀮𑀸𑀬𑀺𑀢𑁆𑀯𑀸 𑀦 𑀘𑀺𑀭𑀲𑁆𑀲𑁂𑀯 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺𑁇 𑀓𑀺𑀁𑀓𑀸𑀭𑀡𑀁? 𑀩𑀳𑀼𑀯𑀺𑀥𑀲𑀁𑀯𑀭𑀭𑀓𑁆𑀔𑀺𑀬𑀪𑀸𑀯𑀢𑁆𑀢𑀸 𑀚𑀺𑀦𑀲𑀸𑀲𑀦𑀲𑁆𑀲𑁇 𑀏𑀯𑀁 𑀩𑀳𑀼𑀯𑀺𑀥𑀲𑀁𑀯𑀭𑀭𑀓𑁆𑀔𑀺𑀬𑀪𑀸𑀯𑀁 𑀤𑀲𑁆𑀲𑁂𑀦𑁆𑀢𑀺𑁇

1114\. 𑀣𑀮𑀚𑀼𑀢𑁆𑀢𑀫𑁂𑀧𑀺, 𑀫𑀳𑀸𑀭𑀸𑀚, 𑀯𑀲𑁆𑀲𑀺𑀓𑀸𑀕𑀼𑀫𑁆𑀩𑁂 𑀓𑀺𑀫𑀺𑀯𑀺𑀤𑁆𑀥𑀸𑀦𑀺 𑀧𑀼𑀧𑁆𑀨𑀸𑀦𑀺 𑀳𑁄𑀦𑁆𑀢𑀺, 𑀢𑀸𑀦𑀺 𑀅𑀗𑁆𑀓𑀼𑀭𑀸𑀦𑀺 𑀲𑀗𑁆𑀓𑀼𑀝𑀺𑀢𑀸𑀦𑀺 𑀅𑀦𑁆𑀢𑀭𑀸𑀬𑁂𑀯 𑀧𑀭𑀺𑀧𑀢𑀦𑁆𑀢𑀺, 𑀦 𑀘 𑀢𑁂𑀲𑀼 𑀧𑀭𑀺𑀧𑀢𑀺𑀢𑁂𑀲𑀼 𑀯𑀲𑁆𑀲𑀺𑀓𑀸𑀕𑀼𑀫𑁆𑀩𑁄 𑀳𑀻𑀍𑀇𑀢𑁄 𑀦𑀸𑀫 𑀳𑁄𑀢𑀺𑁇 𑀬𑀸𑀦𑀺 𑀢𑀢𑁆𑀣 𑀞𑀺𑀢𑀸𑀦𑀺 𑀧𑀼𑀧𑁆𑀨𑀸𑀦𑀺, 𑀢𑀸𑀦𑀺 𑀲𑀫𑁆𑀫𑀸 𑀕𑀦𑁆𑀥𑁂𑀦 𑀤𑀺𑀲𑀸𑀯𑀺𑀤𑀺𑀲𑀁 𑀅𑀪𑀺𑀩𑁆𑀬𑀸𑀧𑁂𑀦𑁆𑀢𑀺𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀢𑁂 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀢𑁂 𑀚𑀺𑀦𑀲𑀸𑀲𑀦𑁂 𑀓𑀺𑀫𑀺𑀯𑀺𑀤𑁆𑀥𑀸𑀦𑀺 𑀯𑀲𑁆𑀲𑀺𑀓𑀸𑀧𑀼𑀧𑁆𑀨𑀸𑀦𑀺 𑀯𑀺𑀬 𑀯𑀡𑁆𑀡𑀕𑀦𑁆𑀥𑀭𑀳𑀺𑀢𑀸 𑀦𑀺𑀩𑁆𑀩𑀡𑁆𑀡𑀸𑀓𑀸𑀭𑀲𑀻𑀮𑀸 𑀅𑀪𑀩𑁆𑀩𑀸 𑀯𑁂𑀧𑀼𑀮𑁆𑀮𑀸𑀬, 𑀦 𑀘 𑀢𑁂𑀲𑀁 𑀳𑀻𑀦𑀸𑀬𑀸𑀯𑀢𑁆𑀢𑀦𑁂𑀦 𑀚𑀺𑀦𑀲𑀸𑀲𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑁂 𑀢𑀢𑁆𑀣 𑀞𑀺𑀢𑀸 𑀪𑀺𑀓𑁆𑀔𑀽, 𑀢𑁂 𑀲𑀤𑁂𑀯𑀓𑀁 𑀮𑁄𑀓𑀁 𑀲𑀻𑀮𑀯𑀭𑀕𑀦𑁆𑀥𑁂𑀦 𑀅𑀪𑀺𑀩𑁆𑀬𑀸𑀧𑁂𑀦𑁆𑀢𑀺𑁇

1115\. 𑀲𑀸𑀮𑀻𑀦𑀫𑁆𑀧𑀺, 𑀫𑀳𑀸𑀭𑀸𑀚, 𑀦𑀺𑀭𑀸𑀢𑀗𑁆𑀓𑀸𑀦𑀁 𑀮𑁄𑀳𑀺𑀢𑀓𑀸𑀦𑀁 𑀅𑀦𑁆𑀢𑀭𑁂 𑀓𑀭𑀼𑀫𑁆𑀪𑀓𑀁 𑀦𑀸𑀫 𑀲𑀸𑀮𑀺𑀚𑀸𑀢𑀺 𑀉𑀧𑁆𑀧𑀚𑁆𑀚𑀺𑀢𑁆𑀯𑀸 𑀅𑀦𑁆𑀢𑀭𑀸 𑀬𑁂𑀯 𑀯𑀺𑀦𑀲𑁆𑀲𑀢𑀺, 𑀦 𑀘 𑀢𑀲𑁆𑀲𑀸 𑀯𑀺𑀦𑀝𑁆𑀞𑀢𑁆𑀢𑀸 𑀮𑁄𑀳𑀺𑀢𑀓𑀲𑀸𑀮𑀻 𑀳𑀻𑀍𑀇𑀢𑀸 𑀦𑀸𑀫 𑀳𑁄𑀦𑁆𑀢𑀺𑁇 𑀬𑁂 𑀢𑀢𑁆𑀣 𑀞𑀺𑀢𑀸 𑀲𑀸𑀮𑀻, 𑀢𑁂 𑀭𑀸𑀚𑀽𑀧𑀪𑁄𑀕𑀸 𑀳𑁄𑀦𑁆𑀢𑀺𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀢𑁂 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀢𑁂 𑀮𑁄𑀳𑀺𑀢𑀓𑀲𑀸𑀮𑀻𑀦𑀫𑀦𑁆𑀢𑀭𑁂 𑀓𑀭𑀼𑀫𑁆𑀪𑀓𑀸 𑀯𑀺𑀬 𑀚𑀺𑀦𑀲𑀸𑀲𑀦𑁂 𑀦 𑀯𑀟𑁆𑀠𑀺𑀢𑁆𑀯𑀸 𑀯𑁂𑀧𑀼𑀮𑁆𑀮𑀢𑀁 𑀦 𑀧𑀸𑀧𑀼𑀡𑀺𑀢𑁆𑀯𑀸 𑀅𑀦𑁆𑀢𑀭𑀸𑀬𑁂𑀯 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀦 𑀘 𑀢𑁂𑀲𑀁 𑀳𑀻𑀦𑀸𑀬𑀸𑀯𑀢𑁆𑀢𑀦𑁂𑀦 𑀚𑀺𑀦𑀲𑀸𑀲𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑁂 𑀢𑀢𑁆𑀣 𑀞𑀺𑀢𑀸 𑀪𑀺𑀓𑁆𑀔𑀽 𑀢𑁂 𑀅𑀭𑀳𑀢𑁆𑀢𑀲𑁆𑀲 𑀅𑀦𑀼𑀘𑁆𑀙𑀯𑀺𑀓𑀸 𑀳𑁄𑀦𑁆𑀢𑀺𑁇

1116\. 𑀓𑀸𑀫𑀤𑀤𑀲𑁆𑀲𑀸𑀧𑀺, 𑀫𑀳𑀸𑀭𑀸𑀚, 𑀫𑀡𑀺𑀭𑀢𑀦𑀲𑁆𑀲 𑀏𑀓𑀤𑁂𑀲𑀁 𑀓𑀓𑁆𑀓𑀲𑀁 𑀉𑀧𑁆𑀧𑀚𑁆𑀚𑀢𑀺, 𑀦 𑀘 𑀢𑀢𑁆𑀣 𑀓𑀓𑁆𑀓𑀲𑀼𑀧𑁆𑀧𑀦𑁆𑀦𑀢𑁆𑀢𑀸 𑀫𑀡𑀺𑀭𑀢𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑀁 𑀢𑀢𑁆𑀣 𑀧𑀭𑀺𑀲𑀼𑀤𑁆𑀥𑀁 𑀫𑀡𑀺𑀭𑀢𑀦𑀲𑁆𑀲, 𑀢𑀁 𑀚𑀦𑀲𑁆𑀲 𑀳𑀸𑀲𑀓𑀭𑀁 𑀳𑁄𑀢𑀺𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀢𑁂 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀓𑀓𑁆𑀓𑀲𑀸 𑀢𑁂 𑀚𑀺𑀦𑀲𑀸𑀲𑀦𑁂 𑀧𑀧𑀝𑀺𑀓𑀸, 𑀦 𑀘 𑀢𑁂𑀲𑀁 𑀳𑀻𑀦𑀸𑀬𑀸𑀯𑀢𑁆𑀢𑀦𑁂𑀦 𑀚𑀺𑀦𑀲𑀸𑀲𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑁂 𑀢𑀢𑁆𑀣 𑀞𑀺𑀢𑀸 𑀪𑀺𑀓𑁆𑀔𑀽, 𑀢𑁂 𑀤𑁂𑀯𑀫𑀦𑀼𑀲𑁆𑀲𑀸𑀦𑀁 𑀳𑀸𑀲𑀚𑀦𑀓𑀸 𑀳𑁄𑀦𑁆𑀢𑀺𑁇

1117\. 𑀚𑀸𑀢𑀺𑀲𑀫𑁆𑀧𑀦𑁆𑀦𑀲𑁆𑀲𑀧𑀺, 𑀫𑀳𑀸𑀭𑀸𑀚, 𑀮𑁄𑀳𑀺𑀢𑀘𑀦𑁆𑀤𑀦𑀲𑁆𑀲 𑀏𑀓𑀤𑁂𑀲𑀁 𑀧𑀽𑀢𑀺𑀓𑀁 𑀳𑁄𑀢𑀺 𑀅𑀧𑁆𑀧𑀕𑀦𑁆𑀥𑀁𑁇 𑀦 𑀢𑁂𑀦 𑀮𑁄𑀳𑀺𑀢𑀘𑀦𑁆𑀤𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑀁 𑀢𑀢𑁆𑀣 𑀅𑀧𑀽𑀢𑀺𑀓𑀁 𑀲𑀼𑀕𑀦𑁆𑀥𑀁, 𑀢𑀁 𑀲𑀫𑀦𑁆𑀢𑀸 𑀯𑀺𑀥𑀽𑀧𑁂𑀢𑀺 𑀅𑀪𑀺𑀩𑁆𑀬𑀸𑀧𑁂𑀢𑀺𑁇 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁂 𑀢𑁂 𑀚𑀺𑀦𑀲𑀸𑀲𑀦𑁂 𑀧𑀩𑁆𑀩𑀚𑀺𑀢𑁆𑀯𑀸 𑀳𑀻𑀦𑀸𑀬𑀸𑀯𑀢𑁆𑀢𑀦𑁆𑀢𑀺, 𑀢𑁂 𑀮𑁄𑀳𑀺𑀢𑀘𑀦𑁆𑀤𑀦𑀲𑀸𑀭𑀦𑁆𑀢𑀭𑁂 𑀧𑀽𑀢𑀺𑀓𑀤𑁂𑀲𑀫𑀺𑀯 𑀙𑀟𑁆𑀟𑀦𑀻𑀬𑀸 𑀚𑀺𑀦𑀲𑀸𑀲𑀦𑁂, 𑀦 𑀘 𑀢𑁂𑀲𑀁 𑀳𑀻𑀦𑀸𑀬𑀸𑀯𑀢𑁆𑀢𑀦𑁂𑀦 𑀚𑀺𑀦𑀲𑀸𑀲𑀦𑀁 𑀳𑀻𑀍𑀇𑀢𑀁 𑀦𑀸𑀫 𑀳𑁄𑀢𑀺𑁇 𑀬𑁂 𑀢𑀢𑁆𑀣 𑀞𑀺𑀢𑀸 𑀪𑀺𑀓𑁆𑀔𑀽, 𑀢𑁂 𑀲𑀤𑁂𑀯𑀓𑀁 𑀮𑁄𑀓𑀁 𑀲𑀻𑀮𑀯𑀭𑀘𑀦𑁆𑀤𑀦𑀕𑀦𑁆𑀥𑁂𑀦 𑀅𑀦𑀼𑀮𑀺𑀫𑁆𑀧𑀬𑀦𑁆𑀢𑀻”𑀢𑀺𑁇

1118\. “𑀲𑀸𑀥𑀼, 𑀪𑀦𑁆𑀢𑁂 𑀦𑀸𑀕𑀲𑁂𑀦, 𑀢𑁂𑀦 𑀢𑁂𑀦 𑀅𑀦𑀼𑀘𑁆𑀙𑀯𑀺𑀓𑁂𑀦 𑀢𑁂𑀦 𑀢𑁂𑀦 𑀲𑀤𑀺𑀲𑁂𑀦 𑀓𑀸𑀭𑀡𑁂𑀦 𑀦𑀺𑀭𑀯𑀚𑁆𑀚𑀫𑀦𑀼𑀧𑀸𑀧𑀺𑀢𑀁 𑀚𑀺𑀦𑀲𑀸𑀲𑀦𑀁 𑀲𑁂𑀝𑁆𑀞𑀪𑀸𑀯𑁂𑀦 𑀧𑀭𑀺𑀤𑀻𑀧𑀺𑀢𑀁, 𑀳𑀻𑀦𑀸𑀬𑀸𑀯𑀢𑁆𑀢𑀫𑀸𑀦𑀸𑀧𑀺 𑀢𑁂 𑀚𑀺𑀦𑀲𑀸𑀲𑀦𑀲𑁆𑀲 𑀲𑁂𑀝𑁆𑀞𑀪𑀸𑀯𑀁𑀬𑁂𑀯 𑀧𑀭𑀺𑀤𑀻𑀧𑁂𑀦𑁆𑀢𑀻”𑀢𑀺𑁇

---

1119\. 𑀳𑀻𑀦𑀸𑀬𑀸𑀯𑀢𑁆𑀢𑀦𑀧𑀜𑁆𑀳𑁄 𑀧𑀜𑁆𑀘𑀫𑁄𑁇



[Go to previous page (6.1.4 Paṭipadādosapañha)](6.1.4.md) / [Go to parent page (6.1 Buddhavagga)](../28Mi/6/6.1.md) / [Go to next page (6.1.6 Arahantavedanāvediyanapañha)](6.1.6.md)


