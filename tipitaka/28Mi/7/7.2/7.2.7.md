
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.2 Samuddavagga](/tipitaka/28Mi/7/7.2.md)

# 7.2.7 Kūpaṅgapañha

### Opammakathāpañha

### Samuddavagga

### Kūpaṅgapañha

(241.)

1734. “Bhante nāgasena, ‘kūpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, kūpo rajjuñca varattañca laṅkārañca dhāreti; evameva kho, mahārāja, yoginā yogāvacarena satisampajaññasamannāgatena bhavitabbaṃ, abhikkante paṭikkante ālokite vilokite samiñjite pasārite saṅghāṭipattacīvaradhāraṇe asite pīte khāyite sāyite uccārapassāvakamme gate ṭhite nisinne sutte jāgarite bhāsite tuṇhībhāve sampajānakārinā bhavitabbaṃ. Idaṃ, mahārāja, kūpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena ‘sato, bhikkhave, bhikkhu vihareyya sampajāno, ayaṃ vo amhākaṃ anusāsanī’”ti.

===

1735. Kūpaṅgapañho sattamo.



[Go to previous page](/tipitaka/28Mi/7/7.2/7.2.6.md) / [Go to parent page](/tipitaka/28Mi/7/7.2.md) / [Go to next page](/tipitaka/28Mi/7/7.2/7.2.8.md)


