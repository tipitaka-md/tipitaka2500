
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.4 Upacikāvagga](/tipitaka/28Mi/7/7.4.md)

# 𑁭𑁇𑁪𑁇𑁧𑁦 𑀳𑀢𑁆𑀣𑀺𑀗𑁆𑀕𑀧𑀜𑁆𑀳

### 𑀑𑀧𑀫𑁆𑀫𑀓𑀣𑀸𑀧𑀜𑁆𑀳

### 𑀉𑀧𑀘𑀺𑀓𑀸𑀯𑀕𑁆𑀕

### 𑀳𑀢𑁆𑀣𑀺𑀗𑁆𑀕𑀧𑀜𑁆𑀳

(264.)

1877. “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀳𑀢𑁆𑀣𑀺𑀲𑁆𑀲 𑀧𑀜𑁆𑀘 𑀅𑀗𑁆𑀕𑀸𑀦𑀺 𑀕𑀳𑁂𑀢𑀩𑁆𑀩𑀸𑀦𑀻’𑀢𑀺 𑀬𑀁 𑀯𑀤𑁂𑀲𑀺, 𑀓𑀢𑀫𑀸𑀦𑀺 𑀢𑀸𑀦𑀺 𑀧𑀜𑁆𑀘 𑀅𑀗𑁆𑀕𑀸𑀦𑀺 𑀕𑀳𑁂𑀢𑀩𑁆𑀩𑀸𑀦𑀻”𑀢𑀺? “𑀬𑀣𑀸, 𑀫𑀳𑀸𑀭𑀸𑀚, 𑀳𑀢𑁆𑀣𑀻 𑀦𑀸𑀫 𑀘𑀭𑀦𑁆𑀢𑁄 𑀬𑁂𑀯 𑀧𑀣𑀯𑀺𑀁 𑀤𑀸𑀮𑁂𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀓𑀸𑀬𑀁 𑀲𑀫𑁆𑀫𑀲𑀫𑀸𑀦𑁂𑀦𑁂𑀯 𑀲𑀩𑁆𑀩𑁂 𑀓𑀺𑀮𑁂𑀲𑀸 𑀤𑀸𑀮𑁂𑀢𑀩𑁆𑀩𑀸𑁇 𑀇𑀤𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀲𑁆𑀲 𑀧𑀞𑀫𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇

1878. 𑀧𑀼𑀦 𑀘𑀧𑀭𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀻 𑀲𑀩𑁆𑀩𑀓𑀸𑀬𑁂𑀦𑁂𑀯 𑀅𑀧𑀮𑁄𑀓𑁂𑀢𑀺, 𑀉𑀚𑀼𑀓𑀁𑀬𑁂𑀯 𑀧𑁂𑀓𑁆𑀔𑀢𑀺, 𑀦 𑀤𑀺𑀲𑀸𑀯𑀺𑀤𑀺𑀲𑀸 𑀯𑀺𑀮𑁄𑀓𑁂𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀲𑀩𑁆𑀩𑀓𑀸𑀬𑁂𑀦 𑀅𑀧𑀮𑁄𑀓𑀺𑀦𑀸 𑀪𑀯𑀺𑀢𑀩𑁆𑀩𑀁, 𑀦 𑀤𑀺𑀲𑀸𑀯𑀺𑀤𑀺𑀲𑀸 𑀯𑀺𑀮𑁄𑀓𑁂𑀢𑀩𑁆𑀩𑀸, 𑀦 𑀉𑀤𑁆𑀥𑀁 𑀉𑀮𑁆𑀮𑁄𑀓𑁂𑀢𑀩𑁆𑀩𑀁, 𑀦 𑀅𑀥𑁄 𑀑𑀮𑁄𑀓𑁂𑀢𑀩𑁆𑀩𑀁, 𑀬𑀼𑀕𑀫𑀢𑁆𑀢𑀧𑁂𑀓𑁆𑀔𑀺𑀦𑀸 𑀪𑀯𑀺𑀢𑀩𑁆𑀩𑀁𑁇 𑀇𑀤𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀲𑁆𑀲 𑀤𑀼𑀢𑀺𑀬𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇

1879. 𑀧𑀼𑀦 𑀘𑀧𑀭𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀻 𑀅𑀦𑀺𑀩𑀤𑁆𑀥𑀲𑀬𑀦𑁄 𑀕𑁄𑀘𑀭𑀸𑀬𑀫𑀦𑀼𑀕𑀦𑁆𑀢𑁆𑀯𑀸 𑀦 𑀢𑀫𑁂𑀯 𑀤𑁂𑀲𑀁 𑀯𑀸𑀲𑀢𑁆𑀣𑀫𑀼𑀧𑀕𑀘𑁆𑀙𑀢𑀺, 𑀦 𑀥𑀼𑀯𑀧𑁆𑀧𑀢𑀺𑀝𑁆𑀞𑀸𑀮𑀬𑁄; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀅𑀦𑀺𑀩𑀤𑁆𑀥𑀲𑀬𑀦𑁂𑀦 𑀪𑀯𑀺𑀢𑀩𑁆𑀩𑀁, 𑀦𑀺𑀭𑀸𑀮𑀬𑁂𑀦 𑀧𑀺𑀡𑁆𑀟𑀸𑀬 𑀕𑀦𑁆𑀢𑀩𑁆𑀩𑀁, 𑀬𑀤𑀺 𑀧𑀲𑁆𑀲𑀢𑀺 𑀯𑀺𑀧𑀲𑁆𑀲𑀓𑁄 𑀫𑀦𑀼𑀜𑁆𑀜𑀁 𑀧𑀢𑀺𑀭𑀽𑀧𑀁 𑀭𑀼𑀘𑀺𑀭𑀤𑁂𑀲𑁂 𑀪𑀯𑀁 𑀫𑀡𑁆𑀟𑀧𑀁 𑀯𑀸 𑀭𑀼𑀓𑁆𑀔𑀫𑀽𑀮𑀁 𑀯𑀸 𑀕𑀼𑀳𑀁 𑀯𑀸 𑀧𑀩𑁆𑀪𑀸𑀭𑀁 𑀯𑀸, 𑀢𑀢𑁆𑀣𑁂𑀯 𑀯𑀸𑀲𑀫𑀼𑀧𑀕𑀦𑁆𑀢𑀩𑁆𑀩𑀁, 𑀥𑀼𑀯𑀧𑁆𑀧𑀢𑀺𑀝𑁆𑀞𑀸𑀮𑀬𑁄 𑀦 𑀓𑀸𑀢𑀩𑁆𑀩𑁄𑁇 𑀇𑀤𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀲𑁆𑀲 𑀢𑀢𑀺𑀬𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇

1880. 𑀧𑀼𑀦 𑀘𑀧𑀭𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀻 𑀉𑀤𑀓𑀁 𑀑𑀕𑀸𑀳𑀺𑀢𑁆𑀯𑀸 𑀲𑀼𑀘𑀺𑀯𑀺𑀫𑀮𑀲𑀻𑀢𑀮𑀲𑀮𑀺𑀮𑀧𑀭𑀺𑀧𑀼𑀡𑁆𑀡𑀁 𑀓𑀼𑀫𑀼𑀤𑀼𑀧𑁆𑀧𑀮𑀧𑀤𑀼𑀫𑀧𑀼𑀡𑁆𑀟𑀭𑀻𑀓𑀲𑀜𑁆𑀙𑀦𑁆𑀦𑀁 𑀫𑀳𑀢𑀺𑀫𑀳𑀦𑁆𑀢𑀁 𑀧𑀤𑀼𑀫𑀲𑀭𑀁 𑀑𑀕𑀸𑀳𑀺𑀢𑁆𑀯𑀸 𑀓𑀻𑀍𑀅𑀢𑀺 𑀕𑀚𑀯𑀭𑀓𑀻𑀍𑀅𑀁; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀲𑀼𑀘𑀺𑀯𑀺𑀫𑀮𑀯𑀺𑀧𑁆𑀧𑀲𑀦𑁆𑀦𑀫𑀦𑀸𑀯𑀺𑀮𑀥𑀫𑁆𑀫𑀯𑀭𑀯𑀸𑀭𑀺𑀧𑀼𑀡𑁆𑀡𑀁 𑀯𑀺𑀫𑀼𑀢𑁆𑀢𑀺𑀓𑀼𑀲𑀼𑀫𑀲𑀜𑁆𑀙𑀦𑁆𑀦𑀁 𑀫𑀳𑀸𑀲𑀢𑀺𑀧𑀝𑁆𑀞𑀸𑀦𑀧𑁄𑀓𑁆𑀔𑀭𑀡𑀺𑀁 𑀑𑀕𑀸𑀳𑀺𑀢𑁆𑀯𑀸 𑀜𑀸𑀡𑁂𑀦 𑀲𑀗𑁆𑀔𑀸𑀭𑀸 𑀑𑀥𑀼𑀦𑀺𑀢𑀩𑁆𑀩𑀸 𑀯𑀺𑀥𑀼𑀦𑀺𑀢𑀩𑁆𑀩𑀸, 𑀬𑁄𑀕𑀸𑀯𑀘𑀭𑀓𑀻𑀍𑀆 𑀓𑀻𑀍𑀇𑀢𑀩𑁆𑀩𑀸𑁇 𑀇𑀤𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀲𑁆𑀲 𑀘𑀢𑀼𑀢𑁆𑀣𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇

1881. 𑀧𑀼𑀦 𑀘𑀧𑀭𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀻 𑀲𑀢𑁄 𑀧𑀸𑀤𑀁 𑀉𑀤𑁆𑀥𑀭𑀢𑀺, 𑀲𑀢𑁄 𑀧𑀸𑀤𑀁 𑀦𑀺𑀓𑁆𑀔𑀺𑀧𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀲𑀢𑁂𑀦 𑀲𑀫𑁆𑀧𑀚𑀸𑀦𑁂𑀦 𑀧𑀸𑀤𑀁 𑀉𑀤𑁆𑀥𑀭𑀺𑀢𑀩𑁆𑀩𑀁, 𑀲𑀢𑁂𑀦 𑀲𑀫𑁆𑀧𑀚𑀸𑀦𑁂𑀦 𑀧𑀸𑀤𑀁 𑀦𑀺𑀓𑁆𑀔𑀺𑀧𑀺𑀢𑀩𑁆𑀩𑀁, 𑀅𑀪𑀺𑀓𑁆𑀓𑀫𑀧𑀝𑀺𑀓𑁆𑀓𑀫𑁂 𑀲𑀫𑀺𑀜𑁆𑀚𑀦𑀧𑀲𑀸𑀭𑀡𑁂 𑀲𑀩𑁆𑀩𑀢𑁆𑀣 𑀲𑀢𑁂𑀦 𑀲𑀫𑁆𑀧𑀚𑀸𑀦𑁂𑀦 𑀪𑀯𑀺𑀢𑀩𑁆𑀩𑀁𑁇 𑀇𑀤𑀁, 𑀫𑀳𑀸𑀭𑀸𑀚, 𑀳𑀢𑁆𑀣𑀺𑀲𑁆𑀲 𑀧𑀜𑁆𑀘𑀫𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀪𑀕𑀯𑀢𑀸 𑀤𑁂𑀯𑀸𑀢𑀺𑀤𑁂𑀯𑁂𑀦 𑀲𑀁𑀬𑀼𑀢𑁆𑀢𑀦𑀺𑀓𑀸𑀬𑀯𑀭𑁂—

1882. _‘𑀓𑀸𑀬𑁂𑀦 𑀲𑀁𑀯𑀭𑁄 𑀲𑀸𑀥𑀼,_  
_𑀲𑀸𑀥𑀼 𑀯𑀸𑀘𑀸𑀬 𑀲𑀁𑀯𑀭𑁄;_  
_𑀫𑀦𑀲𑀸 𑀲𑀁𑀯𑀭𑁄 𑀲𑀸𑀥𑀼,_  
_𑀲𑀸𑀥𑀼 𑀲𑀩𑁆𑀩𑀢𑁆𑀣 𑀲𑀁𑀯𑀭𑁄;_  
_𑀲𑀩𑁆𑀩𑀢𑁆𑀣 𑀲𑀁𑀯𑀼𑀢𑁄 𑀮𑀚𑁆𑀚𑀻,_  
_𑀭𑀓𑁆𑀔𑀺𑀢𑁄𑀢𑀺 𑀧𑀯𑀼𑀘𑁆𑀘𑀢𑀻’”𑀢𑀺𑁇_  


---

1883. 𑀳𑀢𑁆𑀣𑀺𑀗𑁆𑀕𑀧𑀜𑁆𑀳𑁄 𑀤𑀲𑀫𑁄𑁇



---

1884. 𑀉𑀧𑀘𑀺𑀓𑀸𑀯𑀕𑁆𑀕𑁄 𑀘𑀢𑀼𑀢𑁆𑀣𑁄𑁇



---

1885. 𑀢𑀲𑁆𑀲𑀼𑀤𑁆𑀤𑀸𑀦𑀁



1886. _𑀉𑀧𑀘𑀺𑀓𑀸 𑀩𑀺𑀍𑀆𑀭𑁄 𑀘,_  
_𑀉𑀦𑁆𑀤𑀽𑀭𑁄 𑀯𑀺𑀘𑁆𑀙𑀺𑀓𑁂𑀦 𑀘;_  
_𑀦𑀓𑀼𑀮𑁄 𑀲𑀺𑀗𑁆𑀕𑀸𑀮𑁄 𑀫𑀺𑀕𑁄,_  
_𑀕𑁄𑀭𑀽𑀧𑁄 𑀯𑀭𑀸𑀳𑁄 𑀳𑀢𑁆𑀣𑀺𑀦𑀸 𑀤𑀲𑀸𑀢𑀺𑁇_  


[Go to previous page (7.4.9 Varāhaṅgapañha)](/tipitaka/28Mi/7/7.4/7.4.9.md) / [Go to parent page (7.4 Upacikāvagga)](/tipitaka/28Mi/7/7.4.md) / [Go to next page (7.5 Sīhavagga)](/tipitaka/28Mi/7/7.5.md)


