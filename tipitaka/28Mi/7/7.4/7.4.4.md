
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.4 Upacikāvagga](/tipitaka/28Mi/7/7.4.md)

# 𑁭𑁇𑁪𑁇𑁪 𑀯𑀺𑀘𑁆𑀙𑀺𑀓𑀗𑁆𑀕𑀧𑀜𑁆𑀳

### 𑀑𑀧𑀫𑁆𑀫𑀓𑀣𑀸𑀧𑀜𑁆𑀳

### 𑀉𑀧𑀘𑀺𑀓𑀸𑀯𑀕𑁆𑀕

### 𑀯𑀺𑀘𑁆𑀙𑀺𑀓𑀗𑁆𑀕𑀧𑀜𑁆𑀳

(258.)

1846\. “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀯𑀺𑀘𑁆𑀙𑀺𑀓𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆’𑀢𑀺 𑀬𑀁 𑀯𑀤𑁂𑀲𑀺, 𑀓𑀢𑀫𑀁 𑀢𑀁 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆”𑀢𑀺? “𑀬𑀣𑀸, 𑀫𑀳𑀸𑀭𑀸𑀚, 𑀯𑀺𑀘𑁆𑀙𑀺𑀓𑁄 𑀦𑀗𑁆𑀕𑀼𑀮𑀸𑀯𑀼𑀥𑁄 𑀦𑀗𑁆𑀕𑀼𑀮𑀁 𑀉𑀲𑁆𑀲𑀸𑀧𑁂𑀢𑁆𑀯𑀸 𑀘𑀭𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀜𑀸𑀡𑀸𑀯𑀼𑀥𑁂𑀦 𑀪𑀯𑀺𑀢𑀩𑁆𑀩𑀁, 𑀜𑀸𑀡𑀁 𑀉𑀲𑁆𑀲𑀸𑀧𑁂𑀢𑁆𑀯𑀸 𑀯𑀺𑀳𑀭𑀺𑀢𑀩𑁆𑀩𑀁𑁇 𑀇𑀤𑀁, 𑀫𑀳𑀸𑀭𑀸𑀚, 𑀯𑀺𑀘𑁆𑀙𑀺𑀓𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀣𑁂𑀭𑁂𑀦 𑀉𑀧𑀲𑁂𑀦𑁂𑀦 𑀯𑀗𑁆𑀕𑀦𑁆𑀢𑀧𑀼𑀢𑁆𑀢𑁂𑀦—

1847\. _‘𑀜𑀸𑀡𑀔𑀕𑁆𑀕𑀁 𑀕𑀳𑁂𑀢𑁆𑀯𑀸𑀦,_  
_𑀯𑀺𑀳𑀭𑀦𑁆𑀢𑁄 𑀯𑀺𑀧𑀲𑁆𑀲𑀓𑁄;_  
_𑀧𑀭𑀺𑀫𑀼𑀘𑁆𑀘𑀢𑀺 𑀲𑀩𑁆𑀩𑀪𑀬𑀸,_  
_𑀤𑀼𑀧𑁆𑀧𑀲𑀳𑁄 𑀘 𑀲𑁄 𑀪𑀯𑁂’”𑀢𑀺𑁇_  


---

1848\. 𑀯𑀺𑀘𑁆𑀙𑀺𑀓𑀗𑁆𑀕𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (7.4.3 Undūraṅgapañha)](/tipitaka/28Mi/7/7.4/7.4.3.md) / [Go to parent page (7.4 Upacikāvagga)](/tipitaka/28Mi/7/7.4.md) / [Go to next page (7.4.5 Nakulaṅgapañha)](/tipitaka/28Mi/7/7.4/7.4.5.md)


