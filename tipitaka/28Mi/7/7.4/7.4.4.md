
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.4 Upacikāvagga](/tipitaka/28Mi/7/7.4.md)

# 7.4.4 Vicchikaṅgapañha

### Opammakathāpañha

### Upacikāvagga

### Vicchikaṅgapañha

(258.)

1846\. “Bhante nāgasena, ‘vicchikassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vicchiko naṅgulāvudho naṅgulaṃ ussāpetvā carati; evameva kho, mahārāja, yoginā yogāvacarena ñāṇāvudhena bhavitabbaṃ, ñāṇaṃ ussāpetvā viharitabbaṃ. Idaṃ, mahārāja, vicchikassa ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—

1847\. _‘Ñāṇakhaggaṃ gahetvāna,_  
_viharanto vipassako;_  
_Parimuccati sabbabhayā,_  
_duppasaho ca so bhave’”ti._  


---

1848\. Vicchikaṅgapañho catuttho.



[Go to previous page (7.4.3 Undūraṅgapañha)](/tipitaka/28Mi/7/7.4/7.4.3.md) / [Go to parent page (7.4 Upacikāvagga)](/tipitaka/28Mi/7/7.4.md) / [Go to next page (7.4.5 Nakulaṅgapañha)](/tipitaka/28Mi/7/7.4/7.4.5.md)


