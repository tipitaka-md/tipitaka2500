
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.4 Upacikāvagga](/tipitaka/28Mi/7/7.4.md)

# 7.4.1 Upacikaṅgapañha

### Opammakathāpañha

### Upacikāvagga

### Upacikaṅgapañha

(255.)

1836. “Bhante nāgasena, ‘upacikāya ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, upacikā upari chadanaṃ katvā attānaṃ pidahitvā gocarāya carati; evameva kho, mahārāja, yoginā yogāvacarena sīlasaṃvarachadanaṃ katvā mānasaṃ pidahitvā piṇḍāya caritabbaṃ, sīlasaṃvarachadanena kho, mahārāja, yogī yogāvacaro sabbabhayasamatikkanto hoti. Idaṃ, mahārāja, upacikāya ekaṃ aṅgaṃ gahetabbaṃ. Bhāsitampetaṃ, mahārāja, therena upasenena vaṅgantaputtena—

1837. _‘Sīlasaṃvarachadanaṃ,_  
_yogī katvāna mānasaṃ;_  
_Anupalitto lokena,_  
_bhayā ca parimuccatī’”ti._  


---

1838. Upacikaṅgapañho paṭhamo.



[Go to previous page (7.4 Upacikāvagga)](/tipitaka/28Mi/7/7.4.md) / [Go to parent page (7.4 Upacikāvagga)](/tipitaka/28Mi/7/7.4.md) / [Go to next page (7.4.2 Biḷāraṅgapañha)](/tipitaka/28Mi/7/7.4/7.4.2.md)


