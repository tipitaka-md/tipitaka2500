
[Home](/) / [28Mi Milindapañhapāḷi](../...md) / [7 Opammakathāpañha](...md) / [7.4 Upacikāvagga](../28Mi/7/7.4.md)

# 𑁭𑁇𑁪𑁇𑁧 𑀉𑀧𑀘𑀺𑀓𑀗𑁆𑀕𑀧𑀜𑁆𑀳

* 𑀑𑀧𑀫𑁆𑀫𑀓𑀣𑀸𑀧𑀜𑁆𑀳

* 𑀉𑀧𑀘𑀺𑀓𑀸𑀯𑀕𑁆𑀕

* 𑀉𑀧𑀘𑀺𑀓𑀗𑁆𑀕𑀧𑀜𑁆𑀳

(255.)

1836\. “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀉𑀧𑀘𑀺𑀓𑀸𑀬 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆’𑀢𑀺 𑀬𑀁 𑀯𑀤𑁂𑀲𑀺, 𑀓𑀢𑀫𑀁 𑀢𑀁 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆”𑀢𑀺? “𑀬𑀣𑀸, 𑀫𑀳𑀸𑀭𑀸𑀚, 𑀉𑀧𑀘𑀺𑀓𑀸 𑀉𑀧𑀭𑀺 𑀙𑀤𑀦𑀁 𑀓𑀢𑁆𑀯𑀸 𑀅𑀢𑁆𑀢𑀸𑀦𑀁 𑀧𑀺𑀤𑀳𑀺𑀢𑁆𑀯𑀸 𑀕𑁄𑀘𑀭𑀸𑀬 𑀘𑀭𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀲𑀻𑀮𑀲𑀁𑀯𑀭𑀙𑀤𑀦𑀁 𑀓𑀢𑁆𑀯𑀸 𑀫𑀸𑀦𑀲𑀁 𑀧𑀺𑀤𑀳𑀺𑀢𑁆𑀯𑀸 𑀧𑀺𑀡𑁆𑀟𑀸𑀬 𑀘𑀭𑀺𑀢𑀩𑁆𑀩𑀁, 𑀲𑀻𑀮𑀲𑀁𑀯𑀭𑀙𑀤𑀦𑁂𑀦 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀻 𑀬𑁄𑀕𑀸𑀯𑀘𑀭𑁄 𑀲𑀩𑁆𑀩𑀪𑀬𑀲𑀫𑀢𑀺𑀓𑁆𑀓𑀦𑁆𑀢𑁄 𑀳𑁄𑀢𑀺𑁇 𑀇𑀤𑀁, 𑀫𑀳𑀸𑀭𑀸𑀚, 𑀉𑀧𑀘𑀺𑀓𑀸𑀬 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀣𑁂𑀭𑁂𑀦 𑀉𑀧𑀲𑁂𑀦𑁂𑀦 𑀯𑀗𑁆𑀕𑀦𑁆𑀢𑀧𑀼𑀢𑁆𑀢𑁂𑀦—

1837\. _‘𑀲𑀻𑀮𑀲𑀁𑀯𑀭𑀙𑀤𑀦𑀁,_  
_𑀬𑁄𑀕𑀻 𑀓𑀢𑁆𑀯𑀸𑀦 𑀫𑀸𑀦𑀲𑀁;_  
_𑀅𑀦𑀼𑀧𑀮𑀺𑀢𑁆𑀢𑁄 𑀮𑁄𑀓𑁂𑀦,_  
_𑀪𑀬𑀸 𑀘 𑀧𑀭𑀺𑀫𑀼𑀘𑁆𑀘𑀢𑀻’”𑀢𑀺𑁇_  


---

1838\. 𑀉𑀧𑀘𑀺𑀓𑀗𑁆𑀕𑀧𑀜𑁆𑀳𑁄 𑀧𑀞𑀫𑁄𑁇



[Go to previous page (7.4 Upacikāvagga)](../28Mi/7/7.4.md) / [Go to parent page (7.4 Upacikāvagga)](../28Mi/7/7.4.md) / [Go to next page (7.4.2 Biḷāraṅgapañha)](7.4.2.md)


