
[Home](/) / [28Mi Milindapañhapāḷi](../../../28Mi.md) / [7 Opammakathāpañha](../../7.md) / [7.5 Sīhavagga](../7.5.md)

# 𑁭𑁇𑁫𑁇𑁬 𑀲𑀢𑀧𑀢𑁆𑀢𑀗𑁆𑀕𑀧𑀜𑁆𑀳

### 𑀑𑀧𑀫𑁆𑀫𑀓𑀣𑀸𑀧𑀜𑁆𑀳

### 𑀲𑀻𑀳𑀯𑀕𑁆𑀕

### 𑀲𑀢𑀧𑀢𑁆𑀢𑀗𑁆𑀕𑀧𑀜𑁆𑀳

(270.)

1912\. “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀲𑀢𑀧𑀢𑁆𑀢𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆’𑀢𑀺 𑀬𑀁 𑀯𑀤𑁂𑀲𑀺, 𑀓𑀢𑀫𑀁 𑀢𑀁 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆”𑀢𑀺? “𑀬𑀣𑀸, 𑀫𑀳𑀸𑀭𑀸𑀚, 𑀲𑀢𑀧𑀢𑁆𑀢𑁄 𑀭𑀯𑀺𑀢𑁆𑀯𑀸 𑀧𑀭𑁂𑀲𑀁 𑀔𑁂𑀫𑀁 𑀯𑀸 𑀪𑀬𑀁 𑀯𑀸 𑀆𑀘𑀺𑀓𑁆𑀔𑀢𑀺; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀧𑀭𑁂𑀲𑀁 𑀥𑀫𑁆𑀫𑀁 𑀤𑁂𑀲𑀬𑀫𑀸𑀦𑁂𑀦 𑀯𑀺𑀦𑀺𑀧𑀸𑀢𑀁 𑀪𑀬𑀢𑁄 𑀤𑀲𑁆𑀲𑀬𑀺𑀢𑀩𑁆𑀩𑀁, 𑀦𑀺𑀩𑁆𑀩𑀸𑀦𑀁 𑀔𑁂𑀫𑀢𑁄 𑀤𑀲𑁆𑀲𑀬𑀺𑀢𑀩𑁆𑀩𑀁𑁇 𑀇𑀤𑀁, 𑀫𑀳𑀸𑀭𑀸𑀚, 𑀲𑀢𑀧𑀢𑁆𑀢𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀣𑁂𑀭𑁂𑀦 𑀧𑀺𑀡𑁆𑀟𑁄𑀮𑀪𑀸𑀭𑀤𑁆𑀯𑀸𑀚𑁂𑀦—

1913\. _‘𑀦𑀺𑀭𑀬𑁂 𑀪𑀬𑀲𑀦𑁆𑀢𑀸𑀲𑀁,_  
_𑀦𑀺𑀩𑁆𑀩𑀸𑀦𑁂 𑀯𑀺𑀧𑀼𑀮𑀁 𑀲𑀼𑀔𑀁;_  
_𑀉𑀪𑀬𑀸𑀦𑁂𑀢𑀸𑀦𑀢𑁆𑀣𑀸𑀦𑀺,_  
_𑀤𑀲𑁆𑀲𑁂𑀢𑀩𑁆𑀩𑀸𑀦𑀺 𑀬𑁄𑀕𑀺𑀦𑀸’”𑀢𑀺𑁇_  


---

1914\. 𑀲𑀢𑀧𑀢𑁆𑀢𑀗𑁆𑀕𑀧𑀜𑁆𑀳𑁄 𑀙𑀝𑁆𑀞𑁄𑁇



[Go to previous page (7.5.5 Ulūkaṅgapañha)](7.5.5.md) / [Go to parent page (7.5 Sīhavagga)](../7.5.md) / [Go to next page (7.5.7 Vagguliṅgapañha)](7.5.7.md)


