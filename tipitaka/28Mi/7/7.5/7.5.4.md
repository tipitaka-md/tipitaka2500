
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.5 Sīhavagga](/tipitaka/28Mi/7/7.5.md)

# 𑁭𑁇𑁫𑁇𑁪 𑀖𑀭𑀓𑀧𑁄𑀢𑀗𑁆𑀕𑀧𑀜𑁆𑀳

### 𑀑𑀧𑀫𑁆𑀫𑀓𑀣𑀸𑀧𑀜𑁆𑀳

### 𑀲𑀻𑀳𑀯𑀕𑁆𑀕

### 𑀖𑀭𑀓𑀧𑁄𑀢𑀗𑁆𑀕𑀧𑀜𑁆𑀳

(268.)

1905\. “𑀪𑀦𑁆𑀢𑁂 𑀦𑀸𑀕𑀲𑁂𑀦, ‘𑀖𑀭𑀓𑀧𑁄𑀢𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆’𑀢𑀺 𑀬𑀁 𑀯𑀤𑁂𑀲𑀺, 𑀓𑀢𑀫𑀁 𑀢𑀁 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀦𑁆”𑀢𑀺? “𑀬𑀣𑀸, 𑀫𑀳𑀸𑀭𑀸𑀚, 𑀖𑀭𑀓𑀧𑁄𑀢𑁄 𑀧𑀭𑀕𑁂𑀳𑁂 𑀯𑀲𑀫𑀸𑀦𑁄 𑀦 𑀢𑁂𑀲𑀁 𑀓𑀺𑀜𑁆𑀘𑀺 𑀪𑀡𑁆𑀟𑀲𑁆𑀲 𑀦𑀺𑀫𑀺𑀢𑁆𑀢𑀁 𑀕𑀡𑁆𑀳𑀸𑀢𑀺, 𑀫𑀚𑁆𑀛𑀢𑁆𑀢𑁄 𑀯𑀲𑀢𑀺 𑀲𑀜𑁆𑀜𑀸𑀩𑀳𑀼𑀮𑁄; 𑀏𑀯𑀫𑁂𑀯 𑀔𑁄, 𑀫𑀳𑀸𑀭𑀸𑀚, 𑀬𑁄𑀕𑀺𑀦𑀸 𑀬𑁄𑀕𑀸𑀯𑀘𑀭𑁂𑀦 𑀧𑀭𑀓𑀼𑀮𑀁 𑀉𑀧𑀕𑀢𑁂𑀦 𑀢𑀲𑁆𑀫𑀺𑀁 𑀓𑀼𑀮𑁂 𑀇𑀢𑁆𑀣𑀻𑀦𑀁 𑀯𑀸 𑀧𑀼𑀭𑀺𑀲𑀸𑀦𑀁 𑀯𑀸 𑀫𑀜𑁆𑀘𑁂 𑀯𑀸 𑀧𑀻𑀞𑁂 𑀯𑀸 𑀯𑀢𑁆𑀣𑁂 𑀯𑀸 𑀅𑀮𑀗𑁆𑀓𑀸𑀭𑁂 𑀯𑀸 𑀉𑀧𑀪𑁄𑀕𑁂 𑀯𑀸 𑀧𑀭𑀺𑀪𑁄𑀕𑁂 𑀯𑀸 𑀪𑁄𑀚𑀦𑀯𑀺𑀓𑀢𑀻𑀲𑀼 𑀯𑀸 𑀦 𑀦𑀺𑀫𑀺𑀢𑁆𑀢𑀁 𑀕𑀳𑁂𑀢𑀩𑁆𑀩𑀁, 𑀫𑀚𑁆𑀛𑀢𑁆𑀢𑁂𑀦 𑀪𑀯𑀺𑀢𑀩𑁆𑀩𑀁, 𑀲𑀫𑀡𑀲𑀜𑁆𑀜𑀸 𑀧𑀘𑁆𑀘𑀼𑀧𑀝𑁆𑀞𑀧𑁂𑀢𑀩𑁆𑀩𑀸𑁇 𑀇𑀤𑀁, 𑀫𑀳𑀸𑀭𑀸𑀚, 𑀖𑀭𑀓𑀧𑁄𑀢𑀲𑁆𑀲 𑀏𑀓𑀁 𑀅𑀗𑁆𑀕𑀁 𑀕𑀳𑁂𑀢𑀩𑁆𑀩𑀁𑁇 𑀪𑀸𑀲𑀺𑀢𑀫𑁆𑀧𑁂𑀢𑀁, 𑀫𑀳𑀸𑀭𑀸𑀚, 𑀪𑀕𑀯𑀢𑀸 𑀤𑁂𑀯𑀸𑀢𑀺𑀤𑁂𑀯𑁂𑀦 𑀘𑀽𑀍𑀅𑀦𑀸𑀭𑀤𑀚𑀸𑀢𑀓𑁂—

1906\. _‘𑀧𑀯𑀺𑀲𑀺𑀢𑁆𑀯𑀸 𑀧𑀭𑀓𑀼𑀮𑀁,_  
_𑀧𑀸𑀦𑀢𑁆𑀣𑀁 𑀪𑁄𑀚𑀦𑀸𑀬 𑀯𑀸;_  
_𑀫𑀺𑀢𑀁 𑀔𑀸𑀤𑁂 𑀫𑀺𑀢𑀁 𑀪𑀼𑀜𑁆𑀚𑁂,_  
_𑀦 𑀘 𑀭𑀽𑀧𑁂 𑀫𑀦𑀁 𑀓𑀭𑁂’”𑀢𑀺𑁇_  


---

1907\. 𑀖𑀭𑀓𑀧𑁄𑀢𑀗𑁆𑀕𑀧𑀜𑁆𑀳𑁄 𑀘𑀢𑀼𑀢𑁆𑀣𑁄𑁇



[Go to previous page (7.5.3 Peṇāhikaṅgapañha)](/tipitaka/28Mi/7/7.5/7.5.3.md) / [Go to parent page (7.5 Sīhavagga)](/tipitaka/28Mi/7/7.5.md) / [Go to next page (7.5.5 Ulūkaṅgapañha)](/tipitaka/28Mi/7/7.5/7.5.5.md)


