
[Home](/) / [28Mi Milindapañhapāḷi](../../../28Mi.md) / [7 Opammakathāpañha](../../7.md) / [7.6 Makkaṭakavagga](../7.6.md)

# 7.6.3 Cittakadharakummaṅgapañha

* Opammakathāpañha

* Makkaṭakavagga

* Cittakadharakummaṅgapañha

(277.)

1941\. “Bhante nāgasena, ‘cittakadharakummassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, cittakadharakummo udakabhayā udakaṃ parivajjetvā vicarati, tāya ca pana udakaṃ parivajjanāya āyunā na parihāyati; evameva kho, mahārāja, yoginā yogāvacarena pamāde bhayadassāvinā bhavitabbaṃ, appamāde guṇavisesadassāvinā. Tāya ca pana bhayadassāvitāya na parihāyati sāmaññā, nibbānassa santike upeti. Idaṃ, mahārāja, cittakadharakummassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena dhammapade—

1942\. _‘Appamādarato bhikkhu,_  
_pamāde bhayadassi vā;_  
_Abhabbo parihānāya,_  
_nibbānasseva santike’”ti._  


---

1943\. Cittakadharakummaṅgapañho catuttho.



[Go to previous page (7.6.2 Thanassitadārakaṅgapañha)](7.6.2.md) / [Go to parent page (7.6 Makkaṭakavagga)](../7.6.md) / [Go to next page (7.6.4 Pavanaṅgapañha)](7.6.4.md)


