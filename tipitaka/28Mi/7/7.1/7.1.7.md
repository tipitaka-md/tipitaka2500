
[Home](/) / [28Mi Milindapañhapāḷi](../../../28Mi.md) / [7 Opammakathāpañha](../../7.md) / [7.1 Gadrabhavagga](../7.1.md)

# 7.1.7 Vaṃsaṅgapañha

* Opammakathāpañha

* Gadrabhavagga

* Vaṃsaṅgapañha

(231.)

1690\. “Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vaṃso yattha vāto, tattha anulometi, nāññatthamanudhāvati; evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ. Idaṃ, mahārāja, vaṃsassa ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena—

1691\. _‘Navaṅgaṃ buddhavacanaṃ,_  
_anulometvāna sabbadā;_  
_Kappiye anavajjasmiṃ,_  
_ṭhatvāpāyaṃ samuttarin’”ti._  


---

1692\. Vaṃsaṅgapañho sattamo.



[Go to previous page (7.1.6 Kummaṅgapañha)](7.1.6.md) / [Go to parent page (7.1 Gadrabhavagga)](../7.1.md) / [Go to next page (7.1.8 Cāpaṅgapañha)](7.1.8.md)


