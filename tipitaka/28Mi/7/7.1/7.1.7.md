
[Home](/) / [28Mi Milindapañhapāḷi](/tipitaka/28Mi.md) / [7 Opammakathāpañha](/tipitaka/28Mi/7.md) / [7.1 Gadrabhavagga](/tipitaka/28Mi/7/7.1.md)

# 7.1.7 Vaṃsaṅgapañha

### Opammakathāpañha

### Gadrabhavagga

### Vaṃsaṅgapañha

(231.)

1690. “Bhante nāgasena, ‘vaṃsassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, vaṃso yattha vāto, tattha anulometi, nāññatthamanudhāvati; evameva kho, mahārāja, yoginā yogāvacarena yaṃ buddhena bhagavatā bhāsitaṃ navaṅgaṃ satthusāsanaṃ, taṃ anulomayitvā kappiye anavajje ṭhatvā samaṇadhammaṃyeva pariyesitabbaṃ. Idaṃ, mahārāja, vaṃsassa ekaṃ aṅgaṃ gahetabbaṃ. Bhāsitampetaṃ, mahārāja, therena rāhulena—

1691. _‘Navaṅgaṃ buddhavacanaṃ,_  
_anulometvāna sabbadā;_  
_Kappiye anavajjasmiṃ,_  
_ṭhatvāpāyaṃ samuttarin’”ti._  


===

1692. Vaṃsaṅgapañho sattamo.



[Go to previous page](/tipitaka/28Mi/7/7.1/7.1.6.md) / [Go to parent page](/tipitaka/28Mi/7/7.1.md) / [Go to next page](/tipitaka/28Mi/7/7.1/7.1.8.md)


