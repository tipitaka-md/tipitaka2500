
[Home](/) / [28Mi Milindapañhapāḷi](../...md) / [7 Opammakathāpañha](...md) / [7.1 Gadrabhavagga](../28Mi/7/7.1.md)

# 7.1.4 Dīpiniyaṅgapañha

* Opammakathāpañha

* Gadrabhavagga

* Dīpiniyaṅgapañha

(228.)

1673\. “Bhante nāgasena, ‘dīpiniyā ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, dīpinī sakiṃyeva gabbhaṃ gaṇhāti, na punappunaṃ purisaṃ upeti? Evameva kho, mahārāja, yoginā yogāvacarena āyatiṃ paṭisandhiṃ uppattiṃ gabbhaseyyaṃ cutiṃ bhedaṃ khayaṃ vināsaṃ saṃsārabhayaṃ duggatiṃ visamaṃ sampīḷitaṃ disvā ‘punabbhave nappaṭisandahissāmī’ti yoniso manasikāro karaṇīyo. Idaṃ, mahārāja, dīpiniyā ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena suttanipāte dhaniyagopālakasutte—

1674\. _‘Usabhoriva chetva bandhanāni,_  
_Nāgo pūtilataṃva dālayitvā;_  
_Nāhaṃ punupessaṃ gabbhaseyyaṃ,_  
_Atha ce patthayasī pavassa devā’”ti._  


---

1675\. Dīpiniyaṅgapañho catuttho.



[Go to previous page (7.1.3 Kalandakaṅgapañha)](7.1.3.md) / [Go to parent page (7.1 Gadrabhavagga)](../28Mi/7/7.1.md) / [Go to next page (7.1.5 Dīpikaṅgapañha)](7.1.5.md)


