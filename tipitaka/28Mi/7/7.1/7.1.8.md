
[Home](/) / [28Mi Milindapañhapāḷi](../...md) / [7 Opammakathāpañha](...md) / [7.1 Gadrabhavagga](../28Mi/7/7.1.md)

# 7.1.8 Cāpaṅgapañha

* Opammakathāpañha

* Gadrabhavagga

* Cāpaṅgapañha

(232.)

1693\. “Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, cāpo sutacchito namito yāvaggamūlaṃ samakameva anunamati nappaṭitthambhati; evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ. Idaṃ, mahārāja, cāpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena vidhura (puṇṇaka) jātake—

1694\. _‘Cāpovūnudaro dhīro,_  
_vaṃso vāpi pakampaye;_  
_Paṭilomaṃ na vatteyya,_  
_sa rājavasatiṃ vase’”ti._  


---

1695\. Cāpaṅgapañho aṭṭhamo.



[Go to previous page (7.1.7 Vaṃsaṅgapañha)](7.1.7.md) / [Go to parent page (7.1 Gadrabhavagga)](../28Mi/7/7.1.md) / [Go to next page (7.1.9 Vāyasaṅgapañha)](7.1.9.md)


