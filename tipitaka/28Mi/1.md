
[Home](/) / [28Mi Milindapañhapāḷi](/tipitaka/28Mi.md)

# 𑁧 𑀆𑀭𑀫𑁆𑀪𑀓𑀣𑀸

### 𑀆𑀭𑀫𑁆𑀪𑀓𑀣𑀸

(1.)

2. _𑀫𑀺𑀮𑀺𑀦𑁆𑀤𑁄 𑀦𑀸𑀫 𑀲𑁄 𑀭𑀸𑀚𑀸,_  
_𑀲𑀸𑀕𑀮𑀸𑀬𑀁 𑀧𑀼𑀭𑀼𑀢𑁆𑀢𑀫𑁂;_  
_𑀉𑀧𑀕𑀜𑁆𑀙𑀺 𑀦𑀸𑀕𑀲𑁂𑀦𑀁,_  
_𑀕𑀗𑁆𑀕𑀸 𑀘 𑀬𑀣𑀸 𑀲𑀸𑀕𑀭𑀁𑁇_  


3. _𑀆𑀲𑀚𑁆𑀚 𑀭𑀸𑀚𑀸 𑀘𑀺𑀢𑁆𑀭𑀓𑀣𑀺𑀁,_  
_𑀉𑀓𑁆𑀓𑀸𑀥𑀸𑀭𑀁 𑀢𑀫𑁄𑀦𑀼𑀤𑀁;_  
_𑀅𑀧𑀼𑀘𑁆𑀙𑀺 𑀦𑀺𑀧𑀼𑀡𑁂 𑀧𑀜𑁆𑀳𑁂,_  
_𑀞𑀸𑀦𑀸𑀝𑁆𑀞𑀸𑀦𑀕𑀢𑁂 𑀧𑀼𑀣𑀽𑁇_  


4. _𑀧𑀼𑀘𑁆𑀙𑀸 𑀯𑀺𑀲𑀚𑁆𑀚𑀦𑀸 𑀘𑁂𑀯,_  
_𑀕𑀫𑁆𑀪𑀻𑀭𑀢𑁆𑀣𑀽𑀧𑀦𑀺𑀲𑁆𑀲𑀺𑀢𑀸;_  
_𑀳𑀤𑀬𑀗𑁆𑀕𑀫𑀸 𑀓𑀡𑁆𑀡𑀲𑀼𑀔𑀸,_  
_𑀅𑀩𑁆𑀪𑀼𑀢𑀸 𑀮𑁄𑀫𑀳𑀁𑀲𑀦𑀸𑁇_  


5. _𑀅𑀪𑀺𑀥𑀫𑁆𑀫𑀯𑀺𑀦𑀬𑁄𑀕𑀸𑀍𑀳𑀸,_  
_𑀲𑀼𑀢𑁆𑀢𑀚𑀸𑀮𑀲𑀫𑀢𑁆𑀢𑀺𑀢𑀸;_  
_𑀦𑀸𑀕𑀲𑁂𑀦𑀓𑀣𑀸 𑀘𑀺𑀢𑁆𑀭𑀸,_  
_𑀑𑀧𑀫𑁆𑀫𑁂𑀳𑀺 𑀦𑀬𑁂𑀳𑀺 𑀘𑁇_  


6. _𑀢𑀢𑁆𑀣 𑀜𑀸𑀡𑀁 𑀧𑀡𑀺𑀥𑀸𑀬,_  
_𑀳𑀸𑀲𑀬𑀺𑀢𑁆𑀯𑀸𑀦 𑀫𑀸𑀦𑀲𑀁;_  
_𑀲𑀼𑀡𑀸𑀣 𑀦𑀺𑀧𑀼𑀡𑁂 𑀧𑀜𑁆𑀳𑁂,_  
_𑀓𑀗𑁆𑀔𑀸𑀝𑁆𑀞𑀸𑀦𑀯𑀺𑀤𑀸𑀮𑀦𑁂𑀢𑀺𑁇_  


(2.)

7. 𑀢𑀁 𑀬𑀣𑀸𑀦𑀼𑀲𑀽𑀬𑀢𑁂—  𑀅𑀢𑁆𑀣𑀺 𑀬𑁄𑀦𑀓𑀸𑀦𑀁 𑀦𑀸𑀦𑀸𑀧𑀼𑀝𑀪𑁂𑀤𑀦𑀁 𑀲𑀸𑀕𑀮𑀁 𑀦𑀸𑀫 𑀦𑀕𑀭𑀁 𑀦𑀤𑀻𑀧𑀩𑁆𑀩𑀢𑀲𑁄𑀪𑀺𑀢𑀁 𑀭𑀫𑀡𑀻𑀬𑀪𑀽𑀫𑀺𑀧𑁆𑀧𑀤𑁂𑀲𑀪𑀸𑀕𑀁 𑀆𑀭𑀸𑀫𑀼𑀬𑁆𑀬𑀸𑀦𑁄𑀧𑀯𑀦𑀢𑀍𑀆𑀓𑀧𑁄𑀓𑁆𑀔𑀭𑀡𑀺𑀲𑀫𑁆𑀧𑀦𑁆𑀦𑀁 𑀦𑀤𑀻𑀧𑀩𑁆𑀩𑀢𑀯𑀦𑀭𑀸𑀫𑀡𑁂𑀬𑁆𑀬𑀓𑀁 𑀲𑀼𑀢𑀯𑀦𑁆𑀢𑀦𑀺𑀫𑁆𑀫𑀺𑀢𑀁 𑀦𑀺𑀳𑀢𑀧𑀘𑁆𑀘𑀢𑁆𑀣𑀺𑀓𑀁 𑀧𑀘𑁆𑀘𑀸𑀫𑀺𑀢𑁆𑀢𑀸𑀦𑀼𑀧𑀧𑀻𑀍𑀇𑀢𑀁 𑀯𑀺𑀯𑀺𑀥𑀯𑀺𑀘𑀺𑀢𑁆𑀭𑀤𑀍𑀳𑀫𑀝𑁆𑀝𑀸𑀮𑀓𑁄𑀝𑁆𑀞𑀓𑀁 𑀯𑀭𑀧𑀯𑀭𑀕𑁄𑀧𑀼𑀭𑀢𑁄𑀭𑀡𑀁 𑀕𑀫𑁆𑀪𑀻𑀭𑀧𑀭𑀺𑀔𑀸𑀧𑀡𑁆𑀟𑀭𑀧𑀸𑀓𑀸𑀭𑀧𑀭𑀺𑀓𑁆𑀔𑀺𑀢𑁆𑀢𑀦𑁆𑀢𑁂𑀧𑀼𑀭𑀁𑁇 𑀲𑀼𑀯𑀺𑀪𑀢𑁆𑀢𑀯𑀻𑀣𑀺𑀘𑀘𑁆𑀘𑀭𑀘𑀢𑀼𑀓𑁆𑀓𑀲𑀺𑀗𑁆𑀖𑀸𑀝𑀓𑀁 𑀲𑀼𑀧𑁆𑀧𑀲𑀸𑀭𑀺𑀢𑀸𑀦𑁂𑀓𑀯𑀺𑀥𑀯𑀭𑀪𑀡𑁆𑀟𑀧𑀭𑀺𑀧𑀽𑀭𑀺𑀢𑀦𑁆𑀢𑀭𑀸𑀧𑀡𑀁 𑀯𑀺𑀯𑀺𑀥𑀤𑀸𑀦𑀕𑁆𑀕𑀲𑀢𑀲𑀫𑀼𑀧𑀲𑁄𑀪𑀺𑀢𑀁 𑀳𑀺𑀫𑀕𑀺𑀭𑀺𑀲𑀺𑀔𑀭𑀲𑀗𑁆𑀓𑀸𑀲𑀯𑀭𑀪𑀯𑀦𑀲𑀢𑀲𑀳𑀲𑁆𑀲𑀧𑁆𑀧𑀝𑀺𑀫𑀡𑁆𑀟𑀺𑀢𑀁 𑀕𑀚𑀳𑀬𑀭𑀣𑀧𑀢𑁆𑀢𑀺𑀲𑀫𑀸𑀓𑀼𑀮𑀁 𑀅𑀪𑀺𑀭𑀽𑀧𑀦𑀭𑀦𑀸𑀭𑀺𑀕𑀡𑀸𑀦𑀼𑀘𑀭𑀺𑀢𑀁 𑀆𑀓𑀺𑀡𑁆𑀡𑀚𑀦𑀫𑀦𑀼𑀲𑁆𑀲𑀁 𑀧𑀼𑀣𑀼𑀔𑀢𑁆𑀢𑀺𑀬𑀩𑁆𑀭𑀸𑀳𑁆𑀫𑀡𑀯𑁂𑀲𑁆𑀲𑀲𑀼𑀤𑁆𑀤𑀁 𑀯𑀺𑀯𑀺𑀥𑀲𑀫𑀡𑀩𑁆𑀭𑀸𑀳𑁆𑀫𑀡𑀲𑀪𑀸𑀚𑀦𑀲𑀗𑁆𑀖𑀝𑀺𑀢𑀁 𑀩𑀳𑀼𑀯𑀺𑀥𑀯𑀺𑀚𑁆𑀚𑀸𑀯𑀦𑁆𑀢 𑀦𑀭𑀘𑀺𑀭𑀦𑀺𑀲𑁂𑀯𑀺𑀢𑀁 𑀓𑀸𑀲𑀺𑀓𑀓𑁄𑀝𑀼𑀫𑁆𑀩𑀭𑀺𑀓𑀸𑀤𑀺𑀦𑀸𑀦𑀸𑀯𑀺𑀥𑀯𑀢𑁆𑀣𑀸𑀧𑀡𑀲𑀫𑁆𑀧𑀦𑁆𑀦𑀁 𑀲𑀼𑀧𑁆𑀧𑀲𑀸𑀭𑀺𑀢𑀭𑀼𑀘𑀺𑀭𑀩𑀳𑀼𑀯𑀺𑀥𑀧𑀼𑀧𑁆𑀨𑀕𑀦𑁆𑀥𑀸𑀧𑀡𑀁 𑀕𑀦𑁆𑀥𑀕𑀦𑁆𑀥𑀺𑀢𑀁 𑀆𑀲𑀻𑀲𑀦𑀻𑀬𑀩𑀳𑀼𑀭𑀢𑀦𑀧𑀭𑀺𑀧𑀽𑀭𑀺𑀢𑀁 𑀤𑀺𑀲𑀸𑀫𑀼𑀔𑀲𑀼𑀧𑁆𑀧𑀲𑀸𑀭𑀺𑀢𑀸𑀧𑀡𑀁 𑀲𑀺𑀗𑁆𑀕𑀸𑀭𑀯𑀸𑀡𑀺𑀚𑀕𑀡𑀸𑀦𑀼𑀘𑀭𑀺𑀢𑀁 𑀓𑀳𑀸𑀧𑀡𑀭𑀚𑀢𑀲𑀼𑀯𑀡𑁆𑀡𑀓𑀁𑀲𑀧𑀢𑁆𑀣𑀭𑀧𑀭𑀺𑀧𑀽𑀭𑀁 𑀧𑀚𑁆𑀚𑁄𑀢𑀫𑀸𑀦𑀦𑀺𑀥𑀺𑀦𑀺𑀓𑁂𑀢𑀁 𑀧𑀳𑀽𑀢𑀥𑀦𑀥𑀜𑁆𑀜𑀯𑀺𑀢𑁆𑀢𑀽𑀧𑀓𑀭𑀡𑀁 𑀧𑀭𑀺𑀧𑀼𑀡𑁆𑀡𑀓𑁄𑀲𑀓𑁄𑀝𑁆𑀞𑀸𑀕𑀸𑀭𑀁 𑀩𑀳𑁆𑀯𑀦𑁆𑀦𑀧𑀸𑀦𑀁 𑀩𑀳𑀼𑀯𑀺𑀥𑀔𑀚𑁆𑀚𑀪𑁄𑀚𑁆𑀚𑀮𑁂𑀬𑁆𑀬𑀧𑁂𑀬𑁆𑀬𑀲𑀸𑀬𑀦𑀻𑀬𑀁 𑀉𑀢𑁆𑀢𑀭𑀓𑀼𑀭𑀼𑀲𑀗𑁆𑀓𑀸𑀲𑀁 𑀲𑀫𑁆𑀧𑀦𑁆𑀦𑀲𑀲𑁆𑀲𑀁 𑀆𑀍𑀅𑀓𑀫𑀦𑁆𑀤𑀸 𑀯𑀺𑀬 𑀤𑁂𑀯𑀧𑀼𑀭𑀁𑁇

8. 𑀏𑀢𑁆𑀣 𑀞𑀢𑁆𑀯𑀸 𑀢𑁂𑀲𑀁 𑀧𑀼𑀩𑁆𑀩𑀓𑀫𑁆𑀫𑀁 𑀓𑀣𑁂𑀢𑀩𑁆𑀩𑀁, 𑀓𑀣𑁂𑀦𑁆𑀢𑁂𑀦 𑀘 𑀙𑀥𑀸 𑀯𑀺𑀪𑀚𑀺𑀢𑁆𑀯𑀸 𑀓𑀣𑁂𑀢𑀩𑁆𑀩𑀁𑁇 𑀲𑁂𑀬𑁆𑀬𑀣𑀺𑀤𑀁—  𑀧𑀼𑀩𑁆𑀩𑀬𑁄𑀕𑁄 𑀫𑀺𑀮𑀺𑀦𑁆𑀤𑀧𑀜𑁆𑀳𑀁 𑀮𑀓𑁆𑀔𑀡𑀧𑀜𑁆𑀳𑀁 𑀫𑁂𑀡𑁆𑀟𑀓𑀧𑀜𑁆𑀳𑀁 𑀅𑀦𑀼𑀫𑀸𑀦𑀧𑀜𑁆𑀳𑀁 𑀑𑀧𑀫𑁆𑀫𑀓𑀣𑀸𑀧𑀜𑁆𑀳𑀦𑁆𑀢𑀺𑁇

9. 𑀢𑀢𑁆𑀣 𑀫𑀺𑀮𑀺𑀦𑁆𑀤𑀧𑀜𑁆𑀳𑁄 𑀮𑀓𑁆𑀔𑀡𑀧𑀜𑁆𑀳𑁄, 𑀯𑀺𑀫𑀢𑀺𑀘𑁆𑀙𑁂𑀤𑀦𑀧𑀜𑁆𑀳𑁄𑀢𑀺 𑀤𑀼𑀯𑀺𑀥𑁄𑁇 𑀫𑁂𑀡𑁆𑀟𑀓𑀧𑀜𑁆𑀳𑁄𑀧𑀺 𑀫𑀳𑀸𑀯𑀕𑁆𑀕𑁄, 𑀬𑁄𑀕𑀺𑀓𑀣𑀸𑀧𑀜𑁆𑀳𑁄𑀢𑀺 𑀤𑀼𑀯𑀺𑀥𑁄𑁇

[Go to previous page (28Mi Milindapañhapāḷi)](/tipitaka/28Mi/0.md) / [Go to parent page (28Mi Milindapañhapāḷi)](/tipitaka/28Mi/0.md) / [Go to next page (2 Bāhirakathā)](/tipitaka/28Mi/2.md)


