
[Home](/) / [23J Jātakapāḷi](../../../23J.md) / [17 Cattālīsanipāta](../../17.md) / [17.1 Tesakuṇavagga](../17.1.md)

# 𑁧𑁭𑁇𑁧𑁇𑁧 𑀢𑁂𑀲𑀓𑀼𑀡𑀚𑀸𑀢𑀓

* 𑀘𑀢𑁆𑀢𑀸𑀮𑀻𑀲𑀦𑀺𑀧𑀸𑀢

* 𑀢𑁂𑀲𑀓𑀼𑀡𑀯𑀕𑁆𑀕

* 𑀢𑁂𑀲𑀓𑀼𑀡𑀚𑀸𑀢𑀓

(1.)

2\. _“𑀯𑁂𑀲𑁆𑀲𑀦𑁆𑀢𑀭𑀁 𑀢𑀁 𑀧𑀼𑀘𑁆𑀙𑀸𑀫𑀺,_  
_𑀲𑀓𑀼𑀡 𑀪𑀤𑁆𑀤𑀫𑀢𑁆𑀣𑀼 𑀢𑁂;_  
_𑀭𑀚𑁆𑀚𑀁 𑀓𑀸𑀭𑁂𑀢𑀼𑀓𑀸𑀫𑁂𑀦,_  
_𑀓𑀺𑀁 𑀲𑀼 𑀓𑀺𑀘𑁆𑀘𑀁 𑀓𑀢𑀁 𑀯𑀭𑀁”𑁇_  


(2.)

3\. _“𑀘𑀺𑀭𑀲𑁆𑀲𑀁 𑀯𑀢 𑀫𑀁 𑀢𑀸𑀢𑁄,_  
_𑀓𑀁𑀲𑁄 𑀩𑀸𑀭𑀸𑀡𑀲𑀺𑀕𑁆𑀕𑀳𑁄;_  
_𑀧𑀫𑀢𑁆𑀢𑁄 𑀅𑀧𑁆𑀧𑀫𑀢𑁆𑀢𑀁 𑀫𑀁,_  
_𑀧𑀺𑀢𑀸 𑀧𑀼𑀢𑁆𑀢𑀁 𑀅𑀘𑁄𑀤𑀬𑀺𑁇_  


(3.)

4\. _𑀧𑀞𑀫𑁂𑀦𑁂𑀯 𑀯𑀺𑀢𑀣𑀁,_  
_𑀓𑁄𑀥𑀁 𑀳𑀸𑀲𑀁 𑀦𑀺𑀯𑀸𑀭𑀬𑁂;_  
_𑀢𑀢𑁄 𑀓𑀺𑀘𑁆𑀘𑀸𑀦𑀺 𑀓𑀸𑀭𑁂𑀬𑁆𑀬,_  
_𑀢𑀁 𑀯𑀢𑀁 𑀆𑀳𑀼 𑀔𑀢𑁆𑀢𑀺𑀬𑁇_  


(4.)

5\. _𑀬𑀁 𑀢𑁆𑀯𑀁 𑀢𑀸𑀢 𑀢𑀧𑁄𑀓𑀫𑁆𑀫𑀁,_  
_𑀧𑀼𑀩𑁆𑀩𑁂 𑀓𑀢𑀫𑀲𑀁𑀲𑀬𑀁;_  
_𑀭𑀢𑁆𑀢𑁄 𑀤𑀼𑀝𑁆𑀞𑁄 𑀘 𑀬𑀁 𑀓𑀬𑀺𑀭𑀸,_  
_𑀦 𑀢𑀁 𑀓𑀬𑀺𑀭𑀸 𑀢𑀢𑁄 𑀧𑀼𑀦𑁇_  


(5.)

6\. _𑀔𑀢𑁆𑀢𑀺𑀬𑀲𑁆𑀲 𑀧𑀫𑀢𑁆𑀢𑀲𑁆𑀲,_  
_𑀭𑀝𑁆𑀞𑀲𑁆𑀫𑀺𑀁 𑀭𑀝𑁆𑀞𑀯𑀟𑁆𑀠𑀦;_  
_𑀲𑀩𑁆𑀩𑁂 𑀪𑁄𑀕𑀸 𑀯𑀺𑀦𑀲𑁆𑀲𑀦𑁆𑀢𑀺,_  
_𑀭𑀜𑁆𑀜𑁄 𑀢𑀁 𑀯𑀼𑀘𑁆𑀘𑀢𑁂 𑀅𑀖𑀁𑁇_  


(6.)

7\. _𑀲𑀺𑀭𑀻 𑀢𑀸𑀢 𑀅𑀮𑀓𑁆𑀔𑀻 𑀘,_  
_𑀧𑀼𑀘𑁆𑀙𑀺𑀢𑀸 𑀏𑀢𑀤𑀩𑁆𑀭𑀯𑀼𑀁;_  
_𑀉𑀝𑁆𑀞𑀸𑀦𑀯𑀻𑀭𑀺𑀬𑁂 𑀧𑁄𑀲𑁂,_  
_𑀭𑀫𑀸𑀳𑀁 𑀅𑀦𑀼𑀲𑀽𑀬𑀓𑁂𑁇_  


(7.)

8\. _𑀉𑀲𑀽𑀬𑀓𑁂 𑀤𑀼𑀳𑀤𑀬𑁂,_  
_𑀧𑀼𑀭𑀺𑀲𑁂 𑀓𑀫𑁆𑀫𑀤𑀼𑀲𑁆𑀲𑀓𑁂;_  
_𑀓𑀸𑀍𑀅𑀓𑀡𑁆𑀡𑀻 𑀫𑀳𑀸𑀭𑀸𑀚,_  
_𑀭𑀫𑀢𑀺 𑀘𑀓𑁆𑀓𑀪𑀜𑁆𑀚𑀦𑀻𑁇_  


(8.)

9\. _𑀲𑁄 𑀢𑁆𑀯𑀁 𑀲𑀩𑁆𑀩𑁂𑀲𑀼 𑀲𑀼𑀳𑀤𑀬𑁄,_  
_𑀲𑀩𑁆𑀩𑁂𑀲𑀁 𑀭𑀓𑁆𑀔𑀺𑀢𑁄 𑀪𑀯;_  
_𑀅𑀮𑀓𑁆𑀔𑀺𑀁 𑀦𑀼𑀤 𑀫𑀳𑀸𑀭𑀸𑀚,_  
_𑀮𑀓𑁆𑀔𑁆𑀬𑀸 𑀪𑀯 𑀦𑀺𑀯𑁂𑀲𑀦𑀁𑁇_  


(9.)

10\. _𑀲 𑀮𑀓𑁆𑀔𑀻𑀥𑀺𑀢𑀺𑀲𑀫𑁆𑀧𑀦𑁆𑀦𑁄,_  
_𑀧𑀼𑀭𑀺𑀲𑁄 𑀳𑀺 𑀫𑀳𑀕𑁆𑀕𑀢𑁄;_  
_𑀅𑀫𑀺𑀢𑁆𑀢𑀸𑀦𑀁 𑀓𑀸𑀲𑀺𑀧𑀢𑀺,_  
_𑀫𑀽𑀮𑀁 𑀅𑀕𑁆𑀕𑀜𑁆𑀘 𑀙𑀺𑀦𑁆𑀤𑀢𑀺𑁇_  


(10.)

11\. _𑀲𑀓𑁆𑀓𑁄𑀧𑀺 𑀳𑀺 𑀪𑀽𑀢𑀧𑀢𑀺,_  
_𑀉𑀝𑁆𑀞𑀸𑀦𑁂 𑀦𑀧𑁆𑀧𑀫𑀚𑁆𑀚𑀢𑀺;_  
_𑀲 𑀓𑀮𑁆𑀬𑀸𑀡𑁂 𑀥𑀺𑀢𑀺𑀁 𑀓𑀢𑁆𑀯𑀸,_  
_𑀉𑀝𑁆𑀞𑀸𑀦𑁂 𑀓𑀼𑀭𑀼𑀢𑁂 𑀫𑀦𑁄𑁇_  


(11.)

12\. _𑀕𑀦𑁆𑀥𑀩𑁆𑀩𑀸 𑀧𑀺𑀢𑀭𑁄 𑀤𑁂𑀯𑀸,_  
_𑀲𑀸𑀚𑀻𑀯𑀸 𑀳𑁄𑀦𑁆𑀢𑀺 𑀢𑀸𑀤𑀺𑀦𑁄;_  
_𑀉𑀝𑁆𑀞𑀸𑀳𑀢𑁄 𑀅𑀧𑁆𑀧𑀫𑀚𑁆𑀚𑀢𑁄,_  
_𑀅𑀦𑀼𑀢𑀺𑀝𑁆𑀞𑀦𑁆𑀢𑀺 𑀤𑁂𑀯𑀢𑀸𑁇_  


(12.)

13\. _𑀲𑁄 𑀅𑀧𑁆𑀧𑀫𑀢𑁆𑀢𑁄 𑀅𑀓𑁆𑀓𑀼𑀤𑁆𑀥𑁄,_  
_𑀢𑀸𑀢 𑀓𑀺𑀘𑁆𑀘𑀸𑀦𑀺 𑀓𑀸𑀭𑀬;_  
_𑀯𑀸𑀬𑀫𑀲𑁆𑀲𑀼 𑀘 𑀓𑀺𑀘𑁆𑀘𑁂𑀲𑀼,_  
_𑀦𑀸𑀮𑀲𑁄 𑀯𑀺𑀦𑁆𑀤𑀢𑁂 𑀲𑀼𑀔𑀁𑁇_  


(13.)

14\. _𑀢𑀢𑁆𑀣𑁂𑀯 𑀢𑁂 𑀯𑀢𑁆𑀢𑀧𑀤𑀸,_  
_𑀏𑀲𑀸𑀯 𑀅𑀦𑀼𑀲𑀸𑀲𑀦𑀻;_  
_𑀅𑀮𑀁 𑀫𑀺𑀢𑁆𑀢𑁂 𑀲𑀼𑀔𑀸𑀧𑁂𑀢𑀼𑀁,_  
_𑀅𑀫𑀺𑀢𑁆𑀢𑀸𑀦𑀁 𑀤𑀼𑀔𑀸𑀬 𑀘”𑁇_  


(14.)

15\. _“𑀲𑀓𑁆𑀔𑀺𑀲𑀺 𑀢𑁆𑀯𑀁 𑀓𑀼𑀡𑁆𑀟𑀮𑀺𑀦𑀺,_  
_𑀫𑀜𑁆𑀜𑀲𑀺 𑀔𑀢𑁆𑀢𑀩𑀦𑁆𑀥𑀼𑀦𑀺;_  
_𑀭𑀚𑁆𑀚𑀁 𑀓𑀸𑀭𑁂𑀢𑀼𑀓𑀸𑀫𑁂𑀦,_  
_𑀓𑀺𑀁 𑀲𑀼 𑀓𑀺𑀘𑁆𑀘𑀁 𑀓𑀢𑀁 𑀯𑀭𑀁”𑁇_  


(15.)

16\. _“𑀤𑁆𑀯𑁂𑀯 𑀢𑀸𑀢 𑀧𑀤𑀓𑀸𑀦𑀺,_  
_𑀬𑀢𑁆𑀣 𑀲𑀩𑁆𑀩𑀁 𑀧𑀢𑀺𑀝𑁆𑀞𑀺𑀢𑀁;_  
_𑀅𑀮𑀤𑁆𑀥𑀲𑁆𑀲 𑀘 𑀬𑁄 𑀮𑀸𑀪𑁄,_  
_𑀮𑀤𑁆𑀥𑀲𑁆𑀲 𑀘𑀸𑀦𑀼𑀭𑀓𑁆𑀔𑀡𑀸𑁇_  


(16.)

17\. _𑀅𑀫𑀘𑁆𑀘𑁂 𑀢𑀸𑀢 𑀚𑀸𑀦𑀸𑀳𑀺,_  
_𑀥𑀻𑀭𑁂 𑀅𑀢𑁆𑀣𑀲𑁆𑀲 𑀓𑁄𑀯𑀺𑀤𑁂;_  
_𑀅𑀦𑀓𑁆𑀔𑀸𑀓𑀺𑀢𑀯𑁂 𑀢𑀸𑀢,_  
_𑀅𑀲𑁄𑀡𑁆𑀟𑁂 𑀅𑀯𑀺𑀦𑀸𑀲𑀓𑁂𑁇_  


(17.)

18\. _𑀬𑁄 𑀘 𑀢𑀁 𑀢𑀸𑀢 𑀭𑀓𑁆𑀔𑁂𑀬𑁆𑀬,_  
_𑀥𑀦𑀁 𑀬𑀜𑁆𑀘𑁂𑀯 𑀢𑁂 𑀲𑀺𑀬𑀸;_  
_𑀲𑀽𑀢𑁄𑀯 𑀭𑀣𑀁 𑀲𑀗𑁆𑀕𑀡𑁆𑀳𑁂,_  
_𑀲𑁄 𑀢𑁂 𑀓𑀺𑀘𑁆𑀘𑀸𑀦𑀺 𑀓𑀸𑀭𑀬𑁂𑁇_  


(18.)

19\. _𑀲𑀼𑀲𑀗𑁆𑀕𑀳𑀺𑀢𑀦𑁆𑀢𑀚𑀦𑁄,_  
_𑀲𑀬𑀁 𑀯𑀺𑀢𑁆𑀢𑀁 𑀅𑀯𑁂𑀓𑁆𑀔𑀺𑀬;_  
_𑀦𑀺𑀥𑀺𑀜𑁆𑀘 𑀇𑀡𑀤𑀸𑀦𑀜𑁆𑀘,_  
_𑀦 𑀓𑀭𑁂 𑀧𑀭𑀧𑀢𑁆𑀢𑀺𑀬𑀸𑁇_  


(19.)

20\. _𑀲𑀬𑀁 𑀆𑀬𑀁 𑀯𑀬𑀁 𑀚𑀜𑁆𑀜𑀸,_  
_𑀲𑀬𑀁 𑀚𑀜𑁆𑀜𑀸 𑀓𑀢𑀸𑀓𑀢𑀁;_  
_𑀦𑀺𑀕𑁆𑀕𑀡𑁆𑀳𑁂 𑀦𑀺𑀕𑁆𑀕𑀳𑀸𑀭𑀳𑀁,_  
_𑀧𑀕𑁆𑀕𑀡𑁆𑀳𑁂 𑀧𑀕𑁆𑀕𑀳𑀸𑀭𑀳𑀁𑁇_  


(20.)

21\. _𑀲𑀬𑀁 𑀚𑀸𑀦𑀧𑀤𑀁 𑀅𑀢𑁆𑀣𑀁,_  
_𑀅𑀦𑀼𑀲𑀸𑀲 𑀭𑀣𑁂𑀲𑀪;_  
_𑀫𑀸 𑀢𑁂 𑀅𑀥𑀫𑁆𑀫𑀺𑀓𑀸 𑀬𑀼𑀢𑁆𑀢𑀸,_  
_𑀥𑀦𑀁 𑀭𑀝𑁆𑀞𑀜𑁆𑀘 𑀦𑀸𑀲𑀬𑀼𑀁𑁇_  


(21.)

22\. _𑀫𑀸 𑀘 𑀯𑁂𑀕𑁂𑀦 𑀓𑀺𑀘𑁆𑀘𑀸𑀦𑀺,_  
_𑀓𑀭𑁄𑀲𑀺 𑀓𑀸𑀭𑀬𑁂𑀲𑀺 𑀯𑀸;_  
_𑀯𑁂𑀕𑀲𑀸 𑀳𑀺 𑀓𑀢𑀁 𑀓𑀫𑁆𑀫𑀁,_  
_𑀫𑀦𑁆𑀤𑁄 𑀧𑀘𑁆𑀙𑀸𑀦𑀼𑀢𑀧𑁆𑀧𑀢𑀺𑁇_  


(22.)

23\. _𑀫𑀸 𑀢𑁂 𑀅𑀥𑀺𑀲𑀭𑁂 𑀫𑀼𑀜𑁆𑀘,_  
_𑀲𑀼𑀩𑀸𑀍𑀳𑀫𑀥𑀺𑀓𑁄𑀧𑀺𑀢𑀁;_  
_𑀓𑁄𑀥𑀲𑀸 𑀳𑀺 𑀩𑀳𑀽 𑀨𑀻𑀢𑀸,_  
_𑀓𑀼𑀮𑀸 𑀅𑀓𑀼𑀮𑀢𑀁 𑀕𑀢𑀸𑁇_  


(23.)

24\. _𑀫𑀸 𑀢𑀸𑀢 𑀇𑀲𑁆𑀲𑀭𑁄𑀫𑁆𑀳𑀻𑀢𑀺,_  
_𑀅𑀦𑀢𑁆𑀣𑀸𑀬 𑀧𑀢𑀸𑀭𑀬𑀺;_  
_𑀇𑀢𑁆𑀣𑀻𑀦𑀁 𑀧𑀼𑀭𑀺𑀲𑀸𑀦𑀜𑁆𑀘,_  
_𑀫𑀸 𑀢𑁂 𑀆𑀲𑀺 𑀤𑀼𑀔𑀼𑀤𑁆𑀭𑀬𑁄𑁇_  


(24.)

25\. _𑀅𑀧𑁂𑀢𑀮𑁄𑀫𑀳𑀁𑀲𑀲𑁆𑀲,_  
_𑀭𑀜𑁆𑀜𑁄 𑀓𑀸𑀫𑀸𑀦𑀼𑀲𑀸𑀭𑀺𑀦𑁄;_  
_𑀲𑀩𑁆𑀩𑁂 𑀪𑁄𑀕𑀸 𑀯𑀺𑀦𑀲𑁆𑀲𑀦𑁆𑀢𑀺,_  
_𑀭𑀜𑁆𑀜𑁄 𑀢𑀁 𑀯𑀼𑀘𑁆𑀘𑀢𑁂 𑀅𑀖𑀁𑁇_  


(25.)

26\. _𑀢𑀢𑁆𑀣𑁂𑀯 𑀢𑁂 𑀯𑀢𑁆𑀢𑀧𑀤𑀸,_  
_𑀏𑀲𑀸𑀯 𑀅𑀦𑀼𑀲𑀸𑀲𑀦𑀻;_  
_𑀤𑀓𑁆𑀔𑀲𑁆𑀲𑀼𑀤𑀸𑀦𑀺 𑀧𑀼𑀜𑁆𑀜𑀓𑀭𑁄,_  
_𑀅𑀲𑁄𑀡𑁆𑀟𑁄 𑀅𑀯𑀺𑀦𑀸𑀲𑀓𑁄;_  
_𑀲𑀻𑀮𑀯𑀸𑀲𑁆𑀲𑀼 𑀫𑀳𑀸𑀭𑀸𑀚,_  
_𑀤𑀼𑀲𑁆𑀲𑀻𑀮𑁄 𑀯𑀺𑀦𑀺𑀧𑀸𑀢𑀺𑀓𑁄”𑁇_  


(26.)

27\. _“𑀅𑀧𑀼𑀘𑁆𑀙𑀺𑀫𑁆𑀳 𑀓𑁄𑀲𑀺𑀬𑀕𑁄𑀢𑁆𑀢𑀁,_  
_𑀓𑀼𑀡𑁆𑀟𑀮𑀺𑀦𑀺𑀁 𑀢𑀣𑁂𑀯 𑀘;_  
_𑀢𑁆𑀯𑀁 𑀤𑀸𑀦𑀺 𑀯𑀤𑁂𑀳𑀺 𑀚𑀫𑁆𑀩𑀼𑀓,_  
_𑀩𑀮𑀸𑀦𑀁 𑀩𑀮𑀫𑀼𑀢𑁆𑀢𑀫𑀁”𑁇_  


(27.)

28\. _“𑀩𑀮𑀁 𑀧𑀜𑁆𑀘𑀯𑀺𑀥𑀁 𑀮𑁄𑀓𑁂,_  
_𑀧𑀼𑀭𑀺𑀲𑀲𑁆𑀫𑀺𑀁 𑀫𑀳𑀕𑁆𑀕𑀢𑁂;_  
_𑀢𑀢𑁆𑀣 𑀩𑀸𑀳𑀼𑀩𑀮𑀁 𑀦𑀸𑀫,_  
_𑀘𑀭𑀺𑀫𑀁 𑀯𑀼𑀘𑁆𑀘𑀢𑁂 𑀩𑀮𑀁𑁇_  


(28.)

29\. _𑀪𑁄𑀕𑀩𑀮𑀜𑁆𑀘 𑀤𑀻𑀖𑀸𑀯𑀼,_  
_𑀤𑀼𑀢𑀺𑀬𑀁 𑀯𑀼𑀘𑁆𑀘𑀢𑁂 𑀩𑀮𑀁;_  
_𑀅𑀫𑀘𑁆𑀘𑀩𑀮𑀜𑁆𑀘 𑀤𑀻𑀖𑀸𑀯𑀼,_  
_𑀢𑀢𑀺𑀬𑀁 𑀯𑀼𑀘𑁆𑀘𑀢𑁂 𑀩𑀮𑀁𑁇_  


(29.)

30\. _𑀅𑀪𑀺𑀚𑀘𑁆𑀘𑀩𑀮𑀁 𑀘𑁂𑀯,_  
_𑀢𑀁 𑀘𑀢𑀼𑀢𑁆𑀣𑀁 𑀅𑀲𑀁𑀲𑀬𑀁;_  
_𑀬𑀸𑀦𑀺 𑀘𑁂𑀢𑀸𑀦𑀺 𑀲𑀩𑁆𑀩𑀸𑀦𑀺,_  
_𑀅𑀥𑀺𑀕𑀡𑁆𑀳𑀸𑀢𑀺 𑀧𑀡𑁆𑀟𑀺𑀢𑁄𑁇_  


(30.)

31\. _𑀢𑀁 𑀩𑀮𑀸𑀦𑀁 𑀩𑀮𑀁 𑀲𑁂𑀝𑁆𑀞𑀁,_  
_𑀅𑀕𑁆𑀕𑀁 𑀧𑀜𑁆𑀜𑀸𑀩𑀮𑀁 𑀩𑀮𑀁;_  
_𑀧𑀜𑁆𑀜𑀸𑀩𑀮𑁂𑀦𑀼𑀧𑀢𑁆𑀣𑀤𑁆𑀥𑁄,_  
_𑀅𑀢𑁆𑀣𑀁 𑀯𑀺𑀦𑁆𑀤𑀢𑀺 𑀧𑀡𑁆𑀟𑀺𑀢𑁄𑁇_  


(31.)

32\. _𑀅𑀧𑀺 𑀘𑁂 𑀮𑀪𑀢𑀺 𑀫𑀦𑁆𑀤𑁄,_  
_𑀨𑀻𑀢𑀁 𑀥𑀭𑀡𑀺𑀫𑀼𑀢𑁆𑀢𑀫𑀁;_  
_𑀅𑀓𑀸𑀫𑀲𑁆𑀲 𑀧𑀲𑀬𑁆𑀳𑀁 𑀯𑀸,_  
_𑀅𑀜𑁆𑀜𑁄 𑀢𑀁 𑀧𑀝𑀺𑀧𑀚𑁆𑀚𑀢𑀺𑁇_  


(32.)

33\. _𑀅𑀪𑀺𑀚𑀸𑀢𑁄𑀧𑀺 𑀘𑁂 𑀳𑁄𑀢𑀺,_  
_𑀭𑀚𑁆𑀚𑀁 𑀮𑀤𑁆𑀥𑀸𑀦 𑀔𑀢𑁆𑀢𑀺𑀬𑁄;_  
_𑀤𑀼𑀧𑁆𑀧𑀜𑁆𑀜𑁄 𑀳𑀺 𑀓𑀸𑀲𑀺𑀧𑀢𑀺,_  
_𑀲𑀩𑁆𑀩𑁂𑀦𑀧𑀺 𑀦 𑀚𑀻𑀯𑀢𑀺𑁇_  


(33.)

34\. _𑀧𑀜𑁆𑀜𑀸𑀯 𑀲𑀼𑀢𑀁 𑀯𑀺𑀦𑀺𑀘𑁆𑀙𑀺𑀦𑀻,_  
_𑀧𑀜𑁆𑀜𑀸 𑀓𑀺𑀢𑁆𑀢𑀺 𑀲𑀺𑀮𑁄𑀓𑀯𑀟𑁆𑀠𑀦𑀻;_  
_𑀧𑀜𑁆𑀜𑀸𑀲𑀳𑀺𑀢𑁄 𑀦𑀭𑁄 𑀇𑀥,_  
_𑀅𑀧𑀺 𑀤𑀼𑀓𑁆𑀔𑁂 𑀲𑀼𑀔𑀸𑀦𑀺 𑀯𑀺𑀦𑁆𑀤𑀢𑀺𑁇_  


(34.)

35\. _𑀧𑀜𑁆𑀜𑀜𑁆𑀘 𑀔𑁄 𑀅𑀲𑀼𑀲𑁆𑀲𑀽𑀲𑀁,_  
_𑀦 𑀓𑁄𑀘𑀺 𑀅𑀥𑀺𑀕𑀘𑁆𑀙𑀢𑀺;_  
_𑀩𑀳𑀼𑀲𑁆𑀲𑀼𑀢𑀁 𑀅𑀦𑀸𑀕𑀫𑁆𑀫,_  
_𑀥𑀫𑁆𑀫𑀝𑁆𑀞𑀁 𑀅𑀯𑀺𑀦𑀺𑀩𑁆𑀪𑀼𑀚𑀁𑁇_  


(35.)

36\. _𑀬𑁄 𑀘 𑀥𑀫𑁆𑀫𑀯𑀺𑀪𑀗𑁆𑀕𑀜𑁆𑀜𑀽,_  
_𑀓𑀸𑀮𑀼𑀝𑁆𑀞𑀸𑀬𑀻 𑀫𑀢𑀦𑁆𑀤𑀺𑀢𑁄;_  
_𑀅𑀦𑀼𑀝𑁆𑀞𑀳𑀢𑀺 𑀓𑀸𑀮𑁂𑀦,_  
_𑀓𑀫𑁆𑀫𑀨𑀮𑀁 𑀢𑀲𑁆𑀲𑀺𑀚𑁆𑀛𑀢𑀺𑁇_  


(36.)

37\. _𑀅𑀦𑀸𑀬𑀢𑀦𑀲𑀻𑀮𑀲𑁆𑀲,_  
_𑀅𑀦𑀸𑀬𑀢𑀦𑀲𑁂𑀯𑀺𑀦𑁄;_  
_𑀦 𑀦𑀺𑀩𑁆𑀩𑀺𑀦𑁆𑀤𑀺𑀬𑀓𑀸𑀭𑀺𑀲𑁆𑀲,_  
_𑀲𑀫𑁆𑀫𑀤𑀢𑁆𑀣𑁄 𑀯𑀺𑀧𑀘𑁆𑀘𑀢𑀺𑁇_  


(37.)

38\. _𑀅𑀚𑁆𑀛𑀢𑁆𑀢𑀜𑁆𑀘 𑀧𑀬𑀼𑀢𑁆𑀢𑀲𑁆𑀲,_  
_𑀢𑀣𑀸𑀬𑀢𑀦𑀲𑁂𑀯𑀺𑀦𑁄;_  
_𑀅𑀦𑀺𑀩𑁆𑀩𑀺𑀦𑁆𑀤𑀺𑀬𑀓𑀸𑀭𑀺𑀲𑁆𑀲,_  
_𑀲𑀫𑁆𑀫𑀤𑀢𑁆𑀣𑁄 𑀯𑀺𑀧𑀘𑁆𑀘𑀢𑀺𑁇_  


(38.)

39\. _𑀬𑁄𑀕𑀧𑁆𑀧𑀬𑁄𑀕𑀲𑀗𑁆𑀔𑀸𑀢𑀁,_  
_𑀲𑀫𑁆𑀪𑀢𑀲𑁆𑀲𑀸𑀦𑀼𑀭𑀓𑁆𑀔𑀡𑀁;_  
_𑀢𑀸𑀦𑀺 𑀢𑁆𑀯𑀁 𑀢𑀸𑀢 𑀲𑁂𑀯𑀲𑁆𑀲𑀼,_  
_𑀫𑀸 𑀅𑀓𑀫𑁆𑀫𑀸𑀬 𑀭𑀦𑁆𑀥𑀬𑀺;_  
_𑀅𑀓𑀫𑁆𑀫𑀼𑀦𑀸 𑀳𑀺 𑀤𑀼𑀫𑁆𑀫𑁂𑀥𑁄,_  
_𑀦𑀍𑀆𑀕𑀸𑀭𑀁𑀯 𑀲𑀻𑀤𑀢𑀺”𑁇_  


(39.)

40\. _“𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀫𑀸𑀢𑀸𑀧𑀺𑀢𑀽𑀲𑀼 𑀔𑀢𑁆𑀢𑀺𑀬;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(40.)

41\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀧𑀼𑀢𑁆𑀢𑀤𑀸𑀭𑁂𑀲𑀼 𑀔𑀢𑁆𑀢𑀺𑀬;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(41.)

42\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀫𑀺𑀢𑁆𑀢𑀸𑀫𑀘𑁆𑀘𑁂𑀲𑀼 𑀔𑀢𑁆𑀢𑀺𑀬;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(42.)

43\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀯𑀸𑀳𑀦𑁂𑀲𑀼 𑀩𑀮𑁂𑀲𑀼 𑀘;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(43.)

44\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀕𑀸𑀫𑁂𑀲𑀼 𑀦𑀺𑀕𑀫𑁂𑀲𑀼 𑀘;_  
_…𑀧𑁂…_  


(44.)

45\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀭𑀝𑁆𑀞𑁂𑀲𑀼 𑀚𑀦𑀧𑀤𑁂𑀲𑀼 𑀘;_  
_…𑀧𑁂…_  


(45.)

46\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀲𑀫𑀡𑀩𑁆𑀭𑀸𑀳𑁆𑀫𑀡𑁂𑀲𑀼 𑀘;_  
_…𑀧𑁂…_  


(46.)

47\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀫𑀺𑀕𑀧𑀓𑁆𑀔𑀻𑀲𑀼 𑀔𑀢𑁆𑀢𑀺𑀬;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(47.)

48\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀥𑀫𑁆𑀫𑁄 𑀘𑀺𑀡𑁆𑀡𑁄 𑀲𑀼𑀔𑀸𑀯𑀳𑁄;_  
_𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀭𑀸𑀚 𑀲𑀕𑁆𑀕𑀁 𑀕𑀫𑀺𑀲𑁆𑀲𑀲𑀺𑁇_  


(48.)

49\. _𑀥𑀫𑁆𑀫𑀁 𑀘𑀭 𑀫𑀳𑀸𑀭𑀸𑀚,_  
_𑀲𑁃𑀦𑁆𑀤𑀸 𑀤𑁂𑀯𑀸 𑀲𑀩𑁆𑀭𑀳𑁆𑀫𑀓𑀸;_  
_𑀲𑀼𑀘𑀺𑀡𑁆𑀡𑁂𑀦 𑀤𑀺𑀯𑀁 𑀧𑀢𑁆𑀢𑀸,_  
_𑀫𑀸 𑀥𑀫𑁆𑀫𑀁 𑀭𑀸𑀚 𑀧𑀸𑀫𑀤𑁄𑁇_  


(49.)

50\. _𑀢𑀢𑁆𑀣𑁂𑀯 𑀢𑁂 𑀯𑀢𑁆𑀢𑀧𑀤𑀸,_  
_𑀏𑀲𑀸𑀯 𑀅𑀦𑀼𑀲𑀸𑀲𑀦𑀻;_  
_𑀲𑀧𑁆𑀧𑀜𑁆𑀜𑀲𑁂𑀯𑀻 𑀓𑀮𑁆𑀬𑀸𑀡𑀻,_  
_𑀲𑀫𑀢𑁆𑀢𑀁 𑀲𑀸𑀫 𑀢𑀁 𑀯𑀺𑀤𑀽”𑀢𑀺𑁇_  


---

51\. 𑀢𑁂𑀲𑀓𑀼𑀡𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (17.1 Tesakuṇavagga)](../17.1.md) / [Go to parent page (17.1 Tesakuṇavagga)](../17.1.md) / [Go to next page (17.1.2 Sarabhaṅgajātaka)](17.1.2.md)


