
[Home](/) / [23J Jātakapāḷi](/tipitaka/23J.md) / [19 Saṭṭhinipāta](/tipitaka/23J/19.md) / [19.1 Soṇakavagga](/tipitaka/23J/19/19.1.md)

# 𑁧𑁯𑁇𑁧𑁇𑁧 𑀲𑁄𑀡𑀓𑀚𑀸𑀢𑀓

### 𑀲𑀝𑁆𑀞𑀺𑀦𑀺𑀧𑀸𑀢

### 𑀲𑁄𑀡𑀓𑀯𑀕𑁆𑀕

### 𑀲𑁄𑀡𑀓𑀚𑀸𑀢𑀓

(1.)

443. _“𑀢𑀲𑁆𑀲 𑀲𑀼𑀢𑁆𑀯𑀸 𑀲𑀢𑀁 𑀤𑀫𑁆𑀫𑀺,_  
_𑀲𑀳𑀲𑁆𑀲𑀁 𑀤𑀺𑀝𑁆𑀞 𑀲𑁄𑀡𑀓𑀁;_  
_𑀓𑁄 𑀫𑁂 𑀲𑁄𑀡𑀓𑀫𑀓𑁆𑀔𑀸𑀢𑀺,_  
_𑀲𑀳𑀸𑀬𑀁 𑀧𑀁𑀲𑀼𑀓𑀻𑀍𑀇𑀢𑀁”𑁇_  


(2.)

444. _“𑀅𑀣𑀩𑁆𑀭𑀯𑀻 𑀫𑀸𑀡𑀯𑀓𑁄,_  
_𑀤𑀳𑀭𑁄 𑀧𑀜𑁆𑀘𑀘𑀽𑀍𑀅𑀓𑁄;_  
_𑀫𑀬𑁆𑀳𑀁 𑀲𑀼𑀢𑁆𑀯𑀸 𑀲𑀢𑀁 𑀤𑁂𑀳𑀺,_  
_𑀲𑀳𑀲𑁆𑀲𑀁 𑀤𑀺𑀝𑁆𑀞 𑀲𑁄𑀡𑀓𑀁;_  
_𑀅𑀳𑀁 𑀢𑁂 𑀲𑁄𑀡𑀓𑀓𑁆𑀔𑀺𑀲𑁆𑀲𑀁,_  
_𑀲𑀳𑀸𑀬𑀁 𑀧𑀁𑀲𑀼𑀓𑀻𑀍𑀇𑀢𑀁”𑁇_  


(3.)

445. _“𑀓𑀢𑀫𑀲𑁆𑀫𑀺𑀁 𑀲𑁄 𑀚𑀦𑀧𑀤𑁂,_  
_𑀭𑀝𑁆𑀞𑁂𑀲𑀼 𑀦𑀺𑀕𑀫𑁂𑀲𑀼 𑀘;_  
_𑀓𑀢𑁆𑀣 𑀲𑁄𑀡𑀓𑀫𑀤𑁆𑀤𑀓𑁆𑀔𑀺,_  
_𑀢𑀁 𑀫𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑁄”𑁇_  


(4.)

446. _“𑀢𑀯𑁂𑀯 𑀤𑁂𑀯 𑀯𑀺𑀚𑀺𑀢𑁂,_  
_𑀢𑀯𑁂𑀯𑀼𑀬𑁆𑀬𑀸𑀦𑀪𑀽𑀫𑀺𑀬𑀸;_  
_𑀉𑀚𑀼𑀯𑀁𑀲𑀸 𑀫𑀳𑀸𑀲𑀸𑀮𑀸,_  
_𑀦𑀻𑀮𑁄𑀪𑀸𑀲𑀸 𑀫𑀦𑁄𑀭𑀫𑀸𑁇_  


(5.)

447. _𑀢𑀺𑀝𑁆𑀞𑀦𑁆𑀢𑀺 𑀫𑁂𑀖𑀲𑀫𑀸𑀦𑀸,_  
_𑀭𑀫𑁆𑀫𑀸 𑀅𑀜𑁆𑀜𑁄𑀜𑁆𑀜𑀦𑀺𑀲𑁆𑀲𑀺𑀢𑀸;_  
_𑀢𑁂𑀲𑀁 𑀫𑀽𑀮𑀫𑁆𑀳𑀺 𑀲𑁄𑀡𑀓𑁄,_  
_𑀛𑀸𑀬𑀢𑀻 𑀅𑀦𑀼𑀧𑀸𑀤𑀦𑁄;_  
_𑀉𑀧𑀸𑀤𑀸𑀦𑁂𑀲𑀼 𑀮𑁄𑀓𑁂𑀲𑀼,_  
_𑀟𑀬𑁆𑀳𑀫𑀸𑀦𑁂𑀲𑀼 𑀦𑀺𑀩𑁆𑀩𑀼𑀢𑁄”𑁇_  


(6.)

448. _𑀢𑀢𑁄 𑀘 𑀭𑀸𑀚𑀸 𑀧𑀸𑀬𑀸𑀲𑀺,_  
_𑀲𑁂𑀦𑀸𑀬 𑀘𑀢𑀼𑀭𑀗𑁆𑀕𑀺𑀬𑀸;_  
_𑀓𑀸𑀭𑀸𑀧𑁂𑀢𑁆𑀯𑀸 𑀲𑀫𑀁 𑀫𑀕𑁆𑀕𑀁,_  
_𑀅𑀕𑀫𑀸 𑀬𑁂𑀦 𑀲𑁄𑀡𑀓𑁄𑁇_  


(7.)

449. _𑀉𑀬𑁆𑀬𑀸𑀦𑀪𑀽𑀫𑀺𑀁 𑀕𑀦𑁆𑀢𑁆𑀯𑀸𑀦,_  
_𑀯𑀺𑀘𑀭𑀦𑁆𑀢𑁄 𑀩𑁆𑀭𑀳𑀸𑀯𑀦𑁂;_  
_𑀆𑀲𑀻𑀦𑀁 𑀲𑁄𑀡𑀓𑀁 𑀤𑀓𑁆𑀔𑀺,_  
_𑀟𑀬𑁆𑀳𑀫𑀸𑀦𑁂𑀲𑀼 𑀦𑀺𑀩𑁆𑀩𑀼𑀢𑀁𑁇_  


(8.)

450. _“𑀓𑀧𑀡𑁄 𑀯𑀢𑀬𑀁 𑀪𑀺𑀓𑁆𑀔𑀼,_  
_𑀫𑀼𑀡𑁆𑀟𑁄 𑀲𑀗𑁆𑀖𑀸𑀝𑀺𑀧𑀸𑀭𑀼𑀢𑁄;_  
_𑀅𑀫𑀸𑀢𑀺𑀓𑁄 𑀅𑀧𑀺𑀢𑀺𑀓𑁄,_  
_𑀭𑀼𑀓𑁆𑀔𑀫𑀽𑀮𑀲𑁆𑀫𑀺 𑀛𑀸𑀬𑀢𑀺”𑁇_  


(9.)

451. _𑀇𑀫𑀁 𑀯𑀸𑀓𑁆𑀬𑀁 𑀦𑀺𑀲𑀸𑀫𑁂𑀢𑁆𑀯𑀸,_  
_𑀲𑁄𑀡𑀓𑁄 𑀏𑀢𑀤𑀩𑁆𑀭𑀯𑀺;_  
_“𑀦 𑀭𑀸𑀚 𑀓𑀧𑀡𑁄 𑀳𑁄𑀢𑀺,_  
_𑀥𑀫𑁆𑀫𑀁 𑀓𑀸𑀬𑁂𑀦 𑀨𑀲𑁆𑀲𑀬𑀁𑁇_  


(10.)

452. _𑀬𑁄 𑀘 𑀥𑀫𑁆𑀫𑀁 𑀦𑀺𑀭𑀁𑀓𑀢𑁆𑀯𑀸,_  
_𑀅𑀥𑀫𑁆𑀫𑀫𑀦𑀼𑀯𑀢𑁆𑀢𑀢𑀺;_  
_𑀲 𑀭𑀸𑀚 𑀓𑀧𑀡𑁄 𑀳𑁄𑀢𑀺,_  
_𑀧𑀸𑀧𑁄 𑀧𑀸𑀧𑀧𑀭𑀸𑀬𑀡𑁄”𑁇_  


(11.)

453. _“𑀅𑀭𑀺𑀦𑁆𑀤𑀫𑁄𑀢𑀺 𑀫𑁂 𑀦𑀸𑀫𑀁,_  
_𑀓𑀸𑀲𑀺𑀭𑀸𑀚𑀸𑀢𑀺 𑀫𑀁 𑀯𑀺𑀤𑀽;_  
_𑀓𑀘𑁆𑀘𑀺 𑀪𑁄𑀢𑁄 𑀲𑀼𑀔𑀲𑁆𑀲𑁂𑀬𑁆𑀬𑀸,_  
_𑀇𑀥 𑀧𑀢𑁆𑀢𑀲𑁆𑀲 𑀲𑁄𑀡𑀓”𑁇_  


(12.)

454. _“𑀲𑀤𑀸𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀦 𑀢𑁂𑀲𑀁 𑀓𑁄𑀝𑁆𑀞𑁂 𑀑𑀧𑁂𑀦𑁆𑀢𑀺,_  
_𑀦 𑀓𑀼𑀫𑁆𑀪𑀺𑀁 𑀦 𑀔𑀍𑀑𑀧𑀺𑀬𑀁;_  
_𑀧𑀭𑀦𑀺𑀝𑁆𑀞𑀺𑀢𑀫𑁂𑀲𑀸𑀦𑀸,_  
_𑀢𑁂𑀦 𑀬𑀸𑀧𑁂𑀦𑁆𑀢𑀺 𑀲𑀼𑀩𑁆𑀩𑀢𑀸𑁇_  


(13.)

455. _𑀤𑀼𑀢𑀺𑀬𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀅𑀦𑀯𑀚𑁆𑀚𑀧𑀺𑀡𑁆𑀟𑁄 𑀪𑁄𑀢𑁆𑀢𑀩𑁆𑀩𑁄,_  
_𑀦 𑀘 𑀓𑁄𑀘𑀽𑀧𑀭𑁄𑀥𑀢𑀺𑁇_  


(14.)

456. _𑀢𑀢𑀺𑀬𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀦𑀺𑀩𑁆𑀩𑀼𑀢𑁄 𑀧𑀺𑀡𑁆𑀟𑁄 𑀪𑁄𑀢𑁆𑀢𑀩𑁆𑀩𑁄,_  
_𑀦 𑀘 𑀓𑁄𑀘𑀽𑀧𑀭𑁄𑀥𑀢𑀺𑁇_  


(15.)

457. _𑀘𑀢𑀼𑀢𑁆𑀣𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀫𑀼𑀢𑁆𑀢𑀲𑁆𑀲 𑀭𑀝𑁆𑀞𑁂 𑀘𑀭𑀢𑁄,_  
_𑀲𑀗𑁆𑀕𑁄 𑀬𑀲𑁆𑀲 𑀦 𑀯𑀺𑀚𑁆𑀚𑀢𑀺𑁇_  


(16.)

458. _𑀧𑀜𑁆𑀘𑀫𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀦𑀕𑀭𑀫𑁆𑀳𑀺 𑀟𑀬𑁆𑀳𑀫𑀸𑀦𑀫𑁆𑀳𑀺,_  
_𑀦𑀸𑀲𑁆𑀲 𑀓𑀺𑀜𑁆𑀘𑀺 𑀅𑀟𑀬𑁆𑀳𑀣𑁇_  


(17.)

459. _𑀙𑀝𑁆𑀞𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀭𑀝𑁆𑀞𑁂 𑀯𑀺𑀮𑀼𑀫𑁆𑀧𑀫𑀸𑀦𑀫𑁆𑀳𑀺,_  
_𑀦𑀸𑀲𑁆𑀲 𑀓𑀺𑀜𑁆𑀘𑀺 𑀅𑀳𑀻𑀭𑀣𑁇_  


(18.)

460. _𑀲𑀢𑁆𑀢𑀫𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀘𑁄𑀭𑁂𑀳𑀺 𑀭𑀓𑁆𑀔𑀺𑀢𑀁 𑀫𑀕𑁆𑀕𑀁,_  
_𑀬𑁂 𑀘𑀜𑁆𑀜𑁂 𑀧𑀭𑀺𑀧𑀦𑁆𑀣𑀺𑀓𑀸;_  
_𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬,_  
_𑀲𑁄𑀢𑁆𑀣𑀺𑀁 𑀕𑀘𑁆𑀙𑀢𑀺 𑀲𑀼𑀩𑁆𑀩𑀢𑁄𑁇_  


(19.)

461. _𑀅𑀝𑁆𑀞𑀫𑀫𑁆𑀧𑀺 𑀪𑀤𑁆𑀭𑀫𑀥𑀦𑀲𑁆𑀲,_  
_𑀅𑀦𑀸𑀕𑀸𑀭𑀲𑁆𑀲 𑀪𑀺𑀓𑁆𑀔𑀼𑀦𑁄;_  
_𑀬𑀁 𑀬𑀁 𑀤𑀺𑀲𑀁 𑀧𑀓𑁆𑀓𑀫𑀢𑀺,_  
_𑀅𑀦𑀧𑁂𑀓𑁆𑀔𑁄𑀯 𑀕𑀘𑁆𑀙𑀢𑀺”𑁇_  


(20.)

462. _“𑀩𑀳𑀽𑀦𑀺 𑀲𑀫𑀡𑀪𑀤𑁆𑀭𑀸𑀦𑀺,_  
_𑀬𑁂 𑀢𑁆𑀯𑀁 𑀪𑀺𑀓𑁆𑀔𑀼 𑀧𑀲𑀁𑀲𑀲𑀺;_  
_𑀅𑀳𑀜𑁆𑀘 𑀕𑀺𑀤𑁆𑀥𑁄 𑀓𑀸𑀫𑁂𑀲𑀼,_  
_𑀓𑀣𑀁 𑀓𑀸𑀳𑀸𑀫𑀺 𑀲𑁄𑀡𑀓𑁇_  


(21.)

463. _𑀧𑀺𑀬𑀸 𑀫𑁂 𑀫𑀸𑀦𑀼𑀲𑀸 𑀓𑀸𑀫𑀸,_  
_𑀅𑀣𑁄 𑀤𑀺𑀩𑁆𑀬𑀸𑀧𑀺 𑀫𑁂 𑀧𑀺𑀬𑀸;_  
_𑀅𑀣 𑀓𑁂𑀦 𑀦𑀼 𑀯𑀡𑁆𑀡𑁂𑀦,_  
_𑀉𑀪𑁄 𑀮𑁄𑀓𑁂 𑀮𑀪𑀸𑀫𑀲𑁂”𑁇_  


(22.)

464. _“𑀓𑀸𑀫𑁂 𑀕𑀺𑀤𑁆𑀥𑀸 𑀓𑀸𑀫𑀭𑀢𑀸,_  
_𑀓𑀸𑀫𑁂𑀲𑀼 𑀅𑀥𑀺𑀫𑀼𑀘𑁆𑀙𑀺𑀢𑀸;_  
_𑀦𑀭𑀸 𑀧𑀸𑀧𑀸𑀦𑀺 𑀓𑀢𑁆𑀯𑀸𑀦,_  
_𑀉𑀧𑀧𑀚𑁆𑀚𑀦𑁆𑀢𑀺 𑀤𑀼𑀕𑁆𑀕𑀢𑀺𑀁𑁇_  


(23.)

465. _𑀬𑁂 𑀘 𑀓𑀸𑀫𑁂 𑀧𑀳𑀦𑁆𑀢𑁆𑀯𑀸𑀦,_  
_𑀦𑀺𑀓𑁆𑀔𑀦𑁆𑀢𑀸 𑀅𑀓𑀼𑀢𑁄𑀪𑀬𑀸;_  
_𑀏𑀓𑁄𑀤𑀺𑀪𑀸𑀯𑀸𑀥𑀺𑀕𑀢𑀸,_  
_𑀦 𑀢𑁂 𑀕𑀘𑁆𑀙𑀦𑁆𑀢𑀺 𑀤𑀼𑀕𑁆𑀕𑀢𑀺𑀁𑁇_  


(24.)

466. _𑀉𑀧𑀫𑀁 𑀢𑁂 𑀓𑀭𑀺𑀲𑁆𑀲𑀸𑀫𑀺,_  
_𑀢𑀁 𑀲𑀼𑀡𑁄𑀳𑀺 𑀅𑀭𑀺𑀦𑁆𑀤𑀫;_  
_𑀉𑀧𑀫𑀸𑀬 𑀫𑀺𑀥𑁂𑀓𑀘𑁆𑀘𑁂,_  
_𑀅𑀢𑁆𑀣𑀁 𑀚𑀸𑀦𑀦𑁆𑀢𑀺 𑀧𑀡𑁆𑀟𑀺𑀢𑀸𑁇_  


(25.)

467. _𑀕𑀗𑁆𑀕𑀸𑀬 𑀓𑀼𑀡𑀧𑀁 𑀤𑀺𑀲𑁆𑀯𑀸,_  
_𑀯𑀼𑀬𑁆𑀳𑀫𑀸𑀦𑀁 𑀫𑀳𑀡𑁆𑀡𑀯𑁂;_  
_𑀯𑀸𑀬𑀲𑁄 𑀲𑀫𑀘𑀺𑀦𑁆𑀢𑁂𑀲𑀺,_  
_𑀅𑀧𑁆𑀧𑀧𑀜𑁆𑀜𑁄 𑀅𑀘𑁂𑀢𑀲𑁄𑁇_  


(26.)

468. _‘𑀬𑀸𑀦𑀜𑁆𑀘 𑀯𑀢𑀺𑀤𑀁 𑀮𑀤𑁆𑀥𑀁,_  
_𑀪𑀓𑁆𑀔𑁄 𑀘𑀸𑀬𑀁 𑀅𑀦𑀧𑁆𑀧𑀓𑁄’;_  
_𑀢𑀢𑁆𑀣 𑀭𑀢𑁆𑀢𑀺𑀁 𑀢𑀢𑁆𑀣 𑀤𑀺𑀯𑀸,_  
_𑀢𑀢𑁆𑀣𑁂𑀯 𑀦𑀺𑀭𑀢𑁄 𑀫𑀦𑁄𑁇_  


(27.)

469. _𑀔𑀸𑀤𑀁 𑀦𑀸𑀕𑀲𑁆𑀲 𑀫𑀁𑀲𑀸𑀦𑀺,_  
_𑀧𑀺𑀯𑀁 𑀪𑀸𑀕𑀻𑀭𑀣𑁄𑀤𑀓𑀁;_  
_𑀲𑀫𑁆𑀧𑀲𑁆𑀲𑀁 𑀯𑀦𑀘𑁂𑀢𑁆𑀬𑀸𑀦𑀺,_  
_𑀦 𑀧𑀮𑁂𑀢𑁆𑀣 𑀯𑀺𑀳𑀗𑁆𑀕𑀫𑁄𑁇_  


(28.)

470. _𑀢𑀜𑁆𑀘 𑀑𑀢𑀭𑀡𑀻 𑀕𑀗𑁆𑀕𑀸,_  
_𑀧𑀫𑀢𑁆𑀢𑀁 𑀓𑀼𑀡𑀧𑁂 𑀭𑀢𑀁;_  
_𑀲𑀫𑀼𑀤𑁆𑀤𑀁 𑀅𑀚𑁆𑀛𑀕𑀸𑀳𑀸𑀲𑀺,_  
_𑀅𑀕𑀢𑀻 𑀬𑀢𑁆𑀣 𑀧𑀓𑁆𑀔𑀺𑀦𑀁𑁇_  


(29.)

471. _𑀲𑁄 𑀘 𑀪𑀓𑁆𑀔𑀧𑀭𑀺𑀓𑁆𑀔𑀻𑀡𑁄,_  
_𑀉𑀤𑀧𑀢𑁆𑀯𑀸 𑀯𑀺𑀳𑀗𑁆𑀕𑀫𑁄;_  
_𑀦 𑀧𑀘𑁆𑀙𑀢𑁄 𑀦 𑀧𑀼𑀭𑀢𑁄,_  
_𑀦𑀼𑀢𑁆𑀢𑀭𑀁 𑀦𑁄𑀧𑀺 𑀤𑀓𑁆𑀔𑀺𑀡𑀁𑁇_  


(30.)

472. _𑀤𑀻𑀧𑀁 𑀲𑁄 𑀦𑀚𑁆𑀛𑀕𑀸𑀕𑀜𑁆𑀙𑀺,_  
_𑀅𑀕𑀢𑀻 𑀬𑀢𑁆𑀣 𑀧𑀓𑁆𑀔𑀺𑀦𑀁;_  
_𑀲𑁄 𑀘 𑀢𑀢𑁆𑀣𑁂𑀯 𑀧𑀸𑀧𑀢𑁆𑀣,_  
_𑀬𑀣𑀸 𑀤𑀼𑀩𑁆𑀩𑀮𑀓𑁄 𑀢𑀣𑀸𑁇_  


(31.)

473. _𑀢𑀜𑁆𑀘 𑀲𑀸𑀫𑀼𑀤𑁆𑀤𑀺𑀓𑀸 𑀫𑀘𑁆𑀙𑀸,_  
_𑀓𑀼𑀫𑁆𑀪𑀻𑀮𑀸 𑀫𑀓𑀭𑀸 𑀲𑀼𑀲𑀽;_  
_𑀧𑀲𑀬𑁆𑀳𑀓𑀸𑀭𑀸 𑀔𑀸𑀤𑀺𑀁𑀲𑀼,_  
_𑀨𑀦𑁆𑀤𑀫𑀸𑀦𑀁 𑀯𑀺𑀧𑀓𑁆𑀔𑀓𑀁𑁇_  


(32.)

474. _𑀏𑀯𑀫𑁂𑀯 𑀢𑀼𑀯𑀁 𑀭𑀸𑀚,_  
_𑀬𑁂 𑀘𑀜𑁆𑀜𑁂 𑀓𑀸𑀫𑀪𑁄𑀕𑀺𑀦𑁄;_  
_𑀕𑀺𑀤𑁆𑀥𑀸 𑀘𑁂 𑀦 𑀯𑀫𑀺𑀲𑁆𑀲𑀦𑁆𑀢𑀺,_  
_𑀓𑀸𑀓𑀧𑀜𑁆𑀜𑀸𑀯 𑀢𑁂 𑀯𑀺𑀤𑀽𑁇_  


(33.)

475. _𑀏𑀲𑀸 𑀢𑁂 𑀉𑀧𑀫𑀸 𑀭𑀸𑀚,_  
_𑀅𑀢𑁆𑀣𑀲𑀦𑁆𑀤𑀲𑁆𑀲𑀦𑀻 𑀓𑀢𑀸;_  
_𑀢𑁆𑀯𑀜𑁆𑀘 𑀧𑀜𑁆𑀜𑀸𑀬𑀲𑁂 𑀢𑁂𑀦,_  
_𑀬𑀤𑀺 𑀓𑀸𑀳𑀲𑀺 𑀯𑀸 𑀦 𑀯𑀸𑁇_  


(34.)

476. _𑀏𑀓𑀯𑀸𑀘𑀫𑁆𑀧𑀺 𑀤𑁆𑀯𑀺𑀯𑀸𑀘𑀁,_  
_𑀪𑀡𑁂𑀬𑁆𑀬 𑀅𑀦𑀼𑀓𑀫𑁆𑀧𑀓𑁄;_  
_𑀢𑀢𑀼𑀢𑁆𑀢𑀭𑀺𑀁 𑀦 𑀪𑀸𑀲𑁂𑀬𑁆𑀬,_  
_𑀤𑀸𑀲𑁄𑀯𑀬𑁆𑀬𑀲𑁆𑀲 𑀲𑀦𑁆𑀢𑀺𑀓𑁂”𑁇_  


(35.)

477. _𑀇𑀤𑀁 𑀯𑀢𑁆𑀯𑀸𑀦 𑀧𑀓𑁆𑀓𑀸𑀫𑀺,_  
_𑀲𑁄𑀡𑀓𑁄 𑀅𑀫𑀺𑀢𑀩𑀼𑀤𑁆𑀥𑀺𑀫𑀸;_  
_𑀯𑁂𑀳𑀸𑀲𑁂 𑀅𑀦𑁆𑀢𑀮𑀺𑀓𑁆𑀔𑀲𑁆𑀫𑀺𑀁,_  
_𑀅𑀦𑀼𑀲𑀸𑀲𑀺𑀢𑁆𑀯𑀸𑀦 𑀔𑀢𑁆𑀢𑀺𑀬𑀁𑁇_  


(36.)

478. _“𑀓𑁄 𑀦𑀼𑀫𑁂 𑀭𑀸𑀚𑀓𑀢𑁆𑀢𑀸𑀭𑁄,_  
_𑀲𑀼𑀤𑁆𑀤𑀸 𑀯𑁂𑀬𑁆𑀬𑀢𑁆𑀢𑀫𑀸𑀕𑀢𑀸;_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀺𑀲𑁆𑀲𑀸𑀫𑀺,_  
_𑀦𑀸𑀳𑀁 𑀭𑀚𑁆𑀚𑁂𑀦 𑀫𑀢𑁆𑀣𑀺𑀓𑁄𑁇_  


(37.)

479. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁”𑁇_  


(38.)

480. _“𑀅𑀢𑁆𑀣𑀺 𑀢𑁂 𑀤𑀳𑀭𑁄 𑀧𑀼𑀢𑁆𑀢𑁄,_  
_𑀤𑀻𑀖𑀸𑀯𑀼 𑀭𑀝𑁆𑀞𑀯𑀟𑁆𑀠𑀦𑁄;_  
_𑀢𑀁 𑀭𑀚𑁆𑀚𑁂 𑀅𑀪𑀺𑀲𑀺𑀜𑁆𑀘𑀲𑁆𑀲𑀼,_  
_𑀲𑁄 𑀦𑁄 𑀭𑀸𑀚𑀸 𑀪𑀯𑀺𑀲𑁆𑀲𑀢𑀺”𑁇_  


(39.)

481. _“𑀔𑀺𑀧𑁆𑀧𑀁 𑀓𑀼𑀫𑀸𑀭𑀫𑀸𑀦𑁂𑀣,_  
_𑀤𑀻𑀖𑀸𑀯𑀼𑀁 𑀭𑀝𑁆𑀞𑀯𑀟𑁆𑀠𑀦𑀁;_  
_𑀢𑀁 𑀭𑀚𑁆𑀚𑁂 𑀅𑀪𑀺𑀲𑀺𑀜𑁆𑀘𑀺𑀲𑁆𑀲𑀁,_  
_𑀲𑁄 𑀯𑁄 𑀭𑀸𑀚𑀸 𑀪𑀯𑀺𑀲𑁆𑀲𑀢𑀺”𑁇_  


(40.)

482. _𑀢𑀢𑁄 𑀓𑀼𑀫𑀸𑀭𑀫𑀸𑀦𑁂𑀲𑀼𑀁,_  
_𑀤𑀻𑀖𑀸𑀯𑀼𑀁 𑀭𑀝𑁆𑀞𑀯𑀟𑁆𑀠𑀦𑀁;_  
_𑀢𑀁 𑀤𑀺𑀲𑁆𑀯𑀸 𑀆𑀮𑀧𑀻 𑀭𑀸𑀚𑀸,_  
_𑀏𑀓𑀧𑀼𑀢𑁆𑀢𑀁 𑀫𑀦𑁄𑀭𑀫𑀁𑁇_  


(41.)

483. _“𑀲𑀝𑁆𑀞𑀺 𑀕𑀸𑀫𑀲𑀳𑀲𑁆𑀲𑀸𑀦𑀺,_  
_𑀧𑀭𑀺𑀧𑀼𑀡𑁆𑀡𑀸𑀦𑀺 𑀲𑀩𑁆𑀩𑀲𑁄;_  
_𑀢𑁂 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(42.)

484. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁𑁇_  


(43.)

485. _𑀲𑀝𑁆𑀞𑀺 𑀦𑀸𑀕𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀲𑀼𑀯𑀡𑁆𑀡𑀓𑀘𑁆𑀙𑀸 𑀫𑀸𑀢𑀗𑁆𑀕𑀸,_  
_𑀳𑁂𑀫𑀓𑀧𑁆𑀧𑀦𑀯𑀸𑀲𑀲𑀸𑁇_  


(44.)

486. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀢𑁄𑀫𑀭𑀗𑁆𑀓𑀼𑀲𑀧𑀸𑀡𑀺𑀪𑀺;_  
_𑀢𑁂 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(45.)

487. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁𑁇_  


(46.)

488. _𑀲𑀝𑁆𑀞𑀺 𑀅𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀆𑀚𑀸𑀦𑀻𑀬𑀸𑀯 𑀚𑀸𑀢𑀺𑀬𑀸,_  
_𑀲𑀺𑀦𑁆𑀥𑀯𑀸 𑀲𑀻𑀖𑀯𑀸𑀳𑀺𑀦𑁄𑁇_  


(47.)

489. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀇𑀮𑁆𑀮𑀺𑀬𑀸𑀘𑀸𑀧𑀥𑀸𑀭𑀺𑀪𑀺;_  
_𑀢𑁂 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(48.)

490. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁𑁇_  


(49.)

491. _𑀲𑀝𑁆𑀞𑀺 𑀭𑀣𑀲𑀳𑀲𑁆𑀲𑀸𑀦𑀺,_  
_𑀲𑀦𑁆𑀦𑀤𑁆𑀥𑀸 𑀉𑀲𑁆𑀲𑀺𑀢𑀤𑁆𑀥𑀚𑀸;_  
_𑀤𑀻𑀧𑀸 𑀅𑀣𑁄𑀧𑀺 𑀯𑁂𑀬𑁆𑀬𑀕𑁆𑀖𑀸,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸𑁇_  


(50.)

492. _𑀆𑀭𑀽𑀍𑀳𑀸 𑀕𑀸𑀫𑀡𑀻𑀬𑁂𑀳𑀺,_  
_𑀘𑀸𑀧𑀳𑀢𑁆𑀣𑁂𑀳𑀺 𑀯𑀫𑁆𑀫𑀺𑀪𑀺;_  
_𑀢𑁂 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(51.)

493. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁𑁇_  


(52.)

494. _𑀲𑀝𑁆𑀞𑀺 𑀥𑁂𑀦𑀼𑀲𑀳𑀲𑁆𑀲𑀸𑀦𑀺,_  
_𑀭𑁄𑀳𑀜𑁆𑀜𑀸 𑀧𑀼𑀗𑁆𑀕𑀯𑀽𑀲𑀪𑀸;_  
_𑀢𑀸 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(53.)

495. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁𑁇_  


(54.)

496. _𑀲𑁄𑀍𑀅𑀲𑀺𑀢𑁆𑀣𑀺𑀲𑀳𑀲𑁆𑀲𑀸𑀦𑀺,_  
_𑀲𑀩𑁆𑀩𑀸𑀮𑀗𑁆𑀓𑀸𑀭𑀪𑀽𑀲𑀺𑀢𑀸;_  
_𑀯𑀺𑀘𑀺𑀢𑁆𑀭𑀯𑀢𑁆𑀣𑀸𑀪𑀭𑀡𑀸,_  
_𑀆𑀫𑀼𑀢𑁆𑀢𑀫𑀡𑀺𑀓𑀼𑀡𑁆𑀟𑀮𑀸;_  
_𑀢𑀸 𑀧𑀼𑀢𑁆𑀢 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀭𑀚𑁆𑀚𑀁 𑀦𑀺𑀬𑁆𑀬𑀸𑀤𑀬𑀸𑀫𑀺 𑀢𑁂𑁇_  


(55.)

497. _𑀅𑀚𑁆𑀚𑁂𑀯 𑀧𑀩𑁆𑀩𑀚𑀺𑀲𑁆𑀲𑀸𑀫𑀺,_  
_𑀓𑁄 𑀚𑀜𑁆𑀜𑀸 𑀫𑀭𑀡𑀁 𑀲𑀼𑀯𑁂;_  
_𑀫𑀸𑀳𑀁 𑀓𑀸𑀓𑁄𑀯 𑀤𑀼𑀫𑁆𑀫𑁂𑀥𑁄,_  
_𑀓𑀸𑀫𑀸𑀦𑀁 𑀯𑀲𑀫𑀦𑁆𑀯𑀕𑀁”𑁇_  


(56.)

498. _“𑀤𑀳𑀭𑀲𑁆𑀲𑁂𑀯 𑀫𑁂 𑀢𑀸𑀢,_  
_𑀫𑀸𑀢𑀸 𑀫𑀢𑀸𑀢𑀺 𑀫𑁂 𑀲𑀼𑀢𑀁;_  
_𑀢𑀬𑀸 𑀯𑀺𑀦𑀸 𑀅𑀳𑀁 𑀢𑀸𑀢,_  
_𑀚𑀻𑀯𑀺𑀢𑀼𑀫𑁆𑀧𑀺 𑀦 𑀉𑀲𑁆𑀲𑀳𑁂𑁇_  


(57.)

499. _𑀬𑀣𑀸 𑀆𑀭𑀜𑁆𑀜𑀓𑀁 𑀦𑀸𑀕𑀁,_  
_𑀧𑁄𑀢𑁄 𑀅𑀦𑁆𑀯𑁂𑀢𑀺 𑀧𑀘𑁆𑀙𑀢𑁄;_  
_𑀚𑁂𑀲𑁆𑀲𑀦𑁆𑀢𑀁 𑀕𑀺𑀭𑀺𑀤𑀼𑀕𑁆𑀕𑁂𑀲𑀼,_  
_𑀲𑀫𑁂𑀲𑀼 𑀯𑀺𑀲𑀫𑁂𑀲𑀼 𑀘𑁇_  


(58.)

500. _𑀏𑀯𑀁 𑀢𑀁 𑀅𑀦𑀼𑀕𑀘𑁆𑀙𑀸𑀫𑀺,_  
_𑀧𑀢𑁆𑀢𑀫𑀸𑀤𑀸𑀬 𑀧𑀘𑁆𑀙𑀢𑁄;_  
_𑀲𑀼𑀪𑀭𑁄 𑀢𑁂 𑀪𑀯𑀺𑀲𑁆𑀲𑀸𑀫𑀺,_  
_𑀦 𑀢𑁂 𑀳𑁂𑀲𑁆𑀲𑀸𑀫𑀺 𑀤𑀼𑀩𑁆𑀪𑀭𑁄”𑁇_  


(59.)

501. _“𑀬𑀣𑀸 𑀲𑀸𑀫𑀼𑀤𑁆𑀤𑀺𑀓𑀁 𑀦𑀸𑀯𑀁,_  
_𑀯𑀸𑀡𑀺𑀚𑀸𑀦𑀁 𑀥𑀦𑁂𑀲𑀺𑀦𑀁;_  
_𑀯𑁄𑀳𑀸𑀭𑁄 𑀢𑀢𑁆𑀣 𑀕𑀡𑁆𑀳𑁂𑀬𑁆𑀬,_  
_𑀯𑀸𑀡𑀺𑀚𑀸 𑀩𑁆𑀬𑀲𑀦𑀻 𑀲𑀺𑀬𑀸𑁇_  


(60.)

502. _𑀏𑀯𑀫𑁂𑀯𑀸𑀬𑀁 𑀧𑀼𑀢𑁆𑀢𑀓𑀮𑀺,_  
_𑀅𑀦𑁆𑀢𑀭𑀸𑀬𑀓𑀭𑁄 𑀫𑀫;_  
_𑀇𑀫𑀁 𑀓𑀼𑀫𑀸𑀭𑀁 𑀧𑀸𑀧𑁂𑀣,_  
_𑀧𑀸𑀲𑀸𑀤𑀁 𑀭𑀢𑀺𑀯𑀟𑁆𑀠𑀦𑀁𑁇_  


(61.)

503. _𑀢𑀢𑁆𑀣 𑀓𑀫𑁆𑀩𑀼𑀲𑀳𑀢𑁆𑀣𑀸𑀬𑁄,_  
_𑀬𑀣𑀸 𑀲𑀓𑁆𑀓𑀁𑀯 𑀅𑀘𑁆𑀙𑀭𑀸;_  
_𑀢𑀸 𑀦𑀁 𑀢𑀢𑁆𑀣 𑀭𑀫𑁂𑀲𑁆𑀲𑀦𑁆𑀢𑀺,_  
_𑀢𑀸𑀳𑀺 𑀘𑁂𑀲𑁄 𑀭𑀫𑀺𑀲𑁆𑀲𑀢𑀺𑁇_  


(62.)

504. _𑀢𑀢𑁄 𑀓𑀼𑀫𑀸𑀭𑀁 𑀧𑀸𑀧𑁂𑀲𑀼𑀁,_  
_𑀧𑀸𑀲𑀸𑀤𑀁 𑀭𑀢𑀺𑀯𑀟𑁆𑀠𑀦𑀁;_  
_𑀢𑀁 𑀤𑀺𑀲𑁆𑀯𑀸 𑀅𑀯𑀘𑀼𑀁 𑀓𑀜𑁆𑀜𑀸,_  
_𑀤𑀻𑀖𑀸𑀯𑀼𑀁 𑀭𑀝𑁆𑀞𑀯𑀟𑁆𑀠𑀦𑀁𑁇_  


(63.)

505. _𑀤𑁂𑀯𑀢𑀸 𑀦𑀼𑀲𑀺 𑀕𑀦𑁆𑀥𑀩𑁆𑀩𑁄,_  
_𑀅𑀤𑀼 𑀲𑀓𑁆𑀓𑁄 𑀧𑀼𑀭𑀺𑀦𑁆𑀤𑀤𑁄;_  
_𑀓𑁄 𑀯𑀸 𑀢𑁆𑀯𑀁 𑀓𑀲𑁆𑀲 𑀯𑀸 𑀧𑀼𑀢𑁆𑀢𑁄,_  
_𑀓𑀣𑀁 𑀚𑀸𑀦𑁂𑀫𑀼 𑀢𑀁 𑀫𑀬𑀁”𑁇_  


(64.)

506. _“𑀦𑀫𑁆𑀳𑀺 𑀤𑁂𑀯𑁄 𑀦 𑀕𑀦𑁆𑀥𑀩𑁆𑀩𑁄,_  
_𑀦𑀸𑀧𑀺 𑀲𑀓𑁆𑀓𑁄 𑀧𑀼𑀭𑀺𑀦𑁆𑀤𑀤𑁄;_  
_𑀓𑀸𑀲𑀺𑀭𑀜𑁆𑀜𑁄 𑀅𑀳𑀁 𑀧𑀼𑀢𑁆𑀢𑁄,_  
_𑀤𑀻𑀖𑀸𑀯𑀼 𑀭𑀝𑁆𑀞𑀯𑀟𑁆𑀠𑀦𑁄;_  
_𑀫𑀫𑀁 𑀪𑀭𑀣 𑀪𑀤𑁆𑀤𑀁 𑀯𑁄,_  
_𑀅𑀳𑀁 𑀪𑀢𑁆𑀢𑀸 𑀪𑀯𑀸𑀫𑀺 𑀯𑁄”𑁇_  


(65.)

507. _𑀢𑀁 𑀢𑀢𑁆𑀣 𑀅𑀯𑀘𑀼𑀁 𑀓𑀜𑁆𑀜𑀸,_  
_𑀤𑀻𑀖𑀸𑀯𑀼𑀁 𑀭𑀝𑁆𑀞𑀯𑀟𑁆𑀠𑀦𑀁;_  
_“𑀓𑀼𑀳𑀺𑀁 𑀭𑀸𑀚𑀸 𑀅𑀦𑀼𑀧𑁆𑀧𑀢𑁆𑀢𑁄,_  
_𑀇𑀢𑁄 𑀭𑀸𑀚𑀸 𑀓𑀼𑀳𑀺𑀁 𑀕𑀢𑁄”𑁇_  


(66.)

508. _“𑀧𑀗𑁆𑀓𑀁 𑀭𑀸𑀚𑀸 𑀅𑀢𑀺𑀓𑁆𑀓𑀦𑁆𑀢𑁄,_  
_𑀣𑀮𑁂 𑀭𑀸𑀚𑀸 𑀧𑀢𑀺𑀝𑁆𑀞𑀺𑀢𑁄;_  
_𑀅𑀓𑀡𑁆𑀝𑀓𑀁 𑀅𑀕𑀳𑀦𑀁,_  
_𑀧𑀝𑀺𑀧𑀦𑁆𑀦𑁄 𑀫𑀳𑀸𑀧𑀣𑀁𑁇_  


(67.)

509. _𑀅𑀳𑀜𑁆𑀘 𑀧𑀝𑀺𑀧𑀦𑁆𑀦𑁄𑀲𑁆𑀫𑀺,_  
_𑀫𑀕𑁆𑀕𑀁 𑀤𑀼𑀕𑁆𑀕𑀢𑀺𑀕𑀸𑀫𑀺𑀦𑀁;_  
_𑀲𑀓𑀡𑁆𑀝𑀓𑀁 𑀲𑀕𑀳𑀦𑀁,_  
_𑀬𑁂𑀦 𑀕𑀘𑁆𑀙𑀦𑁆𑀢𑀺 𑀤𑀼𑀕𑁆𑀕𑀢𑀺𑀁”𑁇_  


(68.)

510. _“𑀢𑀲𑁆𑀲 𑀢𑁂 𑀲𑁆𑀯𑀸𑀕𑀢𑀁 𑀭𑀸𑀚,_  
_𑀲𑀻𑀳𑀲𑁆𑀲𑁂𑀯 𑀕𑀺𑀭𑀺𑀩𑁆𑀩𑀚𑀁;_  
_𑀅𑀦𑀼𑀲𑀸𑀲 𑀫𑀳𑀸𑀭𑀸𑀚,_  
_𑀢𑁆𑀯𑀁 𑀦𑁄 𑀲𑀩𑁆𑀩𑀸𑀲𑀫𑀺𑀲𑁆𑀲𑀭𑁄”𑀢𑀺𑁇_  


---

511. 𑀲𑁄𑀡𑀓𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (19.1 Soṇakavagga)](/tipitaka/23J/19/19.1.md) / [Go to parent page (19.1 Soṇakavagga)](/tipitaka/23J/19/19.1.md) / [Go to next page (19.1.2 Saṅkiccajātaka)](/tipitaka/23J/19/19.1/19.1.2.md)


