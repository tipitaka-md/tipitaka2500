
[Home](/) / [23J Jātakapāḷi](/tipitaka/23J.md) / [22 Mahānipāta](/tipitaka/23J/22.md) / [22.1 Mūgapakkhavagga](/tipitaka/23J/22/22.1.md) / [22.1.9 Vidhurajātaka](/tipitaka/23J/22/22.1/22.1.9.md)

# 𑁨𑁨𑁇𑁧𑁇𑁯𑁇𑁧 𑀤𑁄𑀳𑀍𑀅𑀓𑀡𑁆𑀟

### 𑀫𑀳𑀸𑀦𑀺𑀧𑀸𑀢

### 𑀫𑀽𑀕𑀧𑀓𑁆𑀔𑀯𑀕𑁆𑀕

### 𑀯𑀺𑀥𑀼𑀭𑀚𑀸𑀢𑀓

### 𑀤𑁄𑀳𑀍𑀅𑀓𑀡𑁆𑀟

(1346.)

2680. _“𑀧𑀡𑁆𑀟𑀼 𑀓𑀺𑀲𑀺𑀬𑀸𑀲𑀺 𑀤𑀼𑀩𑁆𑀩𑀮𑀸,_  
_𑀯𑀡𑁆𑀡𑀭𑀽𑀧𑀁 𑀦𑀢𑀯𑁂𑀤𑀺𑀲𑀁 𑀧𑀼𑀭𑁂;_  
_𑀯𑀺𑀫𑀮𑁂 𑀅𑀓𑁆𑀔𑀸𑀳𑀺 𑀧𑀼𑀘𑁆𑀙𑀺𑀢𑀸,_  
_𑀓𑀻𑀤𑀺𑀲𑀻 𑀢𑀼𑀬𑁆𑀳𑀁 𑀲𑀭𑀻𑀭𑀯𑁂𑀤𑀦𑀸”𑁇_  


(1347.)

2681. _“𑀥𑀫𑁆𑀫𑁄 𑀫𑀦𑀼𑀚𑁂𑀲𑀼 𑀫𑀸𑀢𑀻𑀦𑀁,_  
_𑀤𑁄𑀳𑀍𑀑 𑀦𑀸𑀫 𑀚𑀦𑀺𑀦𑁆𑀤 𑀯𑀼𑀘𑁆𑀘𑀢𑀺;_  
_𑀥𑀫𑁆𑀫𑀸𑀳𑀢𑀁 𑀦𑀸𑀕𑀓𑀼𑀜𑁆𑀚𑀭,_  
_𑀯𑀺𑀥𑀼𑀭𑀲𑁆𑀲 𑀳𑀤𑀬𑀸𑀪𑀺𑀧𑀢𑁆𑀣𑀬𑁂”𑁇_  


(1348.)

2682. _“𑀘𑀦𑁆𑀤𑀁 𑀔𑁄 𑀢𑁆𑀯𑀁 𑀤𑁄𑀳𑀍𑀆𑀬𑀲𑀺,_  
_𑀲𑀽𑀭𑀺𑀬𑀁 𑀯𑀸 𑀅𑀣 𑀯𑀸𑀧𑀺 𑀫𑀸𑀮𑀼𑀢𑀁;_  
_𑀤𑀼𑀮𑁆𑀮𑀪𑀜𑁆𑀳𑀺 𑀯𑀺𑀥𑀼𑀭𑀲𑁆𑀲 𑀤𑀲𑁆𑀲𑀦𑀁,_  
_𑀓𑁄 𑀯𑀺𑀥𑀼𑀭𑀫𑀺𑀥 𑀫𑀸𑀦𑀬𑀺𑀲𑁆𑀲𑀢𑀺”𑁇_  


(1349.)

2683. _“𑀓𑀺𑀁 𑀦𑀼 𑀢𑀸𑀢 𑀢𑀼𑀯𑀁 𑀧𑀚𑁆𑀛𑀸𑀬𑀲𑀺,_  
_𑀧𑀤𑀼𑀫𑀁 𑀳𑀢𑁆𑀣𑀕𑀢𑀁𑀯 𑀢𑁂 𑀫𑀼𑀔𑀁;_  
_𑀓𑀺𑀁 𑀦𑀼 𑀤𑀼𑀫𑁆𑀫𑀦𑀭𑀽𑀧𑁄𑀲𑀺 𑀇𑀲𑁆𑀲𑀭,_  
_𑀫𑀸 𑀢𑁆𑀯𑀁 𑀲𑁄𑀘𑀺 𑀅𑀫𑀺𑀢𑁆𑀢𑀢𑀸𑀧𑀦”𑁇_  


(1350.)

2684. _“𑀫𑀸𑀢𑀸 𑀳𑀺 𑀢𑀯 𑀇𑀭𑀦𑁆𑀥𑀢𑀺,_  
_𑀯𑀺𑀥𑀼𑀭𑀲𑁆𑀲 𑀳𑀤𑀬𑀁 𑀥𑀦𑀺𑀬𑀢𑀺;_  
_𑀤𑀼𑀮𑁆𑀮𑀪𑀜𑁆𑀳𑀺 𑀯𑀺𑀥𑀼𑀭𑀲𑁆𑀲 𑀤𑀲𑁆𑀲𑀦𑀁,_  
_𑀓𑁄 𑀯𑀺𑀥𑀼𑀭𑀫𑀺𑀥 𑀫𑀸𑀦𑀬𑀺𑀲𑁆𑀲𑀢𑀺𑁇_  


(1351.)

2685. _𑀢𑀲𑁆𑀲 𑀪𑀢𑁆𑀢𑀼𑀧𑀭𑀺𑀬𑁂𑀲𑀦𑀁 𑀘𑀭,_  
_𑀬𑁄 𑀯𑀺𑀥𑀼𑀭𑀫𑀺𑀥 𑀫𑀸𑀦𑀬𑀺𑀲𑁆𑀲𑀢𑀺”;_  
_𑀧𑀺𑀢𑀼𑀦𑁄 𑀘 𑀲𑀸 𑀲𑀼𑀢𑁆𑀯𑀸𑀦 𑀯𑀸𑀓𑁆𑀬𑀁,_  
_𑀭𑀢𑁆𑀢𑀺𑀁 𑀦𑀺𑀓𑁆𑀔𑀫𑁆𑀫 𑀅𑀯𑀲𑁆𑀲𑀼𑀢𑀺𑀁 𑀘𑀭𑀺𑁇_  


(1352.)

2686. _“𑀓𑁂 𑀕𑀦𑁆𑀥𑀩𑁆𑀩𑁂 𑀭𑀓𑁆𑀔𑀲𑁂 𑀘 𑀦𑀸𑀕𑁂,_  
_𑀓𑁂 𑀓𑀺𑀫𑁆𑀧𑀼𑀭𑀺𑀲𑁂 𑀘𑀸𑀧𑀺 𑀫𑀸𑀦𑀼𑀲𑁂;_  
_𑀓𑁂 𑀧𑀡𑁆𑀟𑀺𑀢𑁂 𑀲𑀩𑁆𑀩𑀓𑀸𑀫𑀤𑀤𑁂,_  
_𑀤𑀻𑀖𑀭𑀢𑁆𑀢𑀁 𑀪𑀢𑁆𑀢𑀸 𑀫𑁂 𑀪𑀯𑀺𑀲𑁆𑀲𑀢𑀺”𑁇_  


(1353.)

2687. _“𑀅𑀲𑁆𑀲𑀸𑀲 𑀳𑁂𑀲𑁆𑀲𑀸𑀫𑀺 𑀢𑁂 𑀧𑀢𑀺,_  
_𑀪𑀢𑁆𑀢𑀸 𑀢𑁂 𑀳𑁂𑀲𑁆𑀲𑀸𑀫𑀺 𑀅𑀦𑀺𑀦𑁆𑀤𑀮𑁄𑀘𑀦𑁂;_  
_𑀧𑀜𑁆𑀜𑀸 𑀳𑀺 𑀫𑀫𑀁 𑀢𑀣𑀸𑀯𑀺𑀥𑀸,_  
_𑀅𑀲𑁆𑀲𑀸𑀲 𑀳𑁂𑀲𑁆𑀲𑀲𑀺 𑀪𑀭𑀺𑀬𑀸 𑀫𑀫”𑁇_  


(1354.)

2688. _𑀅𑀯𑀘𑀸𑀲𑀺 𑀧𑀼𑀡𑁆𑀡𑀓𑀁 𑀇𑀭𑀦𑁆𑀥𑀢𑀻,_  
_𑀧𑀼𑀩𑁆𑀩𑀧𑀣𑀸𑀦𑀼𑀕𑀢𑁂𑀦 𑀘𑁂𑀢𑀲𑀸;_  
_“𑀏𑀳𑀺 𑀕𑀘𑁆𑀙𑀸𑀫 𑀧𑀺𑀢𑀼 𑀫𑀫𑀦𑁆𑀢𑀺𑀓𑁂,_  
_𑀏𑀲𑁄𑀯 𑀢𑁂 𑀏𑀢𑀫𑀢𑁆𑀣𑀁 𑀧𑀯𑀓𑁆𑀔𑀢𑀺”𑁇_  


(1355.)

2689. _𑀅𑀮𑀗𑁆𑀓𑀢𑀸 𑀲𑀼𑀯𑀲𑀦𑀸,_  
_𑀫𑀸𑀮𑀺𑀦𑀻 𑀘𑀦𑁆𑀤𑀦𑀼𑀲𑁆𑀲𑀤𑀸;_  
_𑀬𑀓𑁆𑀔𑀁 𑀳𑀢𑁆𑀣𑁂 𑀕𑀳𑁂𑀢𑁆𑀯𑀸𑀦,_  
_𑀧𑀺𑀢𑀼𑀲𑀦𑁆𑀢𑀺𑀓𑀼𑀧𑀸𑀕𑀫𑀺𑁇_  


(1356.)

2690. _“𑀦𑀸𑀕𑀯𑀭 𑀯𑀘𑁄 𑀲𑀼𑀡𑁄𑀳𑀺 𑀫𑁂,_  
_𑀧𑀢𑀺𑀭𑀽𑀧𑀁 𑀧𑀝𑀺𑀧𑀚𑁆𑀚 𑀲𑀼𑀗𑁆𑀓𑀺𑀬𑀁;_  
_𑀧𑀢𑁆𑀣𑁂𑀫𑀺 𑀅𑀳𑀁 𑀇𑀭𑀦𑁆𑀥𑀢𑀺𑀁,_  
_𑀢𑀸𑀬 𑀲𑀫𑀗𑁆𑀕𑀺𑀁 𑀓𑀭𑁄𑀳𑀺 𑀫𑀁 𑀢𑀼𑀯𑀁𑁇_  


(1357.)

2691. _𑀲𑀢𑀁 𑀳𑀢𑁆𑀣𑀻 𑀲𑀢𑀁 𑀅𑀲𑁆𑀲𑀸,_  
_𑀲𑀢𑀁 𑀅𑀲𑁆𑀲𑀢𑀭𑀻𑀭𑀣𑀸;_  
_𑀲𑀢𑀁 𑀯𑀮𑀪𑀺𑀬𑁄 𑀧𑀼𑀡𑁆𑀡𑀸,_  
_𑀦𑀸𑀦𑀸𑀭𑀢𑁆𑀦𑀲𑁆𑀲 𑀓𑁂𑀯𑀮𑀸;_  
_𑀢𑁂 𑀦𑀸𑀕 𑀧𑀝𑀺𑀧𑀚𑁆𑀚𑀲𑁆𑀲𑀼,_  
_𑀥𑀻𑀢𑀭𑀁 𑀤𑁂𑀳𑀺𑀭𑀦𑁆𑀥𑀢𑀺𑀁”𑁇_  


(1358.)

2692. _“𑀬𑀸𑀯 𑀆𑀫𑀦𑁆𑀢𑀬𑁂 𑀜𑀸𑀢𑀻,_  
_𑀫𑀺𑀢𑁆𑀢𑁂 𑀘 𑀲𑀼𑀳𑀤𑀚𑁆𑀚𑀦𑁂;_  
_𑀅𑀦𑀸𑀫𑀦𑁆𑀢 𑀓𑀢𑀁 𑀓𑀫𑁆𑀫𑀁,_  
_𑀢𑀁 𑀧𑀘𑁆𑀙𑀸 𑀅𑀦𑀼𑀢𑀧𑁆𑀧𑀢𑀺”𑁇_  


(1359.)

2693. _𑀢𑀢𑁄 𑀲𑁄 𑀯𑀭𑀼𑀡𑁄 𑀦𑀸𑀕𑁄,_  
_𑀧𑀯𑀺𑀲𑀺𑀢𑁆𑀯𑀸 𑀦𑀺𑀯𑁂𑀲𑀦𑀁;_  
_𑀪𑀭𑀺𑀬𑀁 𑀆𑀫𑀦𑁆𑀢𑀬𑀺𑀢𑁆𑀯𑀸𑀦,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑁇_  


(1360.)

2694. _“𑀅𑀬𑀁 𑀲𑁄 𑀧𑀼𑀡𑁆𑀡𑀓𑁄 𑀬𑀓𑁆𑀔𑁄,_  
_𑀬𑀸𑀘𑀢𑀻 𑀫𑀁 𑀇𑀭𑀦𑁆𑀥𑀢𑀺𑀁;_  
_𑀩𑀳𑀼𑀦𑀸 𑀯𑀺𑀢𑁆𑀢𑀮𑀸𑀪𑁂𑀦,_  
_𑀢𑀲𑁆𑀲 𑀤𑁂𑀫 𑀧𑀺𑀬𑀁 𑀫𑀫𑀁”𑁇_  


(1361.)

2695. _“𑀦 𑀥𑀦𑁂𑀦 𑀦 𑀯𑀺𑀢𑁆𑀢𑁂𑀦,_  
_𑀮𑀩𑁆𑀪𑀸 𑀅𑀫𑁆𑀳𑀁 𑀇𑀭𑀦𑁆𑀥𑀢𑀻;_  
_𑀲𑀘𑁂 𑀘 𑀔𑁄 𑀳𑀤𑀬𑀁 𑀧𑀡𑁆𑀟𑀺𑀢𑀲𑁆𑀲,_  
_𑀥𑀫𑁆𑀫𑁂𑀦 𑀮𑀤𑁆𑀥𑀸 𑀇𑀥 𑀫𑀸𑀳𑀭𑁂𑀬𑁆𑀬;_  
_𑀏𑀢𑁂𑀦 𑀯𑀺𑀢𑁆𑀢𑁂𑀦 𑀓𑀼𑀫𑀸𑀭𑀺 𑀮𑀩𑁆𑀪𑀸,_  
_𑀦𑀸𑀜𑁆𑀜𑀁 𑀥𑀦𑀁 𑀉𑀢𑁆𑀢𑀭𑀺 𑀧𑀢𑁆𑀣𑀬𑀸𑀫”𑁇_  


(1362.)

2696. _𑀢𑀢𑁄 𑀲𑁄 𑀯𑀭𑀼𑀡𑁄 𑀦𑀸𑀕𑁄,_  
_𑀦𑀺𑀓𑁆𑀔𑀫𑀺𑀢𑁆𑀯𑀸 𑀦𑀺𑀯𑁂𑀲𑀦𑀸;_  
_𑀧𑀼𑀡𑁆𑀡𑀓𑀸𑀫𑀦𑁆𑀢𑀬𑀺𑀢𑁆𑀯𑀸𑀦,_  
_𑀇𑀤𑀁 𑀯𑀘𑀦𑀫𑀩𑁆𑀭𑀯𑀺𑁇_  


(1363.)

2697. _“𑀦 𑀥𑀦𑁂𑀦 𑀦 𑀯𑀺𑀢𑁆𑀢𑁂𑀦,_  
_𑀮𑀩𑁆𑀪𑀸 𑀅𑀫𑁆𑀳𑀁 𑀇𑀭𑀦𑁆𑀥𑀢𑀻;_  
_𑀲𑀘𑁂 𑀢𑀼𑀯𑀁 𑀳𑀤𑀬𑀁 𑀧𑀡𑁆𑀟𑀺𑀢𑀲𑁆𑀲,_  
_𑀥𑀫𑁆𑀫𑁂𑀦 𑀮𑀤𑁆𑀥𑀸 𑀇𑀥 𑀫𑀸𑀳𑀭𑁂𑀲𑀺;_  
_𑀏𑀢𑁂𑀦 𑀯𑀺𑀢𑁆𑀢𑁂𑀦 𑀓𑀼𑀫𑀸𑀭𑀺 𑀮𑀩𑁆𑀪𑀸,_  
_𑀦𑀸𑀜𑁆𑀜𑀁 𑀥𑀦𑀁 𑀉𑀢𑁆𑀢𑀭𑀺 𑀧𑀢𑁆𑀣𑀬𑀸𑀫”𑁇_  


(1364.)

2698. _“𑀬𑀁 𑀧𑀡𑁆𑀟𑀺𑀢𑁄𑀢𑁆𑀬𑁂𑀓𑁂 𑀯𑀤𑀦𑁆𑀢𑀺 𑀮𑁄𑀓𑁂,_  
_𑀢𑀫𑁂𑀯 𑀩𑀸𑀮𑁄𑀢𑀺 𑀧𑀼𑀦𑀸𑀳𑀼 𑀅𑀜𑁆𑀜𑁂;_  
_𑀅𑀓𑁆𑀔𑀸𑀳𑀺 𑀫𑁂 𑀯𑀺𑀧𑁆𑀧𑀯𑀤𑀦𑁆𑀢𑀺 𑀏𑀢𑁆𑀣,_  
_𑀓𑀁 𑀧𑀡𑁆𑀟𑀺𑀢𑀁 𑀦𑀸𑀕 𑀢𑀼𑀯𑀁 𑀯𑀤𑁂𑀲𑀺”𑁇_  


(1365.)

2699. _“𑀓𑁄𑀭𑀩𑁆𑀬𑀭𑀸𑀚𑀲𑁆𑀲 𑀥𑀦𑀜𑁆𑀘𑀬𑀲𑁆𑀲,_  
_𑀬𑀤𑀺 𑀢𑁂 𑀲𑀼𑀢𑁄 𑀯𑀺𑀥𑀼𑀭𑁄 𑀦𑀸𑀫 𑀓𑀢𑁆𑀢𑀸;_  
_𑀆𑀦𑁂𑀳𑀺 𑀢𑀁 𑀧𑀡𑁆𑀟𑀺𑀢𑀁 𑀥𑀫𑁆𑀫𑀮𑀤𑁆𑀥𑀸,_  
_𑀇𑀭𑀦𑁆𑀥𑀢𑀻 𑀧𑀤𑀘𑀭𑀸 𑀢𑁂 𑀳𑁄𑀢𑀼”𑁇_  


(1366.)

2700. _𑀇𑀤𑀜𑁆𑀘 𑀲𑀼𑀢𑁆𑀯𑀸 𑀯𑀭𑀼𑀡𑀲𑁆𑀲 𑀯𑀸𑀓𑁆𑀬𑀁,_  
_𑀉𑀝𑁆𑀞𑀸𑀬 𑀬𑀓𑁆𑀔𑁄 𑀧𑀭𑀫𑀧𑁆𑀧𑀢𑀻𑀢𑁄;_  
_𑀢𑀢𑁆𑀣𑁂𑀯 𑀲𑀦𑁆𑀢𑁄 𑀧𑀼𑀭𑀺𑀲𑀁 𑀅𑀲𑀁𑀲𑀺,_  
_“𑀆𑀦𑁂𑀳𑀺 𑀆𑀚𑀜𑁆𑀜𑀫𑀺𑀥𑁂𑀯 𑀬𑀼𑀢𑁆𑀢𑀁𑁇_  


(1367.)

2701. _𑀚𑀸𑀢𑀭𑀽𑀧𑀫𑀬𑀸 𑀓𑀡𑁆𑀡𑀸,_  
_𑀓𑀸𑀘𑀫𑁆𑀳𑀺𑀘𑀫𑀬𑀸 𑀔𑀼𑀭𑀸;_  
_𑀚𑀫𑁆𑀩𑁄𑀦𑀤𑀲𑁆𑀲 𑀧𑀸𑀓𑀲𑁆𑀲,_  
_𑀲𑀼𑀯𑀡𑁆𑀡𑀲𑁆𑀲 𑀉𑀭𑀘𑁆𑀙𑀤𑁄”𑁇_  


(1368.)

2702. _𑀤𑁂𑀯𑀯𑀸𑀳𑀯𑀳𑀁 𑀬𑀸𑀦𑀁,_  
_𑀅𑀲𑁆𑀲𑀫𑀸𑀭𑀼𑀬𑁆𑀳 𑀧𑀼𑀡𑁆𑀡𑀓𑁄;_  
_𑀅𑀮𑀗𑁆𑀓𑀢𑁄 𑀓𑀧𑁆𑀧𑀺𑀢𑀓𑁂𑀲𑀫𑀲𑁆𑀲𑀼,_  
_𑀧𑀓𑁆𑀓𑀸𑀫𑀺 𑀯𑁂𑀳𑀸𑀬𑀲𑀫𑀦𑁆𑀢𑀮𑀺𑀓𑁆𑀔𑁂𑁇_  


(1369.)

2703. _𑀲𑁄 𑀧𑀼𑀡𑁆𑀡𑀓𑁄 𑀓𑀸𑀫𑀭𑀸𑀕𑁂𑀦 𑀕𑀺𑀤𑁆𑀥𑁄,_  
_𑀇𑀭𑀦𑁆𑀥𑀢𑀺𑀁 𑀦𑀸𑀕𑀓𑀜𑁆𑀜𑀁 𑀚𑀺𑀕𑀻𑀲𑀁;_  
_𑀕𑀦𑁆𑀢𑁆𑀯𑀸𑀦 𑀢𑀁 𑀪𑀽𑀢𑀧𑀢𑀺𑀁 𑀬𑀲𑀲𑁆𑀲𑀺𑀁,_  
_𑀇𑀘𑁆𑀘𑀩𑁆𑀭𑀯𑀻 𑀯𑁂𑀲𑁆𑀲𑀯𑀡𑀁 𑀓𑀼𑀯𑁂𑀭𑀁𑁇_  


(1370.)

2704. _“𑀪𑁄𑀕𑀯𑀢𑀻 𑀦𑀸𑀫 𑀫𑀦𑁆𑀤𑀺𑀭𑁂,_  
_𑀯𑀸𑀲𑀸 𑀳𑀺𑀭𑀜𑁆𑀜𑀯𑀢𑀻𑀢𑀺 𑀯𑀼𑀘𑁆𑀘𑀢𑀺;_  
_𑀦𑀕𑀭𑁂 𑀦𑀺𑀫𑁆𑀫𑀺𑀢𑁂 𑀓𑀜𑁆𑀘𑀦𑀫𑀬𑁂,_  
_𑀫𑀡𑁆𑀟𑀮𑀲𑁆𑀲 𑀉𑀭𑀕𑀲𑁆𑀲 𑀦𑀺𑀝𑁆𑀞𑀺𑀢𑀁𑁇_  


(1371.)

2705. _𑀅𑀝𑁆𑀝𑀸𑀮𑀓𑀸 𑀑𑀝𑁆𑀞𑀕𑀻𑀯𑀺𑀬𑁄,_  
_𑀮𑁄𑀳𑀺𑀢𑀗𑁆𑀓𑀲𑁆𑀲 𑀫𑀲𑀸𑀭𑀕𑀮𑁆𑀮𑀺𑀦𑁄;_  
_𑀧𑀸𑀲𑀸𑀤𑁂𑀢𑁆𑀣 𑀲𑀺𑀮𑀸𑀫𑀬𑀸,_  
_𑀲𑁄𑀯𑀡𑁆𑀡𑀭𑀢𑀦𑁂𑀳𑀺 𑀙𑀸𑀤𑀺𑀢𑀸𑁇_  


(1372.)

2706. _𑀅𑀫𑁆𑀩𑀸 𑀢𑀺𑀮𑀓𑀸 𑀘 𑀚𑀫𑁆𑀩𑀼𑀬𑁄,_  
_𑀲𑀢𑁆𑀢𑀧𑀡𑁆𑀡𑀸 𑀫𑀼𑀘𑀮𑀺𑀦𑁆𑀤𑀓𑁂𑀢𑀓𑀸;_  
_𑀧𑀺𑀬𑀗𑁆𑀕𑀼 𑀉𑀤𑁆𑀤𑀸𑀮𑀓𑀸 𑀲𑀳𑀸,_  
_𑀉𑀧𑀭𑀺𑀪𑀤𑁆𑀤𑀓𑀸 𑀲𑀺𑀦𑁆𑀤𑀼𑀯𑀸𑀭𑀓𑀸𑁇_  


(1373.)

2707. _𑀘𑀫𑁆𑀧𑁂𑀬𑁆𑀬𑀓𑀸 𑀦𑀸𑀕𑀫𑀮𑁆𑀮𑀺𑀓𑀸,_  
_𑀪𑀕𑀺𑀦𑀻𑀫𑀸𑀮𑀸 𑀅𑀣 𑀫𑁂𑀢𑁆𑀣 𑀓𑁄𑀮𑀺𑀬𑀸;_  
_𑀏𑀢𑁂 𑀤𑀼𑀫𑀸 𑀧𑀭𑀺𑀡𑀸𑀫𑀺𑀢𑀸,_  
_𑀲𑁄𑀪𑀬𑀦𑁆𑀢𑀺 𑀉𑀭𑀕𑀲𑁆𑀲 𑀫𑀦𑁆𑀤𑀺𑀭𑀁𑁇_  


(1374.)

2708. _𑀔𑀚𑁆𑀚𑀼𑀭𑁂𑀢𑁆𑀣 𑀲𑀺𑀮𑀸𑀫𑀬𑀸,_  
_𑀲𑁄𑀯𑀡𑁆𑀡𑀥𑀼𑀯𑀧𑀼𑀧𑁆𑀨𑀺𑀢𑀸 𑀩𑀳𑀽;_  
_𑀬𑀢𑁆𑀣 𑀯𑀲𑀢𑁄 𑀧𑀧𑀸𑀢𑀺𑀓𑁄,_  
_𑀦𑀸𑀕𑀭𑀸𑀚𑀸 𑀯𑀭𑀼𑀡𑁄 𑀫𑀳𑀺𑀤𑁆𑀥𑀺𑀓𑁄𑁇_  


(1375.)

2709. _𑀢𑀲𑁆𑀲 𑀓𑁄𑀫𑀸𑀭𑀺𑀓𑀸 𑀪𑀭𑀺𑀬𑀸,_  
_𑀯𑀺𑀫𑀮𑀸 𑀓𑀜𑁆𑀘𑀦𑀯𑁂𑀮𑁆𑀮𑀺𑀯𑀺𑀕𑁆𑀕𑀳𑀸;_  
_𑀓𑀸𑀮𑀸 𑀢𑀭𑀼𑀡𑀸𑀯 𑀉𑀕𑁆𑀕𑀢𑀸,_  
_𑀧𑀼𑀘𑀺𑀫𑀦𑁆𑀤𑀢𑁆𑀣𑀦𑀻 𑀘𑀸𑀭𑀼𑀤𑀲𑁆𑀲𑀦𑀸𑁇_  


(1376.)

2710. _𑀮𑀸𑀔𑀸𑀭𑀲𑀭𑀢𑁆𑀢𑀲𑀼𑀘𑁆𑀙𑀯𑀻,_  
_𑀓𑀡𑀺𑀓𑀸𑀭𑀸𑀯 𑀦𑀺𑀯𑀸𑀢𑀧𑀼𑀧𑁆𑀨𑀺𑀢𑀸;_  
_𑀢𑀺𑀤𑀺𑀯𑁄𑀓𑀘𑀭𑀸𑀯 𑀅𑀘𑁆𑀙𑀭𑀸,_  
_𑀯𑀺𑀚𑁆𑀚𑀼𑀯𑀩𑁆𑀪𑀖𑀦𑀸 𑀯𑀺𑀦𑀺𑀲𑁆𑀲𑀝𑀸𑁇_  


(1377.)

2711. _𑀲𑀸 𑀤𑁄𑀳𑀍𑀇𑀦𑀻 𑀲𑀼𑀯𑀺𑀫𑁆𑀳𑀺𑀢𑀸,_  
_𑀯𑀺𑀥𑀼𑀭𑀲𑁆𑀲 𑀳𑀤𑀬𑀁 𑀥𑀦𑀺𑀬𑀢𑀺;_  
_𑀢𑀁 𑀢𑁂𑀲𑀁 𑀤𑁂𑀫𑀺 𑀇𑀲𑁆𑀲𑀭,_  
_𑀢𑁂𑀦 𑀢𑁂 𑀤𑁂𑀦𑁆𑀢𑀺 𑀇𑀭𑀦𑁆𑀥𑀢𑀺𑀁 𑀫𑀫𑀁”𑁇_  


(1378.)

2712. _𑀲𑁄 𑀧𑀼𑀡𑁆𑀡𑀓𑁄 𑀪𑀽𑀢𑀧𑀢𑀺𑀁 𑀬𑀲𑀲𑁆𑀲𑀺𑀁,_  
_𑀆𑀫𑀦𑁆𑀢𑀬 𑀯𑁂𑀲𑁆𑀲𑀯𑀡𑀁 𑀓𑀼𑀯𑁂𑀭𑀁;_  
_“𑀢𑀢𑁆𑀣𑁂𑀯 𑀲𑀦𑁆𑀢𑁄 𑀧𑀼𑀭𑀺𑀲𑀁 𑀅𑀲𑀁𑀲𑀺,_  
_𑀆𑀦𑁂𑀳𑀺 𑀆𑀚𑀜𑁆𑀜𑀫𑀺𑀥𑁂𑀯 𑀬𑀼𑀢𑁆𑀢𑀁”𑁇_  


(1379.)

2713. _𑀚𑀸𑀢𑀭𑀽𑀧𑀫𑀬𑀸 𑀓𑀡𑁆𑀡𑀸,_  
_𑀓𑀸𑀘𑀫𑁆𑀳𑀺𑀘𑀫𑀬𑀸 𑀔𑀼𑀭𑀸;_  
_𑀚𑀫𑁆𑀩𑁄𑀦𑀤𑀲𑁆𑀲 𑀧𑀸𑀓𑀲𑁆𑀲,_  
_𑀲𑀼𑀯𑀡𑁆𑀡𑀲𑁆𑀲 𑀉𑀭𑀘𑁆𑀙𑀤𑁄𑁇_  


(1380.)

2714. _𑀤𑁂𑀯𑀯𑀸𑀳𑀯𑀳𑀁 𑀬𑀸𑀦𑀁,_  
_𑀅𑀲𑁆𑀲𑀫𑀸𑀭𑀼𑀬𑁆𑀳 𑀧𑀼𑀡𑁆𑀡𑀓𑁄;_  
_𑀅𑀮𑀗𑁆𑀓𑀢𑁄 𑀓𑀧𑁆𑀧𑀺𑀢𑀓𑁂𑀲𑀫𑀲𑁆𑀲𑀼,_  
_𑀧𑀓𑁆𑀓𑀸𑀫𑀺 𑀯𑁂𑀳𑀸𑀬𑀲𑀫𑀦𑁆𑀢𑀮𑀺𑀓𑁆𑀔𑁂𑁇_  


(1381.)

2715. _𑀲𑁄 𑀅𑀕𑁆𑀕𑀫𑀸 𑀭𑀸𑀚𑀕𑀳𑀁 𑀲𑀼𑀭𑀫𑁆𑀫𑀁,_  
_𑀅𑀗𑁆𑀕𑀲𑁆𑀲 𑀭𑀜𑁆𑀜𑁄 𑀦𑀕𑀭𑀁 𑀤𑀼𑀭𑀸𑀬𑀼𑀢𑀁;_  
_𑀧𑀳𑀽𑀢𑀪𑀓𑁆𑀔𑀁 𑀩𑀳𑀼𑀅𑀦𑁆𑀦𑀧𑀸𑀦𑀁,_  
_𑀫𑀲𑀓𑁆𑀓𑀲𑀸𑀭𑀁 𑀯𑀺𑀬 𑀯𑀸𑀲𑀯𑀲𑁆𑀲𑁇_  


(1382.)

2716. _𑀫𑀬𑀽𑀭𑀓𑁄𑀜𑁆𑀘𑀸𑀕𑀡𑀲𑀫𑁆𑀧𑀖𑀼𑀝𑁆𑀞𑀁,_  
_𑀤𑀺𑀚𑀸𑀪𑀺𑀖𑀼𑀝𑁆𑀞𑀁 𑀤𑀺𑀚𑀲𑀗𑁆𑀖𑀲𑁂𑀯𑀺𑀢𑀁;_  
_𑀦𑀸𑀦𑀸𑀲𑀓𑀼𑀦𑁆𑀢𑀸𑀪𑀺𑀭𑀼𑀤𑀁 𑀲𑀼𑀯𑀗𑁆𑀕𑀡𑀁,_  
_𑀧𑀼𑀧𑁆𑀨𑀸𑀪𑀺𑀓𑀺𑀡𑁆𑀡𑀁 𑀳𑀺𑀫𑀯𑀁𑀯 𑀧𑀩𑁆𑀩𑀢𑀁𑁇_  


(1383.)

2717. _𑀲𑁄 𑀧𑀼𑀡𑁆𑀡𑀓𑁄 𑀯𑁂𑀧𑀼𑀮𑀫𑀸𑀪𑀺𑀭𑀽𑀳𑀺,_  
_𑀲𑀺𑀮𑀼𑀘𑁆𑀘𑀬𑀁 𑀓𑀺𑀫𑁆𑀧𑀼𑀭𑀺𑀲𑀸𑀦𑀼𑀘𑀺𑀡𑁆𑀡𑀁;_  
_𑀅𑀦𑁆𑀯𑁂𑀲𑀫𑀸𑀦𑁄 𑀫𑀡𑀺𑀭𑀢𑀦𑀁 𑀉𑀍𑀆𑀭𑀁,_  
_𑀢𑀫𑀤𑁆𑀤𑀲𑀸 𑀧𑀩𑁆𑀩𑀢𑀓𑀽𑀝𑀫𑀚𑁆𑀛𑁂𑁇_  


(1384.)

2718. _𑀤𑀺𑀲𑁆𑀯𑀸 𑀫𑀡𑀺𑀁 𑀧𑀪𑀲𑁆𑀲𑀭𑀁 𑀚𑀸𑀢𑀺𑀫𑀦𑁆𑀢𑀁,_  
_𑀫𑀦𑁄𑀳𑀭𑀁 𑀫𑀡𑀺𑀭𑀢𑀦𑀁 𑀉𑀍𑀆𑀭𑀁;_  
_𑀤𑀤𑁆𑀤𑀮𑁆𑀮𑀫𑀸𑀦𑀁 𑀬𑀲𑀲𑀸 𑀬𑀲𑀲𑁆𑀲𑀺𑀦𑀁,_  
_𑀑𑀪𑀸𑀲𑀢𑀻 𑀯𑀺𑀚𑁆𑀚𑀼𑀭𑀺𑀯𑀦𑁆𑀢𑀮𑀺𑀓𑁆𑀔𑁂𑁇_  


(1385.)

2719. _𑀢𑀫𑀕𑁆𑀕𑀳𑀻 𑀯𑁂𑀍𑀉𑀭𑀺𑀬𑀁 𑀫𑀳𑀕𑁆𑀖𑀁,_  
_𑀫𑀦𑁄𑀳𑀭𑀁 𑀦𑀸𑀫 𑀫𑀳𑀸𑀦𑀼𑀪𑀸𑀯𑀁;_  
_𑀆𑀚𑀜𑁆𑀜𑀫𑀸𑀭𑀼𑀬𑁆𑀳 𑀫𑀦𑁄𑀫𑀯𑀡𑁆𑀡𑁄,_  
_𑀧𑀓𑁆𑀓𑀸𑀫𑀺 𑀯𑁂𑀳𑀸𑀬𑀲𑀫𑀦𑁆𑀢𑀮𑀺𑀓𑁆𑀔𑁂𑁇_  


(1386.)

2720. _𑀲𑁄 𑀅𑀕𑁆𑀕𑀫𑀸 𑀦𑀕𑀭𑀫𑀺𑀦𑁆𑀤𑀧𑀢𑁆𑀣𑀁,_  
_𑀑𑀭𑀼𑀬𑁆𑀳𑀼𑀧𑀸𑀕𑀘𑁆𑀙𑀺 𑀲𑀪𑀁 𑀓𑀼𑀭𑀽𑀦𑀁;_  
_𑀲𑀫𑀸𑀕𑀢𑁂 𑀏𑀓𑀲𑀢𑀁 𑀲𑀫𑀕𑁆𑀕𑁂,_  
_𑀅𑀯𑁆𑀳𑁂𑀢𑁆𑀣 𑀬𑀓𑁆𑀔𑁄 𑀅𑀯𑀺𑀓𑀫𑁆𑀧𑀫𑀸𑀦𑁄𑁇_  


(1387.)

2721. _“𑀓𑁄 𑀦𑀻𑀥 𑀭𑀜𑁆𑀜𑀁 𑀯𑀭𑀫𑀸𑀪𑀺𑀚𑁂𑀢𑀺,_  
_𑀓𑀫𑀸𑀪𑀺𑀚𑁂𑀬𑁆𑀬𑀸𑀫 𑀯𑀭𑀤𑁆𑀥𑀦𑁂𑀦;_  
_𑀓𑀫𑀦𑀼𑀢𑁆𑀢𑀭𑀁 𑀭𑀢𑀦𑀯𑀭𑀁 𑀚𑀺𑀦𑀸𑀫,_  
_𑀓𑁄 𑀯𑀸𑀧𑀺 𑀦𑁄 𑀚𑁂𑀢𑀺 𑀯𑀭𑀤𑁆𑀥𑀦𑁂𑀦”𑁇_  


(1388.)

2722. _“𑀓𑀼𑀳𑀺𑀁 𑀦𑀼 𑀭𑀝𑁆𑀞𑁂 𑀢𑀯 𑀚𑀸𑀢𑀺𑀪𑀽𑀫𑀺,_  
_𑀦 𑀓𑁄𑀭𑀩𑁆𑀬𑀲𑁆𑀲𑁂𑀯 𑀯𑀘𑁄 𑀢𑀯𑁂𑀤𑀁;_  
_𑀅𑀪𑀻𑀢𑁄𑀲𑀺 𑀦𑁄 𑀯𑀡𑁆𑀡𑀦𑀺𑀪𑀸𑀬 𑀲𑀩𑁆𑀩𑁂,_  
_𑀅𑀓𑁆𑀔𑀸𑀳𑀺 𑀫𑁂 𑀦𑀸𑀫𑀜𑁆𑀘 𑀩𑀦𑁆𑀥𑀯𑁂 𑀘”𑁇_  


(1389.)

2723. _“𑀓𑀘𑁆𑀘𑀸𑀬𑀦𑁄 𑀫𑀸𑀡𑀯𑀓𑁄𑀲𑁆𑀫𑀺 𑀭𑀸𑀚,_  
_𑀅𑀦𑀽𑀦𑀦𑀸𑀫𑁄 𑀇𑀢𑀺 𑀫𑀯𑁆𑀳𑀬𑀦𑁆𑀢𑀺;_  
_𑀅𑀗𑁆𑀕𑁂𑀲𑀼 𑀫𑁂 𑀜𑀸𑀢𑀬𑁄 𑀩𑀦𑁆𑀥𑀯𑀸 𑀘,_  
_𑀅𑀓𑁆𑀔𑁂𑀦 𑀤𑁂𑀯𑀲𑁆𑀫𑀺 𑀇𑀥𑀸𑀦𑀼𑀧𑀢𑁆𑀢𑁄”𑁇_  


(1390.)

2724. _“𑀓𑀺𑀁 𑀫𑀸𑀡𑀯𑀲𑁆𑀲 𑀭𑀢𑀦𑀸𑀦𑀺 𑀅𑀢𑁆𑀣𑀺,_  
_𑀬𑁂 𑀢𑀁 𑀚𑀺𑀦𑀦𑁆𑀢𑁄 𑀳𑀭𑁂 𑀅𑀓𑁆𑀔𑀥𑀼𑀢𑁆𑀢𑁄;_  
_𑀩𑀳𑀽𑀦𑀺 𑀭𑀜𑁆𑀜𑁄 𑀭𑀢𑀦𑀸𑀦𑀺 𑀅𑀢𑁆𑀣𑀺,_  
_𑀢𑁂 𑀢𑁆𑀯𑀁 𑀤𑀮𑀺𑀤𑁆𑀤𑁄 𑀓𑀣𑀫𑀯𑁆𑀳𑀬𑁂𑀲𑀺”𑁇_  


(1391.)

2725. _“𑀫𑀦𑁄𑀳𑀭𑁄 𑀦𑀸𑀫 𑀫𑀡𑀻 𑀫𑀫𑀸𑀬𑀁,_  
_𑀫𑀦𑁄𑀳𑀭𑀁 𑀫𑀡𑀺𑀭𑀢𑀦𑀁 𑀉𑀍𑀆𑀭𑀁;_  
_𑀇𑀫𑀜𑁆𑀘 𑀆𑀚𑀜𑁆𑀜𑀫𑀫𑀺𑀢𑁆𑀢𑀢𑀸𑀧𑀦𑀁,_  
_𑀏𑀢𑀁 𑀫𑁂 𑀚𑀺𑀦𑀺𑀢𑁆𑀯𑀸 𑀳𑀭𑁂 𑀅𑀓𑁆𑀔𑀥𑀼𑀢𑁆𑀢𑁄”𑁇_  


(1392.)

2726. _“𑀏𑀓𑁄 𑀫𑀡𑀻 𑀫𑀸𑀡𑀯 𑀓𑀺𑀁 𑀓𑀭𑀺𑀲𑁆𑀲𑀢𑀺,_  
_𑀆𑀚𑀸𑀦𑀺𑀬𑁂𑀓𑁄 𑀧𑀦 𑀓𑀺𑀁 𑀓𑀭𑀺𑀲𑁆𑀲𑀢𑀺;_  
_𑀩𑀳𑀽𑀦𑀺 𑀭𑀜𑁆𑀜𑁄 𑀫𑀡𑀺𑀭𑀢𑀦𑀸𑀦𑀺 𑀅𑀢𑁆𑀣𑀺,_  
_𑀆𑀚𑀸𑀦𑀺𑀬𑀸 𑀯𑀸𑀢𑀚𑀯𑀸 𑀅𑀦𑀧𑁆𑀧𑀓𑀸”𑁇_  


---

2727. 𑀤𑁄𑀳𑀍𑀅𑀓𑀡𑁆𑀟𑀁 𑀦𑀸𑀫𑁇



[Go to previous page (22.1.9 Vidhurajātaka)](/tipitaka/23J/22/22.1/22.1.9.md) / [Go to parent page (22.1.9 Vidhurajātaka)](/tipitaka/23J/22/22.1/22.1.9.md) / [Go to next page (22.1.9.2 Maṇikaṇḍa)](/tipitaka/23J/22/22.1/22.1.9/22.1.9.2.md)


