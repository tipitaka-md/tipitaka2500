
[Home](/) / [23J Jātakapāḷi](../../...md) / [22 Mahānipāta](../...md) / [22.1 Mūgapakkhavagga](...md) / [22.1.9 Vidhurajātaka](../23J/22/22.1/22.1.9.md)

# 𑁨𑁨𑁇𑁧𑁇𑁯𑁇𑁪 𑀖𑀭𑀸𑀯𑀸𑀲𑀧𑀜𑁆𑀳𑀸

* 𑀫𑀳𑀸𑀦𑀺𑀧𑀸𑀢

* 𑀫𑀽𑀕𑀧𑀓𑁆𑀔𑀯𑀕𑁆𑀕

* 𑀯𑀺𑀥𑀼𑀭𑀚𑀸𑀢𑀓

* 𑀖𑀭𑀸𑀯𑀸𑀲𑀧𑀜𑁆𑀳𑀸

(1449.)

2786\. _“𑀯𑀺𑀥𑀼𑀭 𑀯𑀲𑀫𑀸𑀦𑀲𑁆𑀲,_  
_𑀕𑀳𑀝𑁆𑀞𑀲𑁆𑀲 𑀲𑀓𑀁 𑀖𑀭𑀁;_  
_𑀔𑁂𑀫𑀸 𑀯𑀼𑀢𑁆𑀢𑀺 𑀓𑀣𑀁 𑀅𑀲𑁆𑀲,_  
_𑀓𑀣𑀁 𑀦𑀼 𑀅𑀲𑁆𑀲 𑀲𑀗𑁆𑀕𑀳𑁄𑁇_  


(1450.)

2787\. _𑀅𑀩𑁆𑀬𑀸𑀩𑀚𑁆𑀛𑀁 𑀓𑀣𑀁 𑀅𑀲𑁆𑀲,_  
_𑀲𑀘𑁆𑀘𑀯𑀸𑀤𑀻 𑀘 𑀫𑀸𑀡𑀯𑁄;_  
_𑀅𑀲𑁆𑀫𑀸 𑀮𑁄𑀓𑀸 𑀧𑀭𑀁 𑀮𑁄𑀓𑀁,_  
_𑀓𑀣𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺”𑁇_  


(1451.)

2788\. _𑀢𑀁 𑀢𑀢𑁆𑀣 𑀕𑀢𑀺𑀫𑀸 𑀥𑀺𑀢𑀺𑀫𑀸,_  
_𑀫𑀢𑀺𑀫𑀸 𑀅𑀢𑁆𑀣𑀤𑀲𑁆𑀲𑀺𑀫𑀸;_  
_𑀲𑀗𑁆𑀔𑀸𑀢𑀸 𑀲𑀩𑁆𑀩𑀥𑀫𑁆𑀫𑀸𑀦𑀁,_  
_𑀯𑀺𑀥𑀼𑀭𑁄 𑀏𑀢𑀤𑀩𑁆𑀭𑀯𑀺𑁇_  


(1452.)

2789\. _“𑀦 𑀲𑀸𑀥𑀸𑀭𑀡𑀤𑀸𑀭𑀲𑁆𑀲,_  
_𑀦 𑀪𑀼𑀜𑁆𑀚𑁂 𑀲𑀸𑀤𑀼𑀫𑁂𑀓𑀓𑁄;_  
_𑀦 𑀲𑁂𑀯𑁂 𑀮𑁄𑀓𑀸𑀬𑀢𑀺𑀓𑀁,_  
_𑀦𑁂𑀢𑀁 𑀧𑀜𑁆𑀜𑀸𑀬 𑀯𑀟𑁆𑀠𑀦𑀁𑁇_  


(1453.)

2790\. _𑀲𑀻𑀮𑀯𑀸 𑀯𑀢𑁆𑀢𑀲𑀫𑁆𑀧𑀦𑁆𑀦𑁄,_  
_𑀅𑀧𑁆𑀧𑀫𑀢𑁆𑀢𑁄 𑀯𑀺𑀘𑀓𑁆𑀔𑀡𑁄;_  
_𑀦𑀺𑀯𑀸𑀢𑀯𑀼𑀢𑁆𑀢𑀺 𑀅𑀢𑁆𑀣𑀤𑁆𑀥𑁄,_  
_𑀲𑀼𑀭𑀢𑁄 𑀲𑀔𑀺𑀮𑁄 𑀫𑀼𑀤𑀼𑁇_  


(1454.)

2791\. _𑀲𑀗𑁆𑀕𑀳𑁂𑀢𑀸 𑀘 𑀫𑀺𑀢𑁆𑀢𑀸𑀦𑀁,_  
_𑀲𑀁𑀯𑀺𑀪𑀸𑀕𑀻 𑀯𑀺𑀥𑀸𑀦𑀯𑀸;_  
_𑀢𑀧𑁆𑀧𑁂𑀬𑁆𑀬 𑀅𑀦𑁆𑀦𑀧𑀸𑀦𑁂𑀦,_  
_𑀲𑀤𑀸 𑀲𑀫𑀡𑀩𑁆𑀭𑀸𑀳𑁆𑀫𑀡𑁂𑁇_  


(1455.)

2792\. _𑀥𑀫𑁆𑀫𑀓𑀸𑀫𑁄 𑀲𑀼𑀢𑀸𑀥𑀸𑀭𑁄,_  
_𑀪𑀯𑁂𑀬𑁆𑀬 𑀧𑀭𑀺𑀧𑀼𑀘𑁆𑀙𑀓𑁄;_  
_𑀲𑀓𑁆𑀓𑀘𑁆𑀘𑀁 𑀧𑀬𑀺𑀭𑀼𑀧𑀸𑀲𑁂𑀬𑁆𑀬,_  
_𑀲𑀻𑀮𑀯𑀦𑁆𑀢𑁂 𑀩𑀳𑀼𑀲𑁆𑀲𑀼𑀢𑁂𑁇_  


(1456.)

2793\. _𑀖𑀭𑀫𑀸𑀯𑀲𑀫𑀸𑀦𑀲𑁆𑀲,_  
_𑀕𑀳𑀝𑁆𑀞𑀲𑁆𑀲 𑀲𑀓𑀁 𑀖𑀭𑀁;_  
_𑀔𑁂𑀫𑀸 𑀯𑀼𑀢𑁆𑀢𑀺 𑀲𑀺𑀬𑀸 𑀏𑀯𑀁,_  
_𑀏𑀯𑀁 𑀦𑀼 𑀅𑀲𑁆𑀲 𑀲𑀗𑁆𑀕𑀳𑁄𑁇_  


(1457.)

2794\. _𑀅𑀩𑁆𑀬𑀸𑀩𑀚𑁆𑀛𑀁 𑀲𑀺𑀬𑀸 𑀏𑀯𑀁,_  
_𑀲𑀘𑁆𑀘𑀯𑀸𑀤𑀻 𑀘 𑀫𑀸𑀡𑀯𑁄;_  
_𑀅𑀲𑁆𑀫𑀸 𑀮𑁄𑀓𑀸 𑀧𑀭𑀁 𑀮𑁄𑀓𑀁,_  
_𑀏𑀯𑀁 𑀧𑁂𑀘𑁆𑀘 𑀦 𑀲𑁄𑀘𑀢𑀺”𑁇_  


---

2795\. 𑀖𑀭𑀸𑀯𑀸𑀲𑀧𑀜𑁆𑀳𑀸 𑀦𑀸𑀫𑁇



[Go to previous page (22.1.9.3 Akkhakaṇḍa)](22.1.9.3.md) / [Go to parent page (22.1.9 Vidhurajātaka)](../23J/22/22.1/22.1.9.md) / [Go to next page (22.1.9.5 Lakkhaṇakaṇḍa)](22.1.9.5.md)


