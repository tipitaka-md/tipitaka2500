
[Home](/) / [23J Jātakapāḷi](../../../../23J.md) / [22 Mahānipāta](../../../22.md) / [22.1 Mūgapakkhavagga](../../22.1.md) / [22.1.9 Vidhurajātaka](../22.1.9.md)

# 𑁨𑁨𑁇𑁧𑁇𑁯𑁇𑁨 𑀫𑀡𑀺𑀓𑀡𑁆𑀟

### 𑀫𑀳𑀸𑀦𑀺𑀧𑀸𑀢

### 𑀫𑀽𑀕𑀧𑀓𑁆𑀔𑀯𑀕𑁆𑀕

### 𑀯𑀺𑀥𑀼𑀭𑀚𑀸𑀢𑀓

### 𑀫𑀡𑀺𑀓𑀡𑁆𑀟

(1393.)

2728\. _“𑀇𑀤𑀜𑁆𑀘 𑀫𑁂 𑀫𑀡𑀺𑀭𑀢𑀦𑀁,_  
_𑀧𑀲𑁆𑀲 𑀢𑁆𑀯𑀁 𑀤𑁆𑀯𑀺𑀧𑀤𑀼𑀢𑁆𑀢𑀫;_  
_𑀇𑀢𑁆𑀣𑀻𑀦𑀁 𑀯𑀺𑀕𑁆𑀕𑀳𑀸 𑀘𑁂𑀢𑁆𑀣,_  
_𑀧𑀼𑀭𑀺𑀲𑀸𑀦𑀜𑁆𑀘 𑀯𑀺𑀕𑁆𑀕𑀳𑀸𑁇_  


(1394.)

2729\. _𑀫𑀺𑀕𑀸𑀦𑀁 𑀯𑀺𑀕𑁆𑀕𑀳𑀸 𑀘𑁂𑀢𑁆𑀣,_  
_𑀲𑀓𑀼𑀡𑀸𑀦𑀜𑁆𑀘 𑀯𑀺𑀕𑁆𑀕𑀳𑀸;_  
_𑀦𑀸𑀕𑀭𑀸𑀚𑀸 𑀲𑀼𑀧𑀡𑁆𑀡𑀸 𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1395.)

2730\. _𑀳𑀢𑁆𑀣𑀸𑀦𑀻𑀓𑀁 𑀭𑀣𑀸𑀦𑀻𑀓𑀁,_  
_𑀅𑀲𑁆𑀲𑁂 𑀧𑀢𑁆𑀢𑀻 𑀘 𑀯𑀫𑁆𑀫𑀺𑀦𑁂;_  
_𑀘𑀢𑀼𑀭𑀗𑁆𑀕𑀺𑀦𑀺𑀫𑀁 𑀲𑁂𑀦𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1396.)

2731\. _𑀳𑀢𑁆𑀣𑀸𑀭𑁄𑀳𑁂 𑀅𑀦𑀻𑀓𑀝𑁆𑀞𑁂,_  
_𑀭𑀣𑀺𑀓𑁂 𑀧𑀢𑁆𑀢𑀺𑀓𑀸𑀭𑀓𑁂;_  
_𑀩𑀮𑀕𑁆𑀕𑀸𑀦𑀺 𑀯𑀺𑀬𑀽𑀍𑀳𑀸𑀦𑀺,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1397.)

2732\. _𑀧𑀼𑀭𑀁 𑀉𑀤𑁆𑀥𑀸𑀧𑀲𑀫𑁆𑀧𑀦𑁆𑀦𑀁,_  
_𑀩𑀳𑀼𑀧𑀸𑀓𑀸𑀭𑀢𑁄𑀭𑀡𑀁;_  
_𑀲𑀺𑀗𑁆𑀖𑀸𑀝𑀓𑁂𑀲𑀼 𑀪𑀽𑀫𑀺𑀬𑁄,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1398.)

2733\. _𑀏𑀲𑀺𑀓𑀸 𑀧𑀭𑀺𑀔𑀸𑀬𑁄 𑀘,_  
_𑀧𑀮𑀺𑀔𑀁 𑀅𑀕𑁆𑀕𑀍𑀆𑀦𑀺 𑀘;_  
_𑀅𑀝𑁆𑀝𑀸𑀮𑀓𑁂 𑀘 𑀤𑁆𑀯𑀸𑀭𑁂 𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1399.)

2734\. _𑀧𑀲𑁆𑀲 𑀢𑁄𑀭𑀡𑀫𑀕𑁆𑀕𑁂𑀲𑀼,_  
_𑀦𑀸𑀦𑀸𑀤𑀺𑀚𑀕𑀡𑀸 𑀩𑀳𑀽;_  
_𑀳𑀁𑀲𑀸 𑀓𑁄𑀜𑁆𑀘𑀸 𑀫𑀬𑀽𑀭𑀸 𑀘,_  
_𑀘𑀓𑁆𑀓𑀯𑀸𑀓𑀸 𑀘 𑀓𑀼𑀓𑁆𑀓𑀼𑀳𑀸𑁇_  


(1400.)

2735\. _𑀓𑀼𑀡𑀸𑀮𑀓𑀸 𑀩𑀳𑀽 𑀘𑀺𑀢𑁆𑀭𑀸,_  
_𑀲𑀺𑀔𑀡𑁆𑀟𑀻 𑀚𑀻𑀯𑀚𑀻𑀯𑀓𑀸;_  
_𑀦𑀸𑀦𑀸𑀤𑀺𑀚𑀕𑀡𑀸𑀓𑀺𑀡𑁆𑀡𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1401.)

2736\. _𑀧𑀲𑁆𑀲 𑀦𑀕𑀭𑀁 𑀲𑀼𑀧𑀸𑀓𑀸𑀭𑀁,_  
_𑀅𑀩𑁆𑀪𑀼𑀢𑀁 𑀮𑁄𑀫𑀳𑀁𑀲𑀦𑀁;_  
_𑀲𑀫𑀼𑀲𑁆𑀲𑀺𑀢𑀥𑀚𑀁 𑀭𑀫𑁆𑀫𑀁,_  
_𑀲𑁄𑀡𑁆𑀡𑀯𑀸𑀮𑀼𑀓𑀲𑀦𑁆𑀣𑀢𑀁𑁇_  


(1402.)

2737\. _𑀧𑀲𑁆𑀲𑁂𑀢𑁆𑀣 𑀧𑀡𑁆𑀡𑀲𑀸𑀮𑀸𑀬𑁄,_  
_𑀯𑀺𑀪𑀢𑁆𑀢𑀸 𑀪𑀸𑀕𑀲𑁄 𑀫𑀺𑀢𑀸;_  
_𑀦𑀺𑀯𑁂𑀲𑀦𑁂 𑀦𑀺𑀯𑁂𑀲𑁂 𑀘,_  
_𑀲𑀦𑁆𑀥𑀺𑀩𑁆𑀬𑀽𑀳𑁂 𑀧𑀣𑀤𑁆𑀥𑀺𑀬𑁄𑁇_  


(1403.)

2738\. _𑀧𑀸𑀦𑀸𑀕𑀸𑀭𑁂 𑀘 𑀲𑁄𑀡𑁆𑀟𑁂 𑀘,_  
_𑀲𑀽𑀦𑀸 𑀑𑀤𑀦𑀺𑀬𑀸 𑀖𑀭𑀸;_  
_𑀯𑁂𑀲𑀻 𑀘 𑀕𑀡𑀺𑀓𑀸𑀬𑁄 𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1404.)

2739\. _𑀫𑀸𑀮𑀸𑀓𑀸𑀭𑁂 𑀘 𑀭𑀚𑀓𑁂,_  
_𑀕𑀦𑁆𑀥𑀺𑀓𑁂 𑀅𑀣 𑀤𑀼𑀲𑁆𑀲𑀺𑀓𑁂;_  
_𑀲𑀼𑀯𑀡𑁆𑀡𑀓𑀸𑀭𑁂 𑀫𑀡𑀺𑀓𑀸𑀭𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1405.)

2740\. _𑀆𑀍𑀆𑀭𑀺𑀓𑁂 𑀘 𑀲𑀽𑀤𑁂 𑀘,_  
_𑀦𑀝𑀦𑀸𑀝𑀓𑀕𑀸𑀬𑀺𑀦𑁄;_  
_𑀧𑀸𑀡𑀺𑀲𑁆𑀲𑀭𑁂 𑀓𑀼𑀫𑁆𑀪𑀣𑀽𑀦𑀺𑀓𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1406.)

2741\. _𑀧𑀲𑁆𑀲 𑀪𑁂𑀭𑀻 𑀫𑀼𑀤𑀺𑀗𑁆𑀕𑀸 𑀘,_  
_𑀲𑀗𑁆𑀔𑀸 𑀧𑀡𑀯𑀤𑀺𑀦𑁆𑀤𑀺𑀫𑀸;_  
_𑀲𑀩𑁆𑀩𑀜𑁆𑀘 𑀢𑀸𑀍𑀆𑀯𑀘𑀭𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1407.)

2742\. _𑀲𑀫𑁆𑀫𑀢𑀸𑀮𑀜𑁆𑀘 𑀯𑀻𑀡𑀜𑁆𑀘,_  
_𑀦𑀘𑁆𑀘𑀕𑀻𑀢𑀁 𑀲𑀼𑀯𑀸𑀤𑀺𑀢𑀁;_  
_𑀢𑀽𑀭𑀺𑀬𑀢𑀸𑀍𑀇𑀢𑀲𑀗𑁆𑀖𑀼𑀝𑁆𑀞𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1408.)

2743\. _𑀮𑀗𑁆𑀖𑀺𑀓𑀸 𑀫𑀼𑀝𑁆𑀞𑀺𑀓𑀸 𑀘𑁂𑀢𑁆𑀣,_  
_𑀫𑀸𑀬𑀸𑀓𑀸𑀭𑀸 𑀘 𑀲𑁄𑀪𑀺𑀬𑀸;_  
_𑀯𑁂𑀢𑀸𑀮𑀺𑀓𑁂 𑀘 𑀚𑀮𑁆𑀮𑁂 𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1409.)

2744\. _𑀲𑀫𑀚𑁆𑀚𑀸 𑀘𑁂𑀢𑁆𑀣 𑀯𑀢𑁆𑀢𑀦𑁆𑀢𑀺,_  
_𑀆𑀓𑀺𑀡𑁆𑀡𑀸 𑀦𑀭𑀦𑀸𑀭𑀺𑀪𑀺;_  
_𑀫𑀜𑁆𑀘𑀸𑀢𑀺𑀫𑀜𑁆𑀘𑁂 𑀪𑀽𑀫𑀺𑀬𑁄,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1410.)

2745\. _𑀧𑀲𑁆𑀲 𑀫𑀮𑁆𑀮𑁂 𑀲𑀫𑀚𑁆𑀚𑀲𑁆𑀫𑀺𑀁,_  
_𑀨𑁄𑀝𑁂𑀦𑁆𑀢𑁂 𑀤𑀺𑀕𑀼𑀡𑀁 𑀪𑀼𑀚𑀁;_  
_𑀦𑀺𑀳𑀢𑁂 𑀦𑀺𑀳𑀢𑀫𑀸𑀦𑁂 𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1411.)

2746\. _𑀧𑀲𑁆𑀲 𑀧𑀩𑁆𑀩𑀢𑀧𑀸𑀤𑁂𑀲𑀼,_  
_𑀦𑀸𑀦𑀸𑀫𑀺𑀕𑀕𑀡𑀸 𑀩𑀳𑀽;_  
_𑀲𑀻𑀳𑀸 𑀩𑁆𑀬𑀕𑁆𑀖𑀸 𑀯𑀭𑀸𑀳𑀸 𑀘,_  
_𑀅𑀘𑁆𑀙𑀓𑁄𑀓𑀢𑀭𑀘𑁆𑀙𑀬𑁄𑁇_  


(1412.)

2747\. _𑀧𑀮𑀸𑀲𑀸𑀤𑀸 𑀕𑀯𑀚𑀸 𑀘,_  
_𑀫𑀳𑀺𑀁𑀲𑀸 𑀭𑁄𑀳𑀺𑀢𑀸 𑀭𑀼𑀭𑀽;_  
_𑀏𑀡𑁂𑀬𑁆𑀬𑀸 𑀘 𑀯𑀭𑀸𑀳𑀸 𑀘,_  
_𑀕𑀡𑀺𑀦𑁄 𑀦𑀻𑀓𑀲𑀽𑀓𑀭𑀸𑁇_  


(1413.)

2748\. _𑀓𑀤𑀮𑀺𑀫𑀺𑀕𑀸 𑀩𑀳𑀽 𑀘𑀺𑀢𑁆𑀭𑀸,_  
_𑀩𑀺𑀍𑀆𑀭𑀸 𑀲𑀲𑀓𑀡𑁆𑀝𑀓𑀸;_  
_𑀦𑀸𑀦𑀸𑀫𑀺𑀕𑀕𑀡𑀸𑀓𑀺𑀡𑁆𑀡𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1414.)

2749\. _𑀦𑀚𑁆𑀚𑀸𑀬𑁄 𑀲𑀼𑀧𑀢𑀺𑀢𑁆𑀣𑀸𑀬𑁄,_  
_𑀲𑁄𑀡𑁆𑀡𑀯𑀸𑀮𑀼𑀓𑀲𑀦𑁆𑀣𑀢𑀸;_  
_𑀅𑀘𑁆𑀙𑀸 𑀲𑀯𑀦𑁆𑀢𑀺 𑀅𑀫𑁆𑀩𑀽𑀦𑀺,_  
_𑀫𑀘𑁆𑀙𑀕𑀼𑀫𑁆𑀩𑀦𑀺𑀲𑁂𑀯𑀺𑀢𑀸𑁇_  


(1415.)

2750\. _𑀓𑀼𑀫𑁆𑀪𑀻𑀮𑀸 𑀫𑀓𑀭𑀸 𑀘𑁂𑀢𑁆𑀣,_  
_𑀲𑀼𑀲𑀼𑀫𑀸𑀭𑀸 𑀘 𑀓𑀘𑁆𑀙𑀧𑀸;_  
_𑀧𑀸𑀞𑀻𑀦𑀸 𑀧𑀸𑀯𑀼𑀲𑀸 𑀫𑀘𑁆𑀙𑀸,_  
_𑀩𑀮𑀚𑀸 𑀫𑀼𑀜𑁆𑀚𑀭𑁄𑀳𑀺𑀢𑀸𑁇_  


(1416.)

2751\. _𑀦𑀸𑀦𑀸𑀤𑀺𑀚𑀕𑀡𑀸𑀓𑀺𑀡𑁆𑀡𑀸,_  
_𑀦𑀸𑀦𑀸𑀤𑀼𑀫𑀕𑀡𑀸𑀬𑀼𑀢𑀸;_  
_𑀯𑁂𑀍𑀉𑀭𑀺𑀬𑀓𑀭𑁄𑀤𑀸𑀬𑁄,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1417.)

2752\. _𑀧𑀲𑁆𑀲𑁂𑀢𑁆𑀣 𑀧𑁄𑀓𑁆𑀔𑀭𑀡𑀺𑀬𑁄,_  
_𑀲𑀼𑀯𑀺𑀪𑀢𑁆𑀢𑀸 𑀘𑀢𑀼𑀤𑁆𑀤𑀺𑀲𑀸;_  
_𑀦𑀸𑀦𑀸𑀤𑀺𑀚𑀕𑀡𑀸𑀓𑀺𑀡𑁆𑀡𑀸,_  
_𑀧𑀼𑀣𑀼𑀮𑁄𑀫𑀦𑀺𑀲𑁂𑀯𑀺𑀢𑀸𑁇_  


(1418.)

2753\. _𑀲𑀫𑀦𑁆𑀢𑁄𑀤𑀓𑀲𑀫𑁆𑀧𑀦𑁆𑀦𑀁,_  
_𑀫𑀳𑀺𑀁 𑀲𑀸𑀕𑀭𑀓𑀼𑀡𑁆𑀟𑀮𑀁;_  
_𑀉𑀧𑁂𑀢𑀁 𑀯𑀦𑀭𑀸𑀚𑁂𑀳𑀺,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1419.)

2754\. _𑀧𑀼𑀭𑀢𑁄 𑀯𑀺𑀤𑁂𑀳𑁂 𑀧𑀲𑁆𑀲,_  
_𑀕𑁄𑀬𑀸𑀦𑀺𑀬𑁂 𑀘 𑀧𑀘𑁆𑀙𑀢𑁄;_  
_𑀓𑀼𑀭𑀼𑀬𑁄 𑀚𑀫𑁆𑀩𑀼𑀤𑀻𑀧𑀜𑁆𑀘,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1420.)

2755\. _𑀧𑀲𑁆𑀲 𑀘𑀦𑁆𑀤𑀁 𑀲𑀽𑀭𑀺𑀬𑀜𑁆𑀘,_  
_𑀑𑀪𑀸𑀲𑀦𑁆𑀢𑁂 𑀘𑀢𑀼𑀤𑁆𑀤𑀺𑀲𑀸;_  
_𑀲𑀺𑀦𑁂𑀭𑀼𑀁 𑀅𑀦𑀼𑀧𑀭𑀺𑀬𑀦𑁆𑀢𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1421.)

2756\. _𑀲𑀺𑀦𑁂𑀭𑀼𑀁 𑀳𑀺𑀫𑀯𑀦𑁆𑀢𑀜𑁆𑀘,_  
_𑀲𑀸𑀕𑀭𑀜𑁆𑀘 𑀫𑀳𑀻𑀢𑀮𑀁;_  
_𑀘𑀢𑁆𑀢𑀸𑀭𑁄 𑀘 𑀫𑀳𑀸𑀭𑀸𑀚𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1422.)

2757\. _𑀆𑀭𑀸𑀫𑁂 𑀯𑀦𑀕𑀼𑀫𑁆𑀩𑁂 𑀘,_  
_𑀧𑀸𑀝𑀺𑀬𑁂 𑀘 𑀲𑀺𑀮𑀼𑀘𑁆𑀘𑀬𑁂;_  
_𑀭𑀫𑁆𑀫𑁂 𑀓𑀺𑀫𑁆𑀧𑀼𑀭𑀺𑀲𑀸𑀓𑀺𑀡𑁆𑀡𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1423.)

2758\. _𑀨𑀸𑀭𑀼𑀲𑀓𑀁 𑀘𑀺𑀢𑁆𑀢𑀮𑀢𑀁,_  
_𑀫𑀺𑀲𑁆𑀲𑀓𑀁 𑀦𑀦𑁆𑀤𑀦𑀁 𑀯𑀦𑀁;_  
_𑀯𑁂𑀚𑀬𑀦𑁆𑀢𑀜𑁆𑀘 𑀧𑀸𑀲𑀸𑀤𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1424.)

2759\. _𑀲𑀼𑀥𑀫𑁆𑀫𑀁 𑀢𑀸𑀯𑀢𑀺𑀁𑀲𑀜𑁆𑀘,_  
_𑀧𑀸𑀭𑀺𑀙𑀢𑁆𑀢𑀜𑁆𑀘 𑀧𑀼𑀧𑁆𑀨𑀺𑀢𑀁;_  
_𑀏𑀭𑀸𑀯𑀡𑀁 𑀦𑀸𑀕𑀭𑀸𑀚𑀁,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1425.)

2760\. _𑀧𑀲𑁆𑀲𑁂𑀢𑁆𑀣 𑀤𑁂𑀯𑀓𑀜𑁆𑀜𑀸𑀬𑁄,_  
_𑀦𑀪𑀸 𑀯𑀺𑀚𑁆𑀚𑀼𑀭𑀺𑀯𑀼𑀕𑁆𑀕𑀢𑀸;_  
_𑀦𑀦𑁆𑀤𑀦𑁂 𑀯𑀺𑀘𑀭𑀦𑁆𑀢𑀺𑀬𑁄,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1426.)

2761\. _𑀧𑀲𑁆𑀲𑁂𑀢𑁆𑀣 𑀤𑁂𑀯𑀓𑀜𑁆𑀜𑀸𑀬𑁄,_  
_𑀤𑁂𑀯𑀧𑀼𑀢𑁆𑀢𑀧𑀮𑁄𑀪𑀺𑀦𑀻;_  
_𑀤𑁂𑀯𑀧𑀼𑀢𑁆𑀢𑁂 𑀭𑀫𑀫𑀸𑀦𑁂,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1427.)

2762\. _𑀧𑀭𑁄𑀲𑀳𑀲𑁆𑀲𑀧𑀸𑀲𑀸𑀤𑁂,_  
_𑀯𑁂𑀍𑀉𑀭𑀺𑀬𑀨𑀮𑀲𑀦𑁆𑀣𑀢𑁂;_  
_𑀧𑀚𑁆𑀚𑀮𑀦𑁆𑀢𑁂 𑀘 𑀯𑀡𑁆𑀡𑁂𑀦,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1428.)

2763\. _𑀢𑀸𑀯𑀢𑀺𑀁𑀲𑁂 𑀘 𑀬𑀸𑀫𑁂 𑀘,_  
_𑀢𑀼𑀲𑀺𑀢𑁂 𑀘𑀸𑀧𑀺 𑀦𑀺𑀫𑁆𑀫𑀺𑀢𑁂;_  
_𑀧𑀭𑀦𑀺𑀫𑁆𑀫𑀺𑀢𑀯𑀲𑀯𑀢𑁆𑀢𑀺𑀦𑁄,_  
_𑀫𑀡𑀺𑀫𑁆𑀳𑀺 𑀧𑀲𑁆𑀲 𑀦𑀺𑀫𑁆𑀫𑀺𑀢𑀁𑁇_  


(1429.)

2764\. _𑀧𑀲𑁆𑀲𑁂𑀢𑁆𑀣 𑀧𑁄𑀓𑁆𑀔𑀭𑀡𑀺𑀬𑁄,_  
_𑀯𑀺𑀧𑁆𑀧𑀲𑀦𑁆𑀦𑁄𑀤𑀺𑀓𑀸 𑀲𑀼𑀘𑀻;_  
_𑀫𑀦𑁆𑀤𑀸𑀮𑀓𑁂𑀳𑀺 𑀲𑀜𑁆𑀙𑀦𑁆𑀦𑀸,_  
_𑀧𑀤𑀼𑀫𑀼𑀧𑁆𑀧𑀮𑀓𑁂𑀳𑀺 𑀘𑁇_  


(1430.)

2765\. _𑀤𑀲𑁂𑀢𑁆𑀣 𑀭𑀸𑀚𑀺𑀬𑁄 𑀲𑁂𑀢𑀸,_  
_𑀤𑀲𑀦𑀻𑀮𑀸 𑀫𑀦𑁄𑀭𑀫𑀸;_  
_𑀙 𑀧𑀺𑀗𑁆𑀕𑀮𑀸 𑀧𑀦𑁆𑀦𑀭𑀲,_  
_𑀳𑀮𑀺𑀤𑁆𑀤𑀸 𑀘 𑀘𑀢𑀼𑀤𑁆𑀤𑀲𑁇_  


(1431.)

2766\. _𑀯𑀻𑀲𑀢𑀺 𑀢𑀢𑁆𑀣 𑀲𑁄𑀯𑀡𑁆𑀡𑀸,_  
_𑀯𑀻𑀲𑀢𑀺 𑀭𑀚𑀢𑀸𑀫𑀬𑀸;_  
_𑀇𑀦𑁆𑀤𑀕𑁄𑀧𑀓𑀯𑀡𑁆𑀡𑀸𑀪𑀸,_  
_𑀢𑀸𑀯 𑀤𑀺𑀲𑁆𑀲𑀦𑁆𑀢𑀺 𑀢𑀺𑀁𑀲𑀢𑀺𑁇_  


(1432.)

2767\. _𑀤𑀲𑁂𑀢𑁆𑀣 𑀓𑀸𑀍𑀇𑀬𑁄 𑀙𑀘𑁆𑀘,_  
_𑀫𑀜𑁆𑀚𑁂𑀝𑁆𑀞𑀸 𑀧𑀦𑁆𑀦𑀯𑀻𑀲𑀢𑀺;_  
_𑀫𑀺𑀲𑁆𑀲𑀸 𑀩𑀦𑁆𑀥𑀼𑀓𑀧𑀼𑀧𑁆𑀨𑁂𑀳𑀺,_  
_𑀦𑀻𑀮𑀼𑀧𑁆𑀧𑀮𑀯𑀺𑀘𑀺𑀢𑁆𑀢𑀺𑀓𑀸𑁇_  


(1433.)

2768\. _𑀏𑀯𑀁 𑀲𑀩𑁆𑀩𑀗𑁆𑀕𑀲𑀫𑁆𑀧𑀦𑁆𑀦𑀁,_  
_𑀅𑀘𑁆𑀘𑀺𑀫𑀦𑁆𑀢𑀁 𑀧𑀪𑀲𑁆𑀲𑀭𑀁;_  
_𑀑𑀥𑀺𑀲𑀼𑀗𑁆𑀓𑀁 𑀫𑀳𑀸𑀭𑀸𑀚,_  
_𑀧𑀲𑁆𑀲 𑀢𑁆𑀯𑀁 𑀤𑁆𑀯𑀺𑀧𑀤𑀼𑀢𑁆𑀢𑀫”𑁇_  


---

2769\. 𑀫𑀡𑀺𑀓𑀡𑁆𑀟𑀁 𑀦𑀸𑀫𑁇



[Go to previous page (22.1.9.1 Dohaḷakaṇḍa)](22.1.9.1.md) / [Go to parent page (22.1.9 Vidhurajātaka)](../22.1.9.md) / [Go to next page (22.1.9.3 Akkhakaṇḍa)](22.1.9.3.md)


