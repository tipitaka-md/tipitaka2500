
[Home](/) / [23J Jātakapāḷi](/tipitaka/23J.md) / [22 Mahānipāta](/tipitaka/23J/22.md) / [22.1 Mūgapakkhavagga](/tipitaka/23J/22/22.1.md)

# 𑁨𑁨𑁇𑁧𑁇𑁭 𑀘𑀦𑁆𑀤𑀓𑀼𑀫𑀸𑀭𑀚𑀸𑀢𑀓

### 𑀫𑀳𑀸𑀦𑀺𑀧𑀸𑀢

### 𑀫𑀽𑀕𑀧𑀓𑁆𑀔𑀯𑀕𑁆𑀕

### 𑀘𑀦𑁆𑀤𑀓𑀼𑀫𑀸𑀭𑀚𑀸𑀢𑀓

(982.)

2314. _𑀭𑀸𑀚𑀸𑀲𑀺 𑀮𑀼𑀤𑁆𑀤𑀓𑀫𑁆𑀫𑁄,_  
_𑀏𑀓𑀭𑀸𑀚𑀸 𑀧𑀼𑀧𑁆𑀨𑀯𑀢𑀻𑀬𑀸;_  
_𑀲𑁄 𑀧𑀼𑀘𑁆𑀙𑀺 𑀩𑁆𑀭𑀳𑁆𑀫𑀩𑀦𑁆𑀥𑀼𑀁,_  
_𑀔𑀡𑁆𑀟𑀳𑀸𑀮𑀁 𑀧𑀼𑀭𑁄𑀳𑀺𑀢𑀁 𑀫𑀽𑀍𑀳𑀁𑁇_  


(983.)

2315. _“𑀲𑀕𑁆𑀕𑀸𑀦 𑀫𑀕𑁆𑀕𑀫𑀸𑀘𑀺𑀓𑁆𑀔,_  
_𑀢𑁆𑀯𑀁𑀲𑀺 𑀩𑁆𑀭𑀸𑀳𑁆𑀫𑀡 𑀥𑀫𑁆𑀫𑀯𑀺𑀦𑀬𑀓𑀼𑀲𑀮𑁄;_  
_𑀬𑀣𑀸 𑀇𑀢𑁄 𑀯𑀚𑀦𑁆𑀢𑀺 𑀲𑀼𑀕𑀢𑀺𑀁,_  
_𑀦𑀭𑀸 𑀧𑀼𑀜𑁆𑀜𑀸𑀦𑀺 𑀓𑀢𑁆𑀯𑀸𑀦”𑁇_  


(984.)

2316. _“𑀅𑀢𑀺𑀤𑀸𑀦𑀁 𑀤𑀤𑀺𑀢𑁆𑀯𑀸𑀦,_  
_𑀅𑀯𑀚𑁆𑀛𑁂 𑀤𑁂𑀯 𑀖𑀸𑀢𑁂𑀢𑁆𑀯𑀸;_  
_𑀏𑀯𑀁 𑀯𑀚𑀦𑁆𑀢𑀺 𑀲𑀼𑀕𑀢𑀺𑀁,_  
_𑀦𑀭𑀸 𑀧𑀼𑀜𑁆𑀜𑀸𑀦𑀺 𑀓𑀢𑁆𑀯𑀸𑀦”𑁇_  


(985.)

2317. _“𑀓𑀺𑀁 𑀧𑀦 𑀢𑀁 𑀅𑀢𑀺𑀤𑀸𑀦𑀁,_  
_𑀓𑁂 𑀘 𑀅𑀯𑀚𑁆𑀛𑀸 𑀇𑀫𑀲𑁆𑀫𑀺 𑀮𑁄𑀓𑀲𑁆𑀫𑀺𑀁;_  
_𑀏𑀢𑀜𑁆𑀘 𑀔𑁄 𑀦𑁄 𑀅𑀓𑁆𑀔𑀸𑀳𑀺,_  
_𑀬𑀚𑀺𑀲𑁆𑀲𑀸𑀫𑀺 𑀤𑀤𑀸𑀫𑀺 𑀤𑀸𑀦𑀸𑀦𑀺”𑁇_  


(986.)

2318. _“𑀧𑀼𑀢𑁆𑀢𑁂𑀳𑀺 𑀤𑁂𑀯 𑀬𑀚𑀺𑀢𑀩𑁆𑀩𑀁,_  
_𑀫𑀳𑁂𑀲𑀻𑀳𑀺 𑀦𑁂𑀕𑀫𑁂𑀳𑀺 𑀘;_  
_𑀉𑀲𑀪𑁂𑀳𑀺 𑀆𑀚𑀸𑀦𑀺𑀬𑁂𑀳𑀺 𑀘𑀢𑀽𑀳𑀺,_  
_𑀲𑀩𑁆𑀩𑀘𑀢𑀼𑀓𑁆𑀓𑁂𑀦 𑀤𑁂𑀯 𑀬𑀚𑀺𑀢𑀩𑁆𑀩𑀁”𑁇_  


(987.)

2319. _𑀢𑀁 𑀲𑀼𑀢𑁆𑀯𑀸 𑀅𑀦𑁆𑀢𑁂𑀧𑀼𑀭𑁂,_  
_𑀓𑀼𑀫𑀸𑀭𑀸 𑀫𑀳𑁂𑀲𑀺𑀬𑁄 𑀘 𑀳𑀜𑁆𑀜𑀦𑁆𑀢𑀼;_  
_𑀏𑀓𑁄 𑀅𑀳𑁄𑀲𑀺 𑀦𑀺𑀕𑁆𑀖𑁄𑀲𑁄,_  
_𑀪𑀺𑀲𑁆𑀫𑀸 𑀅𑀘𑁆𑀘𑀼𑀕𑁆𑀕𑀢𑁄 𑀲𑀤𑁆𑀤𑁄𑁇_  


(988.)

2320. _“𑀕𑀘𑁆𑀙𑀣 𑀯𑀤𑁂𑀣 𑀓𑀼𑀫𑀸𑀭𑁂,_  
_𑀘𑀦𑁆𑀤𑀁 𑀲𑀽𑀭𑀺𑀬𑀜𑁆𑀘 𑀪𑀤𑁆𑀤𑀲𑁂𑀦𑀜𑁆𑀘;_  
_𑀲𑀽𑀭𑀜𑁆𑀘 𑀯𑀸𑀫𑀕𑁄𑀢𑁆𑀢𑀜𑁆𑀘,_  
_𑀧𑀘𑀼𑀭𑀸 𑀓𑀺𑀭 𑀳𑁄𑀣 𑀬𑀜𑁆𑀜𑀢𑁆𑀣𑀸𑀬𑁇_  


(989.)

2321. _𑀓𑀼𑀫𑀸𑀭𑀺𑀬𑁄𑀧𑀺 𑀯𑀤𑁂𑀣,_  
_𑀉𑀧𑀲𑁂𑀦𑀁 𑀓𑁄𑀓𑀺𑀮𑀜𑁆𑀘 𑀫𑀼𑀤𑀺𑀢𑀜𑁆𑀘;_  
_𑀦𑀦𑁆𑀤𑀜𑁆𑀘𑀸𑀧𑀺 𑀓𑀼𑀫𑀸𑀭𑀺𑀁,_  
_𑀧𑀘𑀼𑀭𑀸 𑀓𑀺𑀭 𑀳𑁄𑀣 𑀬𑀜𑁆𑀜𑀢𑁆𑀣𑀸𑀬𑁇_  


(990.)

2322. _𑀯𑀺𑀚𑀬𑀫𑁆𑀧𑀺 𑀫𑀬𑁆𑀳𑀁 𑀫𑀳𑁂𑀲𑀺𑀁,_  
_𑀏𑀭𑀸𑀯𑀢𑀺𑀁 𑀓𑁂𑀲𑀺𑀦𑀺𑀁 𑀲𑀼𑀦𑀦𑁆𑀤𑀜𑁆𑀘;_  
_𑀮𑀓𑁆𑀔𑀡𑀯𑀭𑀽𑀧𑀧𑀦𑁆𑀦𑀸,_  
_𑀧𑀘𑀼𑀭𑀸 𑀓𑀺𑀭 𑀳𑁄𑀣 𑀬𑀜𑁆𑀜𑀢𑁆𑀣𑀸𑀬𑁇_  


(991.)

2323. _𑀕𑀳𑀧𑀢𑀬𑁄 𑀘 𑀯𑀤𑁂𑀣,_  
_𑀧𑀼𑀡𑁆𑀡𑀫𑀼𑀔𑀁 𑀪𑀤𑁆𑀤𑀺𑀬𑀁 𑀲𑀺𑀗𑁆𑀕𑀸𑀮𑀜𑁆𑀘;_  
_𑀯𑀟𑁆𑀠𑀜𑁆𑀘𑀸𑀧𑀺 𑀕𑀳𑀧𑀢𑀺𑀁,_  
_𑀧𑀘𑀼𑀭𑀸 𑀓𑀺𑀭 𑀳𑁄𑀣 𑀬𑀜𑁆𑀜𑀢𑁆𑀣𑀸𑀬”𑁇_  


(992.)

2324. _𑀢𑁂 𑀢𑀢𑁆𑀣 𑀕𑀳𑀧𑀢𑀬𑁄,_  
_𑀅𑀯𑁄𑀘𑀺𑀲𑀼𑀁 𑀲𑀫𑀸𑀕𑀢𑀸 𑀧𑀼𑀢𑁆𑀢𑀤𑀸𑀭𑀧𑀭𑀺𑀓𑀺𑀡𑁆𑀡𑀸;_  
_“𑀲𑀩𑁆𑀩𑁂𑀯 𑀲𑀺𑀔𑀺𑀦𑁄 𑀤𑁂𑀯 𑀓𑀭𑁄𑀳𑀺,_  
_𑀅𑀣 𑀯𑀸 𑀦𑁄 𑀤𑀸𑀲𑁂 𑀲𑀸𑀯𑁂𑀳𑀺”𑁇_  


(993.)

2325. _“𑀅𑀪𑀬𑀗𑁆𑀓𑀭𑀫𑁆𑀧𑀺 𑀫𑁂 𑀳𑀢𑁆𑀣𑀺𑀁,_  
_𑀦𑀸𑀍𑀆𑀕𑀺𑀭𑀺𑀁 𑀅𑀘𑁆𑀘𑀼𑀕𑁆𑀕𑀢𑀁 𑀯𑀭𑀼𑀡𑀤𑀦𑁆𑀢𑀁;_  
_𑀆𑀦𑁂𑀣 𑀔𑁄 𑀦𑁂 𑀔𑀺𑀧𑁆𑀧𑀁,_  
_𑀬𑀜𑁆𑀜𑀢𑁆𑀣𑀸𑀬 𑀪𑀯𑀺𑀲𑁆𑀲𑀦𑁆𑀢𑀺𑁇_  


(994.)

2326. _𑀅𑀲𑁆𑀲𑀭𑀢𑀦𑀫𑁆𑀧𑀺 𑀓𑁂𑀲𑀺𑀁,_  
_𑀲𑀼𑀭𑀸𑀫𑀼𑀔𑀁 𑀧𑀼𑀡𑁆𑀡𑀓𑀁 𑀯𑀺𑀦𑀢𑀓𑀜𑁆𑀘;_  
_𑀆𑀦𑁂𑀣 𑀔𑁄 𑀦𑁂 𑀔𑀺𑀧𑁆𑀧𑀁,_  
_𑀬𑀜𑁆𑀜𑀢𑁆𑀣𑀸𑀬 𑀪𑀯𑀺𑀲𑁆𑀲𑀦𑁆𑀢𑀺𑁇_  


(995.)

2327. _𑀉𑀲𑀪𑀫𑁆𑀧𑀺 𑀬𑀽𑀣𑀧𑀢𑀺𑀁 𑀅𑀦𑁄𑀚𑀁,_  
_𑀦𑀺𑀲𑀪𑀁 𑀕𑀯𑀫𑁆𑀧𑀢𑀺𑀁 𑀢𑁂𑀧𑀺 𑀫𑀬𑁆𑀳𑀁 𑀆𑀦𑁂𑀣;_  
_𑀲𑀫𑀽𑀳 𑀓𑀭𑁄𑀦𑁆𑀢𑀼 𑀲𑀩𑁆𑀩𑀁,_  
_𑀬𑀚𑀺𑀲𑁆𑀲𑀸𑀫𑀺 𑀤𑀤𑀸𑀫𑀺 𑀤𑀸𑀦𑀸𑀦𑀺𑁇_  


(996.)

2328. _𑀲𑀩𑁆𑀩𑀁 𑀧𑀝𑀺𑀬𑀸𑀤𑁂𑀣,_  
_𑀬𑀜𑁆𑀜𑀁 𑀧𑀦 𑀉𑀕𑁆𑀕𑀢𑀫𑁆𑀳𑀺 𑀲𑀽𑀭𑀺𑀬𑀫𑁆𑀳𑀺;_  
_𑀆𑀡𑀸𑀧𑁂𑀣 𑀘 𑀓𑀼𑀫𑀸𑀭𑁂,_  
_𑀅𑀪𑀺𑀭𑀫𑀦𑁆𑀢𑀼 𑀇𑀫𑀁 𑀭𑀢𑁆𑀢𑀺𑀁𑁇_  


(997.)

2329. _𑀲𑀩𑁆𑀩𑀁 𑀉𑀧𑀝𑁆𑀞𑀧𑁂𑀣,_  
_𑀬𑀜𑁆𑀜𑀁 𑀧𑀦 𑀉𑀕𑁆𑀕𑀢𑀫𑁆𑀳𑀺 𑀲𑀽𑀭𑀺𑀬𑀫𑁆𑀳𑀺;_  
_𑀯𑀤𑁂𑀣 𑀤𑀸𑀦𑀺 𑀓𑀼𑀫𑀸𑀭𑁂,_  
_𑀅𑀚𑁆𑀚 𑀔𑁄 𑀧𑀘𑁆𑀙𑀺𑀫𑀸 𑀭𑀢𑁆𑀢𑀺”𑁇_  


(998.)

2330. _𑀢𑀁𑀢𑀁 𑀫𑀸𑀢𑀸 𑀅𑀯𑀘,_  
_𑀭𑁄𑀤𑀦𑁆𑀢𑀻 𑀆𑀕𑀦𑁆𑀢𑁆𑀯𑀸 𑀯𑀺𑀫𑀸𑀦𑀢𑁄;_  
_“𑀬𑀜𑁆𑀜𑁄 𑀓𑀺𑀭 𑀢𑁂 𑀧𑀼𑀢𑁆𑀢,_  
_𑀪𑀯𑀺𑀲𑁆𑀲𑀢𑀺 𑀘𑀢𑀽𑀳𑀺 𑀧𑀼𑀢𑁆𑀢𑁂𑀳𑀺”𑁇_  


(999.)

2331. _“𑀲𑀩𑁆𑀩𑁂𑀧𑀺 𑀫𑀬𑁆𑀳𑀁 𑀧𑀼𑀢𑁆𑀢𑀸 𑀘𑀢𑁆𑀢𑀸,_  
_𑀘𑀦𑁆𑀤𑀲𑁆𑀫𑀺𑀁 𑀳𑀜𑁆𑀜𑀫𑀸𑀦𑀲𑁆𑀫𑀺𑀁;_  
_𑀧𑀼𑀢𑁆𑀢𑁂𑀳𑀺 𑀬𑀜𑁆𑀜𑀁 𑀬𑀚𑀺𑀢𑁆𑀯𑀸𑀦,_  
_𑀲𑀼𑀕𑀢𑀺𑀁 𑀲𑀕𑁆𑀕𑀁 𑀕𑀫𑀺𑀲𑁆𑀲𑀸𑀫𑀺”𑁇_  


(1000.)

2332. _“𑀫𑀸 𑀢𑀁 𑀧𑀼𑀢𑁆𑀢 𑀲𑀤𑁆𑀤𑀳𑁂𑀲𑀺,_  
_𑀲𑀼𑀕𑀢𑀺 𑀓𑀺𑀭 𑀳𑁄𑀢𑀺 𑀧𑀼𑀢𑁆𑀢𑀬𑀜𑁆𑀜𑁂𑀦;_  
_𑀦𑀺𑀭𑀬𑀸𑀦𑁂𑀲𑁄 𑀫𑀕𑁆𑀕𑁄,_  
_𑀦𑁂𑀲𑁄 𑀫𑀕𑁆𑀕𑁄 𑀳𑀺 𑀲𑀕𑁆𑀕𑀸𑀦𑀁𑁇_  


(1001.)

2333. _𑀤𑀸𑀦𑀸𑀦𑀺 𑀤𑁂𑀳𑀺 𑀓𑁄𑀡𑁆𑀟𑀜𑁆𑀜,_  
_𑀅𑀳𑀺𑀁𑀲𑀸 𑀲𑀩𑁆𑀩𑀪𑀽𑀢𑀪𑀩𑁆𑀬𑀸𑀦𑀁;_  
_𑀏𑀲 𑀫𑀕𑁆𑀕𑁄 𑀲𑀼𑀕𑀢𑀺𑀬𑀸,_  
_𑀦 𑀘 𑀫𑀕𑁆𑀕𑁄 𑀧𑀼𑀢𑁆𑀢𑀬𑀜𑁆𑀜𑁂𑀦”𑁇_  


(1002.)

2334. _“𑀆𑀘𑀭𑀺𑀬𑀸𑀦𑀁 𑀯𑀘𑀦𑀸,_  
_𑀖𑀸𑀢𑁂𑀲𑁆𑀲𑀁 𑀘𑀦𑁆𑀤𑀜𑁆𑀘 𑀲𑀽𑀭𑀺𑀬𑀜𑁆𑀘;_  
_𑀧𑀼𑀢𑁆𑀢𑁂𑀳𑀺 𑀬𑀜𑁆𑀜𑀁 𑀬𑀚𑀺𑀢𑁆𑀯𑀸𑀦 𑀤𑀼𑀘𑁆𑀘𑀚𑁂𑀳𑀺,_  
_𑀲𑀼𑀕𑀢𑀺𑀁 𑀲𑀕𑁆𑀕𑀁 𑀕𑀫𑀺𑀲𑁆𑀲𑀸𑀫𑀺”𑁇_  


(1003.)

2335. _𑀢𑀁𑀢𑀁 𑀧𑀺𑀢𑀸𑀧𑀺 𑀅𑀯𑀘,_  
_𑀯𑀲𑀯𑀢𑁆𑀢𑀻 𑀑𑀭𑀲𑀁 𑀲𑀓𑀁 𑀧𑀼𑀢𑁆𑀢𑀁;_  
_“𑀬𑀜𑁆𑀜𑁄 𑀓𑀺𑀭 𑀢𑁂 𑀧𑀼𑀢𑁆𑀢,_  
_𑀪𑀯𑀺𑀲𑁆𑀲𑀢𑀺 𑀘𑀢𑀽𑀳𑀺 𑀧𑀼𑀢𑁆𑀢𑁂𑀳𑀺”𑁇_  


(1004.)

2336. _“𑀲𑀩𑁆𑀩𑁂𑀧𑀺 𑀫𑀬𑁆𑀳𑀁 𑀧𑀼𑀢𑁆𑀢𑀸 𑀘𑀢𑁆𑀢𑀸,_  
_𑀘𑀦𑁆𑀤𑀲𑁆𑀫𑀺𑀁 𑀳𑀜𑁆𑀜𑀫𑀸𑀦𑀲𑁆𑀫𑀺𑀁;_  
_𑀧𑀼𑀢𑁆𑀢𑁂𑀳𑀺 𑀬𑀜𑁆𑀜𑀁 𑀬𑀚𑀺𑀢𑁆𑀯𑀸𑀦,_  
_𑀲𑀼𑀕𑀢𑀺𑀁 𑀲𑀕𑁆𑀕𑀁 𑀕𑀫𑀺𑀲𑁆𑀲𑀸𑀫𑀺”𑁇_  


(1005.)

2337. _“𑀫𑀸 𑀢𑀁 𑀧𑀼𑀢𑁆𑀢 𑀲𑀤𑁆𑀤𑀳𑁂𑀲𑀺,_  
_𑀲𑀼𑀕𑀢𑀺 𑀓𑀺𑀭 𑀳𑁄𑀢𑀺 𑀧𑀼𑀢𑁆𑀢𑀬𑀜𑁆𑀜𑁂𑀦;_  
_𑀦𑀺𑀭𑀬𑀸𑀦𑁂𑀲𑁄 𑀫𑀕𑁆𑀕𑁄,_  
_𑀦𑁂𑀲𑁄 𑀫𑀕𑁆𑀕𑁄 𑀳𑀺 𑀲𑀕𑁆𑀕𑀸𑀦𑀁𑁇_  


(1006.)

2338. _𑀤𑀸𑀦𑀸𑀦𑀺 𑀤𑁂𑀳𑀺 𑀓𑁄𑀡𑁆𑀟𑀜𑁆𑀜,_  
_𑀅𑀳𑀺𑀁𑀲𑀸 𑀲𑀩𑁆𑀩𑀪𑀽𑀢𑀪𑀩𑁆𑀬𑀸𑀦𑀁;_  
_𑀏𑀲 𑀫𑀕𑁆𑀕𑁄 𑀲𑀼𑀕𑀢𑀺𑀬𑀸,_  
_𑀦 𑀘 𑀫𑀕𑁆𑀕𑁄 𑀧𑀼𑀢𑁆𑀢𑀬𑀜𑁆𑀜𑁂𑀦”𑁇_  


(1007.)

2339. _“𑀆𑀘𑀭𑀺𑀬𑀸𑀦𑀁 𑀯𑀘𑀦𑀸,_  
_𑀖𑀸𑀢𑁂𑀲𑁆𑀲𑀁 𑀘𑀦𑁆𑀤𑀜𑁆𑀘 𑀲𑀽𑀭𑀺𑀬𑀜𑁆𑀘;_  
_𑀧𑀼𑀢𑁆𑀢𑁂𑀳𑀺 𑀬𑀜𑁆𑀜𑀁 𑀬𑀚𑀺𑀢𑁆𑀯𑀸𑀦 𑀤𑀼𑀘𑁆𑀘𑀚𑁂𑀳𑀺,_  
_𑀲𑀼𑀕𑀢𑀺𑀁 𑀲𑀕𑁆𑀕𑀁 𑀕𑀫𑀺𑀲𑁆𑀲𑀸𑀫𑀺”𑁇_  


(1008.)

2340. _“𑀤𑀸𑀦𑀸𑀦𑀺 𑀤𑁂𑀳𑀺 𑀓𑁄𑀡𑁆𑀟𑀜𑁆𑀜,_  
_𑀅𑀳𑀺𑀁𑀲𑀸 𑀲𑀩𑁆𑀩𑀪𑀽𑀢𑀪𑀩𑁆𑀬𑀸𑀦𑀁;_  
_𑀧𑀼𑀢𑁆𑀢𑀧𑀭𑀺𑀯𑀼𑀢𑁄 𑀢𑀼𑀯𑀁,_  
_𑀭𑀝𑁆𑀞𑀁 𑀚𑀦𑀧𑀤𑀜𑁆𑀘 𑀧𑀸𑀮𑁂𑀳𑀺”𑁇_  


(1009.)

2341. _“𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀻 𑀅𑀲𑁆𑀲𑁂 𑀘 𑀧𑀸𑀮𑁂𑀫𑁇_  


(1010.)

2342. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀺𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1011.)

2343. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀅𑀲𑁆𑀲𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1012.)

2344. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀬𑀲𑁆𑀲 𑀳𑁄𑀦𑁆𑀢𑀺 𑀢𑀯 𑀓𑀸𑀫𑀸,_  
_𑀅𑀧𑀺 𑀭𑀝𑁆𑀞𑀸 𑀧𑀩𑁆𑀩𑀸𑀚𑀺𑀢𑀸;_  
_𑀪𑀺𑀓𑁆𑀔𑀸𑀘𑀭𑀺𑀬𑀁 𑀘𑀭𑀺𑀲𑁆𑀲𑀸𑀫”𑁇_  


(1013.)

2345. _“𑀤𑀼𑀓𑁆𑀔𑀁 𑀔𑁄 𑀫𑁂 𑀚𑀦𑀬𑀣,_  
_𑀯𑀺𑀮𑀧𑀦𑁆𑀢𑀸 𑀚𑀻𑀯𑀺𑀢𑀲𑁆𑀲 𑀓𑀸𑀫𑀸 𑀳𑀺;_  
_𑀫𑀼𑀜𑁆𑀘𑁂𑀣 𑀤𑀸𑀦𑀺 𑀓𑀼𑀫𑀸𑀭𑁂,_  
_𑀅𑀮𑀫𑁆𑀧𑀺 𑀫𑁂 𑀳𑁄𑀢𑀼 𑀧𑀼𑀢𑁆𑀢𑀬𑀜𑁆𑀜𑁂𑀦”𑁇_  


(1014.)

2346. _“𑀧𑀼𑀩𑁆𑀩𑁂𑀯 𑀔𑁄𑀲𑀺 𑀫𑁂 𑀯𑀼𑀢𑁆𑀢𑁄,_  
_𑀤𑀼𑀓𑁆𑀓𑀭𑀁 𑀤𑀼𑀭𑀪𑀺𑀲𑀫𑁆𑀪𑀯𑀜𑁆𑀘𑁂𑀢𑀁;_  
_𑀅𑀣 𑀦𑁄 𑀉𑀧𑀓𑁆𑀔𑀝𑀲𑁆𑀲 𑀬𑀜𑁆𑀜𑀲𑁆𑀲,_  
_𑀓𑀲𑁆𑀫𑀸 𑀓𑀭𑁄𑀲𑀺 𑀯𑀺𑀓𑁆𑀔𑁂𑀧𑀁𑁇_  


(1015.)

2347. _𑀲𑀩𑁆𑀩𑁂 𑀯𑀚𑀦𑁆𑀢𑀺 𑀲𑀼𑀕𑀢𑀺𑀁,_  
_𑀬𑁂 𑀬𑀚𑀦𑁆𑀢𑀺 𑀬𑁂𑀧𑀺 𑀬𑀸𑀚𑁂𑀦𑁆𑀢𑀺;_  
_𑀬𑁂 𑀘𑀸𑀧𑀺 𑀅𑀦𑀼𑀫𑁄𑀤𑀦𑁆𑀢𑀺,_  
_𑀬𑀚𑀦𑁆𑀢𑀸𑀦𑀁 𑀏𑀤𑀺𑀲𑀁 𑀫𑀳𑀸𑀬𑀜𑁆𑀜𑀁”𑁇_  


(1016.)

2348. _“𑀅𑀣 𑀓𑀺𑀲𑁆𑀲 𑀚𑀦𑁄 𑀧𑀼𑀩𑁆𑀩𑁂,_  
_𑀲𑁄𑀢𑁆𑀣𑀸𑀦𑀁 𑀩𑁆𑀭𑀸𑀳𑁆𑀫𑀡𑁂 𑀅𑀯𑀸𑀘𑁂𑀲𑀺;_  
_𑀅𑀣 𑀦𑁄 𑀅𑀓𑀸𑀭𑀡𑀲𑁆𑀫𑀸,_  
_𑀬𑀜𑁆𑀜𑀢𑁆𑀣𑀸𑀬 𑀤𑁂𑀯 𑀖𑀸𑀢𑁂𑀲𑀺𑁇_  


(1017.)

2349. _𑀧𑀼𑀩𑁆𑀩𑁂𑀯 𑀦𑁄 𑀤𑀳𑀭𑀓𑀸𑀮𑁂,_  
_𑀦 𑀳𑀦𑁂𑀲𑀺 𑀦 𑀖𑀸𑀢𑁂𑀲𑀺;_  
_𑀤𑀳𑀭𑀫𑁆𑀳𑀸 𑀬𑁄𑀩𑁆𑀩𑀦𑀁 𑀧𑀢𑁆𑀢𑀸,_  
_𑀅𑀤𑀽𑀲𑀓𑀸 𑀢𑀸𑀢 𑀳𑀜𑁆𑀜𑀸𑀫𑁇_  


(1018.)

2350. _𑀳𑀢𑁆𑀣𑀺𑀕𑀢𑁂 𑀅𑀲𑁆𑀲𑀕𑀢𑁂,_  
_𑀲𑀦𑁆𑀦𑀤𑁆𑀥𑁂 𑀧𑀲𑁆𑀲 𑀦𑁄 𑀫𑀳𑀸𑀭𑀸𑀚;_  
_𑀬𑀼𑀤𑁆𑀥𑁂 𑀯𑀸 𑀬𑀼𑀚𑁆𑀛𑀫𑀸𑀦𑁂 𑀯𑀸,_  
_𑀦 𑀳𑀺 𑀫𑀸𑀤𑀺𑀲𑀸 𑀲𑀽𑀭𑀸 𑀳𑁄𑀦𑁆𑀢𑀺 𑀬𑀜𑁆𑀜𑀢𑁆𑀣𑀸𑀬𑁇_  


(1019.)

2351. _𑀧𑀘𑁆𑀘𑀦𑁆𑀢𑁂 𑀯𑀸𑀧𑀺 𑀓𑀼𑀧𑀺𑀢𑁂,_  
_𑀅𑀝𑀯𑀻𑀲𑀼 𑀯𑀸 𑀫𑀸𑀤𑀺𑀲𑁂 𑀦𑀺𑀬𑁄𑀚𑁂𑀦𑁆𑀢𑀺;_  
_𑀅𑀣 𑀦𑁄 𑀅𑀓𑀸𑀭𑀡𑀲𑁆𑀫𑀸,_  
_𑀅𑀪𑀽𑀫𑀺𑀬𑀁 𑀢𑀸𑀢 𑀳𑀜𑁆𑀜𑀸𑀫𑁇_  


(1020.)

2352. _𑀬𑀸𑀧𑀺 𑀳𑀺 𑀢𑀸 𑀲𑀓𑀼𑀡𑀺𑀬𑁄,_  
_𑀯𑀲𑀦𑁆𑀢𑀺 𑀢𑀺𑀡𑀖𑀭𑀸𑀦𑀺 𑀓𑀢𑁆𑀯𑀸𑀦;_  
_𑀢𑀸𑀲𑀫𑁆𑀧𑀺 𑀧𑀺𑀬𑀸 𑀧𑀼𑀢𑁆𑀢𑀸,_  
_𑀅𑀣 𑀦𑁄 𑀢𑁆𑀯𑀁 𑀤𑁂𑀯 𑀖𑀸𑀢𑁂𑀲𑀺𑁇_  


(1021.)

2353. _𑀫𑀸 𑀢𑀲𑁆𑀲 𑀲𑀤𑁆𑀤𑀳𑁂𑀲𑀺,_  
_𑀦 𑀫𑀁 𑀔𑀡𑁆𑀟𑀳𑀸𑀮𑁄 𑀖𑀸𑀢𑁂𑀬𑁆𑀬;_  
_𑀫𑀫𑀜𑁆𑀳𑀺 𑀲𑁄 𑀖𑀸𑀢𑁂𑀢𑁆𑀯𑀸𑀦,_  
_𑀅𑀦𑀦𑁆𑀢𑀭𑀸 𑀢𑀫𑁆𑀧𑀺 𑀤𑁂𑀯 𑀖𑀸𑀢𑁂𑀬𑁆𑀬𑁇_  


(1022.)

2354. _𑀕𑀸𑀫𑀯𑀭𑀁 𑀦𑀺𑀕𑀫𑀯𑀭𑀁 𑀤𑀤𑀦𑁆𑀢𑀺,_  
_𑀪𑁄𑀕𑀫𑁆𑀧𑀺𑀲𑁆𑀲 𑀫𑀳𑀸𑀭𑀸𑀚;_  
_𑀅𑀣𑀕𑁆𑀕𑀧𑀺𑀡𑁆𑀟𑀺𑀓𑀸𑀧𑀺,_  
_𑀓𑀼𑀮𑁂 𑀓𑀼𑀮𑁂 𑀳𑁂𑀢𑁂 𑀪𑀼𑀜𑁆𑀚𑀦𑁆𑀢𑀺𑁇_  


(1023.)

2355. _𑀢𑁂𑀲𑀫𑁆𑀧𑀺 𑀢𑀸𑀤𑀺𑀲𑀸𑀦𑀁,_  
_𑀇𑀘𑁆𑀙𑀦𑁆𑀢𑀺 𑀤𑀼𑀩𑁆𑀪𑀺𑀢𑀼𑀁 𑀫𑀳𑀸𑀭𑀸𑀚;_  
_𑀬𑁂𑀪𑀼𑀬𑁆𑀬𑁂𑀦 𑀏𑀢𑁂,_  
_𑀅𑀓𑀢𑀜𑁆𑀜𑀼𑀦𑁄 𑀩𑁆𑀭𑀸𑀳𑁆𑀫𑀡𑀸 𑀤𑁂𑀯𑁇_  


(1024.)

2356. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀻 𑀅𑀲𑁆𑀲𑁂 𑀘 𑀧𑀸𑀮𑁂𑀫𑁇_  


(1025.)

2357. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀺𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1026.)

2358. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀅𑀲𑁆𑀲𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1027.)

2359. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀬𑀲𑁆𑀲 𑀳𑁄𑀦𑁆𑀢𑀺 𑀢𑀯 𑀓𑀸𑀫𑀸,_  
_𑀅𑀧𑀺 𑀭𑀝𑁆𑀞𑀸 𑀧𑀩𑁆𑀩𑀸𑀚𑀺𑀢𑀸;_  
_𑀪𑀺𑀓𑁆𑀔𑀸𑀘𑀭𑀺𑀬𑀁 𑀘𑀭𑀺𑀲𑁆𑀲𑀸𑀫”𑁇_  


(1028.)

2360. _“𑀤𑀼𑀓𑁆𑀔𑀁 𑀔𑁄 𑀫𑁂 𑀚𑀦𑀬𑀣,_  
_𑀯𑀺𑀮𑀧𑀦𑁆𑀢𑀸 𑀚𑀻𑀯𑀺𑀢𑀲𑁆𑀲 𑀓𑀸𑀫𑀸 𑀳𑀺;_  
_𑀫𑀼𑀜𑁆𑀘𑁂𑀣 𑀤𑀸𑀦𑀺 𑀓𑀼𑀫𑀸𑀭𑁂,_  
_𑀅𑀮𑀫𑁆𑀧𑀺 𑀫𑁂 𑀳𑁄𑀢𑀼 𑀧𑀼𑀢𑁆𑀢𑀬𑀜𑁆𑀜𑁂𑀦”𑁇_  


(1029.)

2361. _“𑀧𑀼𑀩𑁆𑀩𑁂𑀯 𑀔𑁄𑀲𑀺 𑀫𑁂 𑀯𑀼𑀢𑁆𑀢𑁄,_  
_𑀤𑀼𑀓𑁆𑀓𑀭𑀁 𑀤𑀼𑀭𑀪𑀺𑀲𑀫𑁆𑀪𑀯𑀜𑁆𑀘𑁂𑀢𑀁;_  
_𑀅𑀣 𑀦𑁄 𑀉𑀧𑀓𑁆𑀔𑀝𑀲𑁆𑀲 𑀬𑀜𑁆𑀜𑀲𑁆𑀲,_  
_𑀓𑀲𑁆𑀫𑀸 𑀓𑀭𑁄𑀲𑀺 𑀯𑀺𑀓𑁆𑀔𑁂𑀧𑀁𑁇_  


(1030.)

2362. _𑀲𑀩𑁆𑀩𑁂 𑀯𑀚𑀦𑁆𑀢𑀺 𑀲𑀼𑀕𑀢𑀺𑀁,_  
_𑀬𑁂 𑀬𑀚𑀦𑁆𑀢𑀺 𑀬𑁂𑀧𑀺 𑀬𑀸𑀚𑁂𑀦𑁆𑀢𑀺;_  
_𑀬𑁂 𑀘𑀸𑀧𑀺 𑀅𑀦𑀼𑀫𑁄𑀤𑀦𑁆𑀢𑀺,_  
_𑀬𑀚𑀦𑁆𑀢𑀸𑀦𑀁 𑀏𑀤𑀺𑀲𑀁 𑀫𑀳𑀸𑀬𑀜𑁆𑀜𑀁”𑁇_  


(1031.)

2363. _“𑀬𑀤𑀺 𑀓𑀺𑀭 𑀬𑀚𑀺𑀢𑁆𑀯𑀸 𑀧𑀼𑀢𑁆𑀢𑁂𑀳𑀺,_  
_𑀤𑁂𑀯𑀮𑁄𑀓𑀁 𑀇𑀢𑁄 𑀘𑀼𑀢𑀸 𑀬𑀦𑁆𑀢𑀺;_  
_𑀩𑁆𑀭𑀸𑀳𑁆𑀫𑀡𑁄 𑀢𑀸𑀯 𑀬𑀚𑀢𑀼,_  
_𑀧𑀘𑁆𑀙𑀸𑀧𑀺 𑀬𑀚𑀲𑀺 𑀢𑀼𑀯𑀁 𑀭𑀸𑀚𑀸𑁇_  


(1032.)

2364. _𑀬𑀤𑀺 𑀓𑀺𑀭 𑀬𑀚𑀺𑀢𑁆𑀯𑀸 𑀧𑀼𑀢𑁆𑀢𑁂𑀳𑀺,_  
_𑀤𑁂𑀯𑀮𑁄𑀓𑀁 𑀇𑀢𑁄 𑀘𑀼𑀢𑀸 𑀬𑀦𑁆𑀢𑀺;_  
_𑀏𑀲𑁆𑀯𑁂𑀯 𑀔𑀡𑁆𑀟𑀳𑀸𑀮𑁄,_  
_𑀬𑀚𑀢𑀁 𑀲𑀓𑁂𑀳𑀺 𑀧𑀼𑀢𑁆𑀢𑁂𑀳𑀺𑁇_  


(1033.)

2365. _𑀏𑀯𑀁 𑀚𑀸𑀦𑀦𑁆𑀢𑁄 𑀔𑀡𑁆𑀟𑀳𑀸𑀮𑁄,_  
_𑀓𑀺𑀁 𑀧𑀼𑀢𑁆𑀢𑀓𑁂 𑀦 𑀖𑀸𑀢𑁂𑀲𑀺;_  
_𑀲𑀩𑁆𑀩𑀜𑁆𑀘 𑀜𑀸𑀢𑀺𑀚𑀦𑀁,_  
_𑀅𑀢𑁆𑀢𑀸𑀦𑀜𑁆𑀘 𑀦 𑀖𑀸𑀢𑁂𑀲𑀺𑁇_  


(1034.)

2366. _𑀲𑀩𑁆𑀩𑁂 𑀯𑀚𑀦𑁆𑀢𑀺 𑀦𑀺𑀭𑀬𑀁,_  
_𑀬𑁂 𑀬𑀚𑀦𑁆𑀢𑀺 𑀬𑁂𑀧𑀺 𑀬𑀸𑀚𑁂𑀦𑁆𑀢𑀺;_  
_𑀬𑁂 𑀘𑀸𑀧𑀺 𑀅𑀦𑀼𑀫𑁄𑀤𑀦𑁆𑀢𑀺,_  
_𑀬𑀚𑀦𑁆𑀢𑀸𑀦𑀁 𑀏𑀤𑀺𑀲𑀁 𑀫𑀳𑀸𑀬𑀜𑁆𑀜𑀁𑁇_  


(1035.)

2367. _𑀲𑀘𑁂 𑀳𑀺 𑀲𑁄 𑀲𑀼𑀚𑁆𑀛𑀢𑀺 𑀬𑁄 𑀳𑀦𑀸𑀢𑀺,_  
_𑀳𑀢𑁄𑀧𑀺 𑀲𑁄 𑀲𑀕𑁆𑀕𑀫𑀼𑀧𑁂𑀢𑀺 𑀞𑀸𑀦𑀁;_  
_𑀪𑁄𑀯𑀸𑀤𑀺 𑀪𑁄𑀯𑀸𑀤𑀺𑀦 𑀫𑀸𑀭𑀬𑁂𑀬𑁆𑀬𑀼𑀁,_  
_𑀬𑁂 𑀘𑀸𑀧𑀺 𑀢𑁂𑀲𑀁 𑀅𑀪𑀺𑀲𑀤𑁆𑀤𑀳𑁂𑀬𑁆𑀬𑀼𑀁𑁇_  


(1036.)

2368. _𑀓𑀣𑀜𑁆𑀘 𑀓𑀺𑀭 𑀧𑀼𑀢𑁆𑀢𑀓𑀸𑀫𑀸𑀬𑁄,_  
_𑀕𑀳𑀧𑀢𑀬𑁄 𑀖𑀭𑀡𑀺𑀬𑁄 𑀘;_  
_𑀦𑀕𑀭𑀫𑁆𑀳𑀺 𑀦 𑀉𑀧𑀭𑀯𑀦𑁆𑀢𑀺 𑀭𑀸𑀚𑀸𑀦𑀁,_  
_‘𑀫𑀸 𑀖𑀸𑀢𑀬𑀺 𑀑𑀭𑀲𑀁 𑀧𑀼𑀢𑁆𑀢𑀁’𑁇_  


(1037.)

2369. _𑀓𑀣𑀜𑁆𑀘 𑀓𑀺𑀭 𑀧𑀼𑀢𑁆𑀢𑀓𑀸𑀫𑀸𑀬𑁄,_  
_𑀕𑀳𑀧𑀢𑀬𑁄 𑀖𑀭𑀡𑀺𑀬𑁄 𑀘;_  
_𑀦𑀕𑀭𑀫𑁆𑀳𑀺 𑀦 𑀉𑀧𑀭𑀯𑀦𑁆𑀢𑀺 𑀭𑀸𑀚𑀸𑀦𑀁,_  
_‘𑀫𑀸 𑀖𑀸𑀢𑀬𑀺 𑀅𑀢𑁆𑀭𑀚𑀁 𑀧𑀼𑀢𑁆𑀢𑀁’𑁇_  


(1038.)

2370. _𑀭𑀜𑁆𑀜𑁄 𑀘𑀫𑁆𑀳𑀺 𑀅𑀢𑁆𑀣𑀓𑀸𑀫𑁄,_  
_𑀳𑀺𑀢𑁄 𑀘 𑀲𑀩𑁆𑀩𑀚𑀦𑀧𑀤𑀲𑁆𑀲;_  
_𑀦 𑀓𑁄𑀘𑀺 𑀅𑀲𑁆𑀲 𑀧𑀝𑀺𑀖𑀁,_  
_𑀫𑀬𑀸 𑀚𑀸𑀦𑀧𑀤𑁄 𑀦 𑀧𑀯𑁂𑀤𑁂𑀢𑀺𑁇_  


(1039.)

2371. _𑀕𑀘𑁆𑀙𑀣 𑀯𑁄 𑀖𑀭𑀡𑀺𑀬𑁄,_  
_𑀢𑀸𑀢𑀜𑁆𑀘 𑀯𑀤𑁂𑀣 𑀔𑀡𑁆𑀟𑀳𑀸𑀮𑀜𑁆𑀘;_  
_‘𑀫𑀸 𑀖𑀸𑀢𑁂𑀣 𑀓𑀼𑀫𑀸𑀭𑁂,_  
_𑀅𑀤𑀽𑀲𑀓𑁂 𑀲𑀻𑀳𑀲𑀗𑁆𑀓𑀸𑀲𑁂’𑁇_  


(1040.)

2372. _𑀕𑀘𑁆𑀙𑀣 𑀯𑁄 𑀖𑀭𑀡𑀺𑀬𑁄,_  
_𑀢𑀸𑀢𑀜𑁆𑀘 𑀯𑀤𑁂𑀣 𑀔𑀡𑁆𑀟𑀳𑀸𑀮𑀜𑁆𑀘;_  
_‘𑀫𑀸 𑀖𑀸𑀢𑁂𑀣 𑀓𑀼𑀫𑀸𑀭𑁂,_  
_𑀅𑀧𑁂𑀓𑁆𑀔𑀺𑀢𑁂 𑀲𑀩𑁆𑀩𑀮𑁄𑀓𑀲𑁆𑀲’𑁇_  


(1041.)

2373. _𑀬𑀦𑁆𑀦𑀽𑀦𑀸𑀳𑀁 𑀚𑀸𑀬𑁂𑀬𑁆𑀬𑀁,_  
_𑀭𑀣𑀓𑀸𑀭𑀓𑀼𑀮𑁂𑀲𑀼 𑀯𑀸;_  
_𑀧𑀼𑀓𑁆𑀓𑀼𑀲𑀓𑀼𑀮𑁂𑀲𑀼 𑀯𑀸 𑀯𑁂𑀲𑁆𑀲𑁂𑀲𑀼 𑀯𑀸 𑀚𑀸𑀬𑁂𑀬𑁆𑀬𑀁,_  
_𑀦 𑀳𑀚𑁆𑀚 𑀫𑀁 𑀭𑀸𑀚 𑀬𑀜𑁆𑀜𑁂 𑀖𑀸𑀢𑁂𑀬𑁆𑀬”𑁇_  


(1042.)

2374. _“𑀲𑀩𑁆𑀩𑀸 𑀲𑀻𑀫𑀦𑁆𑀢𑀺𑀦𑀺𑀬𑁄 𑀕𑀘𑁆𑀙𑀣,_  
_𑀅𑀬𑁆𑀬𑀲𑁆𑀲 𑀔𑀡𑁆𑀟𑀳𑀸𑀮𑀲𑁆𑀲;_  
_𑀧𑀸𑀤𑁂𑀲𑀼 𑀦𑀺𑀧𑀢𑀣,_  
_𑀅𑀧𑀭𑀸𑀥𑀸𑀳𑀁 𑀦 𑀧𑀲𑁆𑀲𑀸𑀫𑀺𑁇_  


(1043.)

2375. _𑀲𑀩𑁆𑀩𑀸 𑀲𑀻𑀫𑀦𑁆𑀢𑀺𑀦𑀺𑀬𑁄 𑀕𑀘𑁆𑀙𑀣,_  
_𑀅𑀬𑁆𑀬𑀲𑁆𑀲 𑀔𑀡𑁆𑀟𑀳𑀸𑀮𑀲𑁆𑀲;_  
_𑀧𑀸𑀤𑁂𑀲𑀼 𑀦𑀺𑀧𑀢𑀣,_  
_𑀓𑀺𑀦𑁆𑀢𑁂 𑀪𑀦𑁆𑀢𑁂 𑀫𑀬𑀁 𑀅𑀤𑀽𑀲𑁂𑀫”𑁇_  


(1044.)

2376. _𑀓𑀧𑀡𑀸 𑀯𑀺𑀮𑀧𑀢𑀺 𑀲𑁂𑀮𑀸,_  
_𑀤𑀺𑀲𑁆𑀯𑀸𑀦 𑀪𑀸𑀢𑀭𑁂 𑀉𑀧𑀦𑀻𑀢𑀢𑁆𑀢𑁂;_  
_“𑀬𑀜𑁆𑀜𑁄 𑀓𑀺𑀭 𑀫𑁂 𑀉𑀓𑁆𑀔𑀺𑀧𑀺𑀢𑁄,_  
_𑀢𑀸𑀢𑁂𑀦 𑀲𑀕𑁆𑀕𑀓𑀸𑀫𑁂𑀦”𑁇_  


(1045.)

2377. _𑀆𑀯𑀢𑁆𑀢𑀺 𑀧𑀭𑀺𑀯𑀢𑁆𑀢𑀺 𑀘,_  
_𑀯𑀲𑀼𑀮𑁄 𑀲𑀫𑁆𑀫𑀼𑀔𑀸 𑀭𑀜𑁆𑀜𑁄;_  
_“𑀫𑀸 𑀦𑁄 𑀧𑀺𑀢𑀭𑀁 𑀅𑀯𑀥𑀺,_  
_𑀤𑀳𑀭𑀫𑁆𑀳𑀸𑀬𑁄𑀩𑁆𑀩𑀦𑀁 𑀧𑀢𑁆𑀢𑀸”𑁇_  


(1046.)

2378. _“𑀏𑀲𑁄 𑀢𑁂 𑀯𑀲𑀼𑀮 𑀧𑀺𑀢𑀸,_  
_𑀲𑀫𑁂𑀳𑀺 𑀧𑀺𑀢𑀭𑀸 𑀲𑀳;_  
_𑀤𑀼𑀓𑁆𑀔𑀁 𑀔𑁄 𑀫𑁂 𑀚𑀦𑀬𑀲𑀺,_  
_𑀯𑀺𑀮𑀧𑀦𑁆𑀢𑁄 𑀅𑀦𑁆𑀢𑁂𑀧𑀼𑀭𑀲𑁆𑀫𑀺𑀁;_  
_𑀫𑀼𑀜𑁆𑀘𑁂𑀣 𑀤𑀸𑀦𑀺 𑀓𑀼𑀫𑀸𑀭𑁂,_  
_𑀅𑀮𑀫𑁆𑀧𑀺 𑀫𑁂 𑀳𑁄𑀢𑀼 𑀧𑀼𑀢𑁆𑀢𑀬𑀜𑁆𑀜𑁂𑀦”𑁇_  


(1047.)

2379. _“𑀧𑀼𑀩𑁆𑀩𑁂𑀯 𑀔𑁄𑀲𑀺 𑀫𑁂 𑀯𑀼𑀢𑁆𑀢𑁄,_  
_𑀤𑀼𑀓𑁆𑀓𑀭𑀁 𑀤𑀼𑀭𑀪𑀺𑀲𑀫𑁆𑀪𑀯𑀜𑁆𑀘𑁂𑀢𑀁;_  
_𑀅𑀣 𑀦𑁄 𑀉𑀧𑀓𑁆𑀔𑀝𑀲𑁆𑀲 𑀬𑀜𑁆𑀜𑀲𑁆𑀲,_  
_𑀓𑀲𑁆𑀫𑀸 𑀓𑀭𑁄𑀲𑀺 𑀯𑀺𑀓𑁆𑀔𑁂𑀧𑀁𑁇_  


(1048.)

2380. _𑀲𑀩𑁆𑀩𑁂 𑀯𑀚𑀦𑁆𑀢𑀺 𑀲𑀼𑀕𑀢𑀺𑀁,_  
_𑀬𑁂 𑀬𑀚𑀦𑁆𑀢𑀺 𑀬𑁂𑀧𑀺 𑀬𑀸𑀚𑁂𑀦𑁆𑀢𑀺;_  
_𑀬𑁂 𑀘𑀸𑀧𑀺 𑀅𑀦𑀼𑀫𑁄𑀤𑀦𑁆𑀢𑀺,_  
_𑀬𑀚𑀦𑁆𑀢𑀸𑀦𑀁 𑀏𑀤𑀺𑀲𑀁 𑀫𑀳𑀸𑀬𑀜𑁆𑀜𑀁𑁇_  


(1049.)

2381. _𑀲𑀩𑁆𑀩𑀭𑀢𑀦𑀲𑁆𑀲 𑀬𑀜𑁆𑀜𑁄 𑀉𑀧𑀓𑁆𑀔𑀝𑁄,_  
_𑀏𑀓𑀭𑀸𑀚 𑀢𑀯 𑀧𑀝𑀺𑀬𑀢𑁆𑀢𑁄;_  
_𑀅𑀪𑀺𑀦𑀺𑀓𑁆𑀔𑀫𑀲𑁆𑀲𑀼 𑀤𑁂𑀯,_  
_𑀲𑀕𑁆𑀕𑀁 𑀕𑀢𑁄 𑀢𑁆𑀯𑀁 𑀧𑀫𑁄𑀤𑀺𑀲𑁆𑀲𑀲𑀺”𑁇_  


(1050.)

2382. _𑀤𑀳𑀭𑀸 𑀲𑀢𑁆𑀢𑀲𑀢𑀸 𑀏𑀢𑀸,_  
_𑀘𑀦𑁆𑀤𑀓𑀼𑀫𑀸𑀭𑀲𑁆𑀲 𑀪𑀭𑀺𑀬𑀸𑀬𑁄;_  
_𑀓𑁂𑀲𑁂 𑀧𑀓𑀺𑀭𑀺𑀢𑁆𑀯𑀸𑀦,_  
_𑀭𑁄𑀤𑀦𑁆𑀢𑀺𑀬𑁄 𑀫𑀕𑁆𑀕𑀫𑀦𑀼𑀬𑀸𑀬𑀺𑀲𑀼𑀁𑁇_  


(1051.)

2383. _𑀅𑀧𑀭𑀸 𑀧𑀦 𑀲𑁄𑀓𑁂𑀦,_  
_𑀦𑀺𑀓𑁆𑀔𑀦𑁆𑀢𑀸 𑀦𑀦𑁆𑀤𑀦𑁂 𑀯𑀺𑀬 𑀤𑁂𑀯𑀸;_  
_𑀓𑁂𑀲𑁂 𑀧𑀓𑀺𑀭𑀺𑀢𑁆𑀯𑀸𑀦,_  
_𑀭𑁄𑀤𑀦𑁆𑀢𑀺𑀬𑁄 𑀫𑀕𑁆𑀕𑀫𑀦𑀼𑀬𑀸𑀬𑀺𑀁𑀲𑀼𑁇_  


(1052.)

2384. _“𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀬𑀜𑁆𑀜𑀢𑁆𑀣𑀸𑀬 𑀏𑀓𑀭𑀸𑀚𑀲𑁆𑀲𑁇_  


(1053.)

2385. _𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀫𑀸𑀢𑀼 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1054.)

2386. _𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀚𑀦𑀲𑁆𑀲 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1055.)

2387. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀬𑀜𑁆𑀜𑀢𑁆𑀣𑀸𑀬 𑀏𑀓𑀭𑀸𑀚𑀲𑁆𑀲𑁇_  


(1056.)

2388. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀫𑀸𑀢𑀼 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1057.)

2389. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀦𑁆𑀢𑀺 𑀘𑀦𑁆𑀤𑀲𑀽𑀭𑀺𑀬𑀸,_  
_𑀚𑀦𑀲𑁆𑀲 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1058.)

2390. _𑀬𑀲𑁆𑀲𑀼 𑀧𑀼𑀩𑁆𑀩𑁂 𑀳𑀢𑁆𑀣𑀺𑀯𑀭𑀥𑀼𑀭𑀕𑀢𑁂,_  
_𑀳𑀢𑁆𑀣𑀻𑀳𑀺 𑀅𑀦𑀼𑀯𑀚𑀦𑁆𑀢𑀺;_  
_𑀢𑁆𑀬𑀚𑁆𑀚 𑀘𑀦𑁆𑀤𑀲𑀽𑀭𑀺𑀬𑀸,_  
_𑀉𑀪𑁄𑀯 𑀧𑀢𑁆𑀢𑀺𑀓𑀸 𑀬𑀦𑁆𑀢𑀺𑁇_  


(1059.)

2391. _𑀬𑀲𑁆𑀲𑀼 𑀧𑀼𑀩𑁆𑀩𑁂 𑀅𑀲𑁆𑀲𑀯𑀭𑀥𑀼𑀭𑀕𑀢𑁂,_  
_𑀅𑀲𑁆𑀲𑁂𑀳𑀺 𑀅𑀦𑀼𑀯𑀚𑀦𑁆𑀢𑀺;_  
_𑀢𑁆𑀬𑀚𑁆𑀚 𑀘𑀦𑁆𑀤𑀲𑀽𑀭𑀺𑀬𑀸,_  
_𑀉𑀪𑁄𑀯 𑀧𑀢𑁆𑀢𑀺𑀓𑀸 𑀬𑀦𑁆𑀢𑀺𑁇_  


(1060.)

2392. _𑀬𑀲𑁆𑀲𑀼 𑀧𑀼𑀩𑁆𑀩𑁂 𑀭𑀣𑀯𑀭𑀥𑀼𑀭𑀕𑀢𑁂,_  
_𑀭𑀣𑁂𑀳𑀺 𑀅𑀦𑀼𑀯𑀚𑀦𑁆𑀢𑀺;_  
_𑀢𑁆𑀬𑀚𑁆𑀚 𑀘𑀦𑁆𑀤𑀲𑀽𑀭𑀺𑀬𑀸,_  
_𑀉𑀪𑁄𑀯 𑀧𑀢𑁆𑀢𑀺𑀓𑀸 𑀬𑀦𑁆𑀢𑀺𑁇_  


(1061.)

2393. _𑀬𑁂𑀳𑀺𑀲𑁆𑀲𑀼 𑀧𑀼𑀩𑁆𑀩𑁂 𑀦𑀺𑀬𑁆𑀬𑀁𑀲𑀼,_  
_𑀢𑀧𑀦𑀻𑀬𑀓𑀧𑁆𑀧𑀦𑁂𑀳𑀺 𑀢𑀼𑀭𑀗𑁆𑀕𑁂𑀳𑀺;_  
_𑀢𑁆𑀬𑀚𑁆𑀚 𑀘𑀦𑁆𑀤𑀲𑀽𑀭𑀺𑀬𑀸,_  
_𑀉𑀪𑁄𑀯 𑀧𑀢𑁆𑀢𑀺𑀓𑀸 𑀬𑀦𑁆𑀢𑀺”𑁇_  


(1062.)

2394. _“𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀧𑀼𑀢𑁆𑀢𑁂𑀳𑀺𑁇_  


(1063.)

2395. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀓𑀜𑁆𑀜𑀸𑀳𑀺𑁇_  


(1064.)

2396. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀫𑀳𑁂𑀲𑀻𑀳𑀺𑁇_  


(1065.)

2397. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀕𑀳𑀧𑀢𑀻𑀳𑀺𑁇_  


(1066.)

2398. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀳𑀢𑁆𑀣𑀻𑀳𑀺𑁇_  


(1067.)

2399. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀅𑀲𑁆𑀲𑁂𑀳𑀺𑁇_  


(1068.)

2400. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀉𑀲𑀪𑁂𑀳𑀺𑁇_  


(1069.)

2401. _𑀬𑀤𑀺 𑀲𑀓𑀼𑀡𑀺 𑀫𑀁𑀲𑀫𑀺𑀘𑁆𑀙𑀲𑀺,_  
_𑀟𑀬𑀲𑁆𑀲𑀼 𑀧𑀼𑀩𑁆𑀩𑁂𑀦 𑀧𑀼𑀧𑁆𑀨𑀯𑀢𑀺𑀬𑀸;_  
_𑀬𑀚𑀢𑁂𑀢𑁆𑀣 𑀏𑀓𑀭𑀸𑀚𑀸,_  
_𑀲𑀫𑁆𑀫𑀽𑀍𑀳𑁄 𑀲𑀩𑁆𑀩𑀘𑀢𑀼𑀓𑁆𑀓𑁂𑀦𑁇_  


(1070.)

2402. _𑀅𑀬𑀫𑀲𑁆𑀲 𑀧𑀸𑀲𑀸𑀤𑁄,_  
_𑀇𑀤𑀁 𑀅𑀦𑁆𑀢𑁂𑀧𑀼𑀭𑀁 𑀲𑀼𑀭𑀫𑀡𑀻𑀬𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1071.)

2403. _𑀇𑀤𑀫𑀲𑁆𑀲 𑀓𑀽𑀝𑀸𑀕𑀸𑀭𑀁,_  
_𑀲𑁄𑀯𑀡𑁆𑀡𑀁 𑀧𑀼𑀧𑁆𑀨𑀫𑀮𑁆𑀬𑀯𑀺𑀓𑀺𑀡𑁆𑀡𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1072.)

2404. _𑀇𑀤𑀫𑀲𑁆𑀲 𑀉𑀬𑁆𑀬𑀸𑀦𑀁,_  
_𑀲𑀼𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁 𑀭𑀫𑁆𑀫𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1073.)

2405. _𑀇𑀤𑀫𑀲𑁆𑀲 𑀅𑀲𑁄𑀓𑀯𑀦𑀁,_  
_𑀲𑀼𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁 𑀭𑀫𑁆𑀫𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1074.)

2406. _𑀇𑀤𑀫𑀲𑁆𑀲 𑀓𑀡𑀺𑀓𑀸𑀭𑀯𑀦𑀁,_  
_𑀲𑀼𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁 𑀭𑀫𑁆𑀫𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1075.)

2407. _𑀇𑀤𑀫𑀲𑁆𑀲 𑀧𑀸𑀝𑀮𑀺𑀯𑀦𑀁,_  
_𑀲𑀼𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁 𑀭𑀫𑁆𑀫𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1076.)

2408. _𑀇𑀤𑀫𑀲𑁆𑀲 𑀅𑀫𑁆𑀩𑀯𑀦𑀁,_  
_𑀲𑀼𑀧𑀼𑀧𑁆𑀨𑀺𑀢𑀁 𑀲𑀩𑁆𑀩𑀓𑀸𑀮𑀺𑀓𑀁 𑀭𑀫𑁆𑀫𑀁;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1077.)

2409. _𑀅𑀬𑀫𑀲𑁆𑀲 𑀧𑁄𑀓𑁆𑀔𑀭𑀡𑀻,_  
_𑀲𑀜𑁆𑀙𑀦𑁆𑀦𑀸 𑀧𑀤𑀼𑀫𑀧𑀼𑀡𑁆𑀟𑀭𑀻𑀓𑁂𑀳𑀺;_  
_𑀦𑀸𑀯𑀸 𑀘 𑀲𑁄𑀯𑀡𑁆𑀡𑀯𑀺𑀓𑀢𑀸,_  
_𑀧𑀼𑀧𑁆𑀨𑀯𑀮𑁆𑀮𑀺𑀬𑀸 𑀘𑀺𑀢𑁆𑀢𑀸 𑀲𑀼𑀭𑀫𑀡𑀻𑀬𑀸;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1078.)

2410. _𑀇𑀤𑀫𑀲𑁆𑀲 𑀳𑀢𑁆𑀣𑀺𑀭𑀢𑀦𑀁,_  
_𑀏𑀭𑀸𑀯𑀡𑁄 𑀕𑀚𑁄 𑀩𑀮𑀻 𑀤𑀦𑁆𑀢𑀻;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1079.)

2411. _𑀇𑀤𑀫𑀲𑁆𑀲 𑀅𑀲𑁆𑀲𑀭𑀢𑀦𑀁,_  
_𑀏𑀓𑀔𑀼𑀭𑁄 𑀅𑀲𑁆𑀲𑁄;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1080.)

2412. _𑀅𑀬𑀫𑀲𑁆𑀲 𑀅𑀲𑁆𑀲𑀭𑀣𑁄,_  
_𑀲𑀸𑀍𑀇𑀬 𑀦𑀺𑀕𑁆𑀖𑁄𑀲𑁄 𑀲𑀼𑀪𑁄 𑀭𑀢𑀦𑀯𑀺𑀘𑀺𑀢𑁆𑀢𑁄;_  
_𑀬𑀢𑁆𑀣𑀲𑁆𑀲𑀼 𑀅𑀬𑁆𑀬𑀧𑀼𑀢𑁆𑀢𑀸,_  
_𑀲𑁄𑀪𑀺𑀁𑀲𑀼 𑀦𑀦𑁆𑀤𑀦𑁂 𑀯𑀺𑀬 𑀤𑁂𑀯𑀸;_  
_𑀢𑁂𑀤𑀸𑀦𑀺 𑀅𑀬𑁆𑀬𑀧𑀼𑀢𑁆𑀢𑀸,_  
_𑀘𑀢𑁆𑀢𑀸𑀭𑁄 𑀯𑀥𑀸𑀬 𑀦𑀺𑀦𑁆𑀦𑀻𑀢𑀸𑁇_  


(1081.)

2413. _𑀓𑀣𑀁 𑀦𑀸𑀫 𑀲𑀸𑀫𑀲𑀫𑀲𑀼𑀦𑁆𑀤𑀭𑁂𑀳𑀺,_  
_𑀘𑀦𑁆𑀤𑀦𑀫𑀼𑀤𑀼𑀓𑀕𑀢𑁆𑀢𑁂𑀳𑀺;_  
_𑀭𑀸𑀚𑀸 𑀬𑀚𑀺𑀲𑁆𑀲𑀢𑁂 𑀬𑀜𑁆𑀜𑀁,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀧𑀼𑀢𑁆𑀢𑁂𑀳𑀺𑁇_  


(1082.)

2414. _𑀓𑀣𑀁 𑀦𑀸𑀫 𑀲𑀸𑀫𑀲𑀫𑀲𑀼𑀦𑁆𑀤𑀭𑀸𑀳𑀺,_  
_𑀘𑀦𑁆𑀤𑀦𑀫𑀼𑀤𑀼𑀓𑀕𑀢𑁆𑀢𑀸𑀳𑀺;_  
_𑀭𑀸𑀚𑀸 𑀬𑀚𑀺𑀲𑁆𑀲𑀢𑁂 𑀬𑀜𑁆𑀜𑀁,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀓𑀜𑁆𑀜𑀸𑀳𑀺𑁇_  


(1083.)

2415. _𑀓𑀣𑀁 𑀦𑀸𑀫 𑀲𑀸𑀫𑀲𑀫𑀲𑀼𑀦𑁆𑀤𑀭𑀸𑀳𑀺,_  
_𑀘𑀦𑁆𑀤𑀦𑀫𑀼𑀤𑀼𑀓𑀕𑀢𑁆𑀢𑀸𑀳𑀺;_  
_𑀭𑀸𑀚𑀸 𑀬𑀚𑀺𑀲𑁆𑀲𑀢𑁂 𑀬𑀜𑁆𑀜𑀁,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀫𑀳𑁂𑀲𑀻𑀳𑀺𑁇_  


(1084.)

2416. _𑀓𑀣𑀁 𑀦𑀸𑀫 𑀲𑀸𑀫𑀲𑀫𑀲𑀼𑀦𑁆𑀤𑀭𑁂𑀳𑀺,_  
_𑀘𑀦𑁆𑀤𑀦𑀫𑀼𑀤𑀼𑀓𑀕𑀢𑁆𑀢𑁂𑀳𑀺;_  
_𑀭𑀸𑀚𑀸 𑀬𑀚𑀺𑀲𑁆𑀲𑀢𑁂 𑀬𑀜𑁆𑀜𑀁,_  
_𑀲𑀫𑁆𑀫𑀽𑀍𑀳𑁄 𑀘𑀢𑀽𑀳𑀺 𑀕𑀳𑀧𑀢𑀻𑀳𑀺𑁇_  


(1085.)

2417. _𑀬𑀣𑀸 𑀳𑁄𑀦𑁆𑀢𑀺 𑀕𑀸𑀫𑀦𑀺𑀕𑀫𑀸,_  
_𑀲𑀼𑀜𑁆𑀜𑀸 𑀅𑀫𑀦𑀼𑀲𑁆𑀲𑀓𑀸 𑀩𑁆𑀭𑀳𑀸𑀭𑀜𑁆𑀜𑀸;_  
_𑀢𑀣𑀸 𑀳𑁂𑀲𑁆𑀲𑀢𑀺 𑀧𑀼𑀧𑁆𑀨𑀯𑀢𑀺𑀬𑀸,_  
_𑀬𑀺𑀝𑁆𑀞𑁂𑀲𑀼 𑀘𑀦𑁆𑀤𑀲𑀽𑀭𑀺𑀬𑁂𑀲𑀼”𑁇_  


(1086.)

2418. _“𑀉𑀫𑁆𑀫𑀢𑁆𑀢𑀺𑀓𑀸 𑀪𑀯𑀺𑀲𑁆𑀲𑀸𑀫𑀺,_  
_𑀪𑀽𑀦𑀳𑀢𑀸 𑀧𑀁𑀲𑀼𑀦𑀸 𑀘 𑀧𑀭𑀺𑀓𑀺𑀡𑁆𑀡𑀸;_  
_𑀲𑀘𑁂 𑀘𑀦𑁆𑀤𑀯𑀭𑀁 𑀳𑀦𑁆𑀢𑀺,_  
_𑀧𑀸𑀡𑀸 𑀫𑁂 𑀤𑁂𑀯 𑀭𑀼𑀚𑁆𑀛𑀦𑁆𑀢𑀺𑁇_  


(1087.)

2419. _𑀉𑀫𑁆𑀫𑀢𑁆𑀢𑀺𑀓𑀸 𑀪𑀯𑀺𑀲𑁆𑀲𑀸𑀫𑀺,_  
_𑀪𑀽𑀦𑀳𑀢𑀸 𑀧𑀁𑀲𑀼𑀦𑀸 𑀘 𑀧𑀭𑀺𑀓𑀺𑀡𑁆𑀡𑀸;_  
_𑀲𑀘𑁂 𑀲𑀽𑀭𑀺𑀬𑀯𑀭𑀁 𑀳𑀦𑁆𑀢𑀺,_  
_𑀧𑀸𑀡𑀸 𑀫𑁂 𑀤𑁂𑀯 𑀭𑀼𑀚𑁆𑀛𑀦𑁆𑀢𑀺”𑁇_  


(1088.)

2420. _“𑀓𑀺𑀦𑁆𑀦𑀼𑀫𑀸 𑀦 𑀭𑀫𑀸𑀧𑁂𑀬𑁆𑀬𑀼𑀁,_  
_𑀅𑀜𑁆𑀜𑀫𑀜𑁆𑀜𑀁 𑀧𑀺𑀬𑀁𑀯𑀤𑀸;_  
_𑀖𑀝𑁆𑀝𑀺𑀓𑀸 𑀉𑀧𑀭𑀺𑀓𑁆𑀔𑀻 𑀘,_  
_𑀧𑁄𑀓𑁆𑀔𑀭𑀡𑀻 𑀘 𑀪𑀸𑀭𑀺𑀓𑀸;_  
_𑀘𑀦𑁆𑀤𑀲𑀽𑀭𑀺𑀬𑁂𑀲𑀼 𑀦𑀘𑁆𑀘𑀦𑁆𑀢𑀺𑀬𑁄,_  
_𑀲𑀫𑀸 𑀢𑀸𑀲𑀁 𑀦 𑀯𑀺𑀚𑁆𑀚𑀢𑀺”𑁇_  


(1089.)

2421. _“𑀇𑀫𑀁 𑀫𑀬𑁆𑀳𑀁 𑀳𑀤𑀬𑀲𑁄𑀓𑀁,_  
_𑀧𑀝𑀺𑀫𑀼𑀜𑁆𑀘𑀢𑀼 𑀔𑀡𑁆𑀟𑀳𑀸𑀮 𑀢𑀯 𑀫𑀸𑀢𑀸;_  
_𑀬𑁄 𑀫𑀬𑁆𑀳𑀁 𑀳𑀤𑀬𑀲𑁄𑀓𑁄,_  
_𑀘𑀦𑁆𑀤𑀫𑁆𑀳𑀺 𑀯𑀥𑀸𑀬 𑀦𑀺𑀦𑁆𑀦𑀻𑀢𑁂𑁇_  


(1090.)

2422. _𑀇𑀫𑀁 𑀫𑀬𑁆𑀳𑀁 𑀳𑀤𑀬𑀲𑁄𑀓𑀁,_  
_𑀧𑀝𑀺𑀫𑀼𑀜𑁆𑀘𑀢𑀼 𑀔𑀡𑁆𑀟𑀳𑀸𑀮 𑀢𑀯 𑀫𑀸𑀢𑀸;_  
_𑀬𑁄 𑀫𑀬𑁆𑀳𑀁 𑀳𑀤𑀬𑀲𑁄𑀓𑁄,_  
_𑀲𑀽𑀭𑀺𑀬𑀫𑁆𑀳𑀺 𑀯𑀥𑀸𑀬 𑀦𑀺𑀦𑁆𑀦𑀻𑀢𑁂𑁇_  


(1091.)

2423. _𑀇𑀫𑀁 𑀫𑀬𑁆𑀳𑀁 𑀳𑀤𑀬𑀲𑁄𑀓𑀁,_  
_𑀧𑀝𑀺𑀫𑀼𑀜𑁆𑀘𑀢𑀼 𑀔𑀡𑁆𑀟𑀳𑀸𑀮 𑀢𑀯 𑀚𑀸𑀬𑀸;_  
_𑀬𑁄 𑀫𑀬𑁆𑀳𑀁 𑀳𑀤𑀬𑀲𑁄𑀓𑁄,_  
_𑀘𑀦𑁆𑀤𑀫𑁆𑀳𑀺 𑀯𑀥𑀸𑀬 𑀦𑀺𑀦𑁆𑀦𑀻𑀢𑁂𑁇_  


(1092.)

2424. _𑀇𑀫𑀁 𑀫𑀬𑁆𑀳𑀁 𑀳𑀤𑀬𑀲𑁄𑀓𑀁,_  
_𑀧𑀝𑀺𑀫𑀼𑀜𑁆𑀘𑀢𑀼 𑀔𑀡𑁆𑀟𑀳𑀸𑀮 𑀢𑀯 𑀚𑀸𑀬𑀸;_  
_𑀬𑁄 𑀫𑀬𑁆𑀳𑀁 𑀳𑀤𑀬𑀲𑁄𑀓𑁄,_  
_𑀲𑀽𑀭𑀺𑀬𑀫𑁆𑀳𑀺 𑀯𑀥𑀸𑀬 𑀦𑀺𑀦𑁆𑀦𑀻𑀢𑁂𑁇_  


(1093.)

2425. _𑀫𑀸 𑀘 𑀧𑀼𑀢𑁆𑀢𑁂 𑀫𑀸 𑀘 𑀧𑀢𑀺𑀁,_  
_𑀅𑀤𑁆𑀤𑀓𑁆𑀔𑀺 𑀔𑀡𑁆𑀟𑀳𑀸𑀮 𑀢𑀯 𑀫𑀸𑀢𑀸;_  
_𑀬𑁄 𑀖𑀸𑀢𑁂𑀲𑀺 𑀓𑀼𑀫𑀸𑀭𑁂,_  
_𑀅𑀤𑀽𑀲𑀓𑁂 𑀲𑀻𑀳𑀲𑀗𑁆𑀓𑀸𑀲𑁂𑁇_  


(1094.)

2426. _𑀫𑀸 𑀘 𑀧𑀼𑀢𑁆𑀢𑁂 𑀫𑀸 𑀘 𑀧𑀢𑀺𑀁,_  
_𑀅𑀤𑁆𑀤𑀓𑁆𑀔𑀺 𑀔𑀡𑁆𑀟𑀳𑀸𑀮 𑀢𑀯 𑀫𑀸𑀢𑀸;_  
_𑀬𑁄 𑀖𑀸𑀢𑁂𑀲𑀺 𑀓𑀼𑀫𑀸𑀭𑁂,_  
_𑀅𑀧𑁂𑀓𑁆𑀔𑀺𑀢𑁂 𑀲𑀩𑁆𑀩𑀮𑁄𑀓𑀲𑁆𑀲𑁇_  


(1095.)

2427. _𑀫𑀸 𑀘 𑀧𑀼𑀢𑁆𑀢𑁂 𑀫𑀸 𑀘 𑀧𑀢𑀺𑀁,_  
_𑀅𑀤𑁆𑀤𑀓𑁆𑀔𑀺 𑀔𑀡𑁆𑀟𑀳𑀸𑀮 𑀢𑀯 𑀚𑀸𑀬𑀸;_  
_𑀬𑁄 𑀖𑀸𑀢𑁂𑀲𑀺 𑀓𑀼𑀫𑀸𑀭𑁂,_  
_𑀅𑀤𑀽𑀲𑀓𑁂 𑀲𑀻𑀳𑀲𑀗𑁆𑀓𑀸𑀲𑁂𑁇_  


(1096.)

2428. _𑀫𑀸 𑀘 𑀧𑀼𑀢𑁆𑀢𑁂 𑀫𑀸 𑀘 𑀧𑀢𑀺𑀁,_  
_𑀅𑀤𑁆𑀤𑀓𑁆𑀔𑀺 𑀔𑀡𑁆𑀟𑀳𑀸𑀮 𑀢𑀯 𑀚𑀸𑀬𑀸;_  
_𑀬𑁄 𑀖𑀸𑀢𑁂𑀲𑀺 𑀓𑀼𑀫𑀸𑀭𑁂,_  
_𑀅𑀧𑁂𑀓𑁆𑀔𑀺𑀢𑁂 𑀲𑀩𑁆𑀩𑀮𑁄𑀓𑀲𑁆𑀲”𑁇_  


(1097.)

2429. _“𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀻 𑀅𑀲𑁆𑀲𑁂 𑀘 𑀧𑀸𑀮𑁂𑀫𑁇_  


(1098.)

2430. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀳𑀢𑁆𑀣𑀺𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1099.)

2431. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀅𑀧𑀺 𑀦𑀺𑀕𑀍𑀅𑀩𑀦𑁆𑀥𑀓𑀸𑀧𑀺,_  
_𑀅𑀲𑁆𑀲𑀙𑀓𑀡𑀸𑀦𑀺 𑀉𑀚𑁆𑀛𑁂𑀫𑁇_  


(1100.)

2432. _𑀫𑀸 𑀦𑁄 𑀤𑁂𑀯 𑀅𑀯𑀥𑀺,_  
_𑀤𑀸𑀲𑁂 𑀦𑁄 𑀤𑁂𑀳𑀺 𑀔𑀡𑁆𑀟𑀳𑀸𑀮𑀲𑁆𑀲;_  
_𑀬𑀲𑁆𑀲 𑀳𑁄𑀦𑁆𑀢𑀺 𑀢𑀯 𑀓𑀸𑀫𑀸,_  
_𑀅𑀧𑀺 𑀭𑀝𑁆𑀞𑀸 𑀧𑀩𑁆𑀩𑀸𑀚𑀺𑀢𑀸;_  
_𑀪𑀺𑀓𑁆𑀔𑀸𑀘𑀭𑀺𑀬𑀁 𑀘𑀭𑀺𑀲𑁆𑀲𑀸𑀫𑁇_  


(1101.)

2433. _𑀤𑀺𑀩𑁆𑀩𑀁 𑀤𑁂𑀯 𑀉𑀧𑀬𑀸𑀘𑀦𑁆𑀢𑀺,_  
_𑀧𑀼𑀢𑁆𑀢𑀢𑁆𑀣𑀺𑀓𑀸𑀧𑀺 𑀤𑀮𑀺𑀤𑁆𑀤𑀸;_  
_𑀧𑀝𑀺𑀪𑀸𑀦𑀸𑀦𑀺𑀧𑀺 𑀳𑀺𑀢𑁆𑀯𑀸,_  
_𑀧𑀼𑀢𑁆𑀢𑁂 𑀦 𑀮𑀪𑀦𑁆𑀢𑀺 𑀏𑀓𑀘𑁆𑀘𑀸𑁇_  


(1102.)

2434. _𑀆𑀲𑀻𑀲𑀺𑀓𑀸𑀦𑀺 𑀓𑀭𑁄𑀦𑁆𑀢𑀺,_  
_𑀧𑀼𑀢𑁆𑀢𑀸 𑀦𑁄 𑀚𑀸𑀬𑀦𑁆𑀢𑀼 𑀢𑀢𑁄 𑀧𑀧𑀼𑀢𑁆𑀢𑀸;_  
_𑀅𑀣 𑀦𑁄 𑀅𑀓𑀸𑀭𑀡𑀲𑁆𑀫𑀸,_  
_𑀬𑀜𑁆𑀜𑀢𑁆𑀣𑀸𑀬 𑀤𑁂𑀯 𑀖𑀸𑀢𑁂𑀲𑀺𑁇_  


(1103.)

2435. _𑀉𑀧𑀬𑀸𑀘𑀺𑀢𑀓𑁂𑀦 𑀧𑀼𑀢𑁆𑀢𑀁 𑀮𑀪𑀦𑁆𑀢𑀺,_  
_𑀫𑀸 𑀢𑀸𑀢 𑀦𑁄 𑀅𑀖𑀸𑀢𑁂𑀲𑀺;_  
_𑀫𑀸 𑀓𑀺𑀘𑁆𑀙𑀸𑀮𑀤𑁆𑀥𑀓𑁂𑀳𑀺 𑀧𑀼𑀢𑁆𑀢𑁂𑀳𑀺,_  
_𑀬𑀚𑀺𑀢𑁆𑀣𑁄 𑀇𑀫𑀁 𑀬𑀜𑁆𑀜𑀁𑁇_  


(1104.)

2436. _𑀉𑀧𑀬𑀸𑀘𑀺𑀢𑀓𑁂𑀦 𑀧𑀼𑀢𑁆𑀢𑀁 𑀮𑀪𑀦𑁆𑀢𑀺,_  
_𑀫𑀸 𑀢𑀸𑀢 𑀦𑁄 𑀅𑀖𑀸𑀢𑁂𑀲𑀺;_  
_𑀫𑀸 𑀓𑀧𑀡𑀮𑀤𑁆𑀥𑀓𑁂𑀳𑀺 𑀧𑀼𑀢𑁆𑀢𑁂𑀳𑀺,_  
_𑀅𑀫𑁆𑀫𑀸𑀬 𑀦𑁄 𑀯𑀺𑀧𑁆𑀧𑀯𑀸𑀲𑁂𑀲𑀺𑁇_  


(1105.)

2437. _𑀩𑀳𑀼𑀤𑀼𑀓𑁆𑀔𑀸 𑀧𑁄𑀲𑀺𑀬 𑀘𑀦𑁆𑀤𑀁,_  
_𑀅𑀫𑁆𑀫 𑀢𑀼𑀯𑀁 𑀚𑀻𑀬𑀲𑁂 𑀧𑀼𑀢𑁆𑀢𑀁;_  
_𑀯𑀦𑁆𑀤𑀸𑀫𑀺 𑀔𑁄 𑀢𑁂 𑀧𑀸𑀤𑁂,_  
_𑀮𑀪𑀢𑀁 𑀢𑀸𑀢𑁄 𑀧𑀭𑀮𑁄𑀓𑀁𑁇_  


(1106.)

2438. _𑀳𑀦𑁆𑀤 𑀘 𑀫𑀁 𑀉𑀧𑀕𑀼𑀬𑁆𑀳,_  
_𑀧𑀸𑀤𑁂 𑀢𑁂 𑀅𑀫𑁆𑀫 𑀯𑀦𑁆𑀤𑀺𑀢𑀼𑀁 𑀤𑁂𑀳𑀺;_  
_𑀕𑀘𑁆𑀙𑀸𑀫𑀺 𑀤𑀸𑀦𑀺 𑀧𑀯𑀸𑀲𑀁,_  
_𑀬𑀜𑁆𑀜𑀢𑁆𑀣𑀸𑀬 𑀏𑀓𑀭𑀸𑀚𑀲𑁆𑀲𑁇_  


(1107.)

2439. _𑀳𑀦𑁆𑀤 𑀘 𑀫𑀁 𑀉𑀧𑀕𑀽𑀳,_  
_𑀧𑀸𑀤𑁂 𑀢𑁂 𑀅𑀫𑁆𑀫 𑀯𑀦𑁆𑀤𑀺𑀢𑀼𑀁 𑀤𑁂𑀳𑀺;_  
_𑀕𑀘𑁆𑀙𑀸𑀫𑀺 𑀤𑀸𑀦𑀺 𑀧𑀯𑀸𑀲𑀁,_  
_𑀫𑀸𑀢𑀼 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1108.)

2440. _𑀳𑀦𑁆𑀤 𑀘 𑀫𑀁 𑀉𑀧𑀕𑀽𑀳,_  
_𑀧𑀸𑀤𑁂 𑀢𑁂 𑀅𑀫𑁆𑀫 𑀯𑀦𑁆𑀤𑀺𑀢𑀼𑀁 𑀤𑁂𑀳𑀺;_  
_𑀕𑀘𑁆𑀙𑀸𑀫𑀺 𑀤𑀸𑀦𑀺 𑀧𑀯𑀸𑀲𑀁,_  
_𑀚𑀦𑀲𑁆𑀲 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁”𑁇_  


(1109.)

2441. _“𑀳𑀦𑁆𑀤 𑀘 𑀧𑀤𑀼𑀫𑀧𑀢𑁆𑀢𑀸𑀦𑀁,_  
_𑀫𑁄𑀍𑀇𑀁 𑀩𑀦𑁆𑀥𑀲𑁆𑀲𑀼 𑀕𑁄𑀢𑀫𑀺𑀧𑀼𑀢𑁆𑀢;_  
_𑀘𑀫𑁆𑀧𑀓𑀤𑀮𑀫𑀺𑀲𑁆𑀲𑀸𑀬𑁄,_  
_𑀏𑀲𑀸 𑀢𑁂 𑀧𑁄𑀭𑀸𑀡𑀺𑀓𑀸 𑀧𑀓𑀢𑀺𑁇_  


(1110.)

2442. _𑀳𑀦𑁆𑀤 𑀘 𑀯𑀺𑀮𑁂𑀧𑀦𑀁 𑀢𑁂,_  
_𑀧𑀘𑁆𑀙𑀺𑀫𑀓𑀁 𑀘𑀦𑁆𑀤𑀦𑀁 𑀯𑀺𑀮𑀺𑀫𑁆𑀧𑀲𑁆𑀲𑀼;_  
_𑀬𑁂𑀳𑀺 𑀘 𑀲𑀼𑀯𑀺𑀮𑀺𑀢𑁆𑀢𑁄,_  
_𑀲𑁄𑀪𑀲𑀺 𑀭𑀸𑀚𑀧𑀭𑀺𑀲𑀸𑀬𑀁𑁇_  


(1111.)

2443. _𑀳𑀦𑁆𑀤 𑀘 𑀫𑀼𑀤𑀼𑀓𑀸𑀦𑀺 𑀯𑀢𑁆𑀣𑀸𑀦𑀺,_  
_𑀧𑀘𑁆𑀙𑀺𑀫𑀓𑀁 𑀓𑀸𑀲𑀺𑀓𑀁 𑀦𑀺𑀯𑀸𑀲𑁂𑀳𑀺;_  
_𑀬𑁂𑀳𑀺 𑀘 𑀲𑀼𑀦𑀺𑀯𑀢𑁆𑀣𑁄,_  
_𑀲𑁄𑀪𑀲𑀺 𑀭𑀸𑀚𑀧𑀭𑀺𑀲𑀸𑀬𑀁𑁇_  


(1112.)

2444. _𑀫𑀼𑀢𑁆𑀢𑀸𑀫𑀡𑀺𑀓𑀦𑀓𑀯𑀺𑀪𑀽𑀲𑀺𑀢𑀸𑀦𑀺,_  
_𑀕𑀡𑁆𑀳𑀲𑁆𑀲𑀼 𑀳𑀢𑁆𑀣𑀸𑀪𑀭𑀡𑀸𑀦𑀺;_  
_𑀬𑁂𑀳𑀺 𑀘 𑀳𑀢𑁆𑀣𑀸𑀪𑀭𑀡𑁂𑀳𑀺,_  
_𑀲𑁄𑀪𑀲𑀺 𑀭𑀸𑀚𑀧𑀭𑀺𑀲𑀸𑀬𑀁”𑁇_  


(1113.)

2445. _“𑀦 𑀳𑀺 𑀦𑀽𑀦𑀸𑀬𑀁 𑀭𑀝𑁆𑀞𑀧𑀸𑀮𑁄,_  
_𑀪𑀽𑀫𑀺𑀧𑀢𑀺 𑀚𑀦𑀧𑀤𑀲𑁆𑀲 𑀤𑀸𑀬𑀸𑀤𑁄;_  
_𑀮𑁄𑀓𑀺𑀲𑁆𑀲𑀭𑁄 𑀫𑀳𑀦𑁆𑀢𑁄,_  
_𑀧𑀼𑀢𑁆𑀢𑁂 𑀲𑁆𑀦𑁂𑀳𑀁 𑀚𑀦𑀬𑀢𑀺”𑁇_  


(1114.)

2446. _“𑀫𑀬𑁆𑀳𑀫𑁆𑀧𑀺 𑀧𑀺𑀬𑀸 𑀧𑀼𑀢𑁆𑀢𑀸,_  
_𑀅𑀢𑁆𑀢𑀸 𑀘 𑀧𑀺𑀬𑁄 𑀢𑀼𑀫𑁆𑀳𑁂 𑀘 𑀪𑀭𑀺𑀬𑀸𑀬𑁄;_  
_𑀲𑀕𑁆𑀕𑀜𑁆𑀘 𑀧𑀢𑁆𑀣𑀬𑀸𑀦𑁄,_  
_𑀢𑁂𑀦𑀸𑀳𑀁 𑀖𑀸𑀢𑀬𑀺𑀲𑁆𑀲𑀸𑀫𑀺”𑁇_  


(1115.)

2447. _“𑀫𑀁 𑀧𑀞𑀫𑀁 𑀖𑀸𑀢𑁂𑀳𑀺,_  
_𑀫𑀸 𑀫𑁂 𑀳𑀤𑀬𑀁 𑀤𑀼𑀓𑁆𑀔𑀁 𑀨𑀸𑀮𑁂𑀲𑀺;_  
_𑀅𑀮𑀗𑁆𑀓𑀢𑁄 𑀲𑀼𑀦𑁆𑀤𑀭𑀓𑁄,_  
_𑀧𑀼𑀢𑁆𑀢𑁄 𑀤𑁂𑀯 𑀢𑀯 𑀲𑀼𑀔𑀼𑀫𑀸𑀮𑁄𑁇_  


(1116.)

2448. _𑀳𑀦𑁆𑀤𑀬𑁆𑀬 𑀫𑀁 𑀳𑀦𑀲𑁆𑀲𑀼,_  
_𑀧𑀭𑀮𑁄𑀓𑁂 𑀘𑀦𑁆𑀤𑀓𑁂𑀦 𑀳𑁂𑀲𑁆𑀲𑀸𑀫𑀺;_  
_𑀧𑀼𑀜𑁆𑀜𑀁 𑀓𑀭𑀲𑁆𑀲𑀼 𑀯𑀺𑀧𑀼𑀮𑀁,_  
_𑀯𑀺𑀘𑀭𑀸𑀫 𑀉𑀪𑁄𑀧𑀺 𑀧𑀭𑀮𑁄𑀓𑁂”𑁇_  


(1117.)

2449. _“𑀫𑀸 𑀢𑁆𑀯𑀁 𑀘𑀦𑁆𑀤𑁂 𑀭𑀼𑀘𑁆𑀘𑀺 𑀫𑀭𑀡𑀁,_  
_𑀩𑀳𑀼𑀓𑀸 𑀢𑀯 𑀤𑁂𑀯𑀭𑀸 𑀯𑀺𑀲𑀸𑀮𑀓𑁆𑀔𑀺;_  
_𑀢𑁂 𑀢𑀁 𑀭𑀫𑀬𑀺𑀲𑁆𑀲𑀦𑁆𑀢𑀺,_  
_𑀬𑀺𑀝𑁆𑀞𑀲𑁆𑀫𑀺𑀁 𑀕𑁄𑀢𑀫𑀺𑀧𑀼𑀢𑁆𑀢𑁂”𑁇_  


(1118.)

2450. _𑀏𑀯𑀁 𑀯𑀼𑀢𑁆𑀢𑁂, 𑀘𑀦𑁆𑀤𑀸 𑀅𑀢𑁆𑀢𑀸𑀦𑀁,_  
_𑀳𑀦𑁆𑀢𑀺 𑀳𑀢𑁆𑀣𑀢𑀮𑀓𑁂𑀳𑀺;_  
_“𑀅𑀮𑀫𑁂𑀢𑁆𑀣 𑀚𑀻𑀯𑀺𑀢𑁂𑀦,_  
_𑀧𑀺𑀲𑁆𑀲𑀸𑀫𑀺 𑀯𑀺𑀲𑀁 𑀫𑀭𑀺𑀲𑁆𑀲𑀸𑀫𑀺𑁇_  


(1119.)

2451. _𑀦 𑀳𑀺 𑀦𑀽𑀦𑀺𑀫𑀲𑁆𑀲 𑀭𑀜𑁆𑀜𑁄,_  
_𑀫𑀺𑀢𑁆𑀢𑀸𑀫𑀘𑁆𑀘𑀸 𑀘 𑀯𑀺𑀚𑁆𑀚𑀭𑁂 𑀲𑀼𑀳𑀤𑀸;_  
_𑀬𑁂 𑀦 𑀯𑀤𑀦𑁆𑀢𑀺 𑀭𑀸𑀚𑀸𑀦𑀁,_  
_𑀫𑀸 𑀖𑀸𑀢𑀬𑀺 𑀑𑀭𑀲𑁂 𑀧𑀼𑀢𑁆𑀢𑁂𑁇_  


(1120.)

2452. _𑀦 𑀳𑀺 𑀦𑀽𑀦𑀺𑀫𑀲𑁆𑀲 𑀭𑀜𑁆𑀜𑁄,_  
_𑀜𑀸𑀢𑀻 𑀫𑀺𑀢𑁆𑀢𑀸 𑀘 𑀯𑀺𑀚𑁆𑀚𑀭𑁂 𑀲𑀼𑀳𑀤𑀸;_  
_𑀬𑁂 𑀦 𑀯𑀤𑀦𑁆𑀢𑀺 𑀭𑀸𑀚𑀸𑀦𑀁,_  
_𑀫𑀸 𑀖𑀸𑀢𑀬𑀺 𑀅𑀢𑁆𑀭𑀚𑁂 𑀧𑀼𑀢𑁆𑀢𑁂𑁇_  


(1121.)

2453. _𑀇𑀫𑁂 𑀢𑁂𑀧𑀺 𑀫𑀬𑁆𑀳𑀁 𑀧𑀼𑀢𑁆𑀢𑀸,_  
_𑀕𑀼𑀡𑀺𑀦𑁄 𑀓𑀸𑀬𑀽𑀭𑀥𑀸𑀭𑀺𑀦𑁄 𑀭𑀸𑀚;_  
_𑀢𑁂𑀳𑀺𑀧𑀺 𑀬𑀚𑀲𑁆𑀲𑀼 𑀬𑀜𑁆𑀜𑀁,_  
_𑀅𑀣 𑀫𑀼𑀜𑁆𑀘𑀢𑀼 𑀕𑁄𑀢𑀫𑀺𑀧𑀼𑀢𑁆𑀢𑁂𑁇_  


(1122.)

2454. _𑀩𑀺𑀮𑀲𑀢𑀁 𑀫𑀁 𑀓𑀢𑁆𑀯𑀸𑀦,_  
_𑀬𑀚𑀲𑁆𑀲𑀼 𑀲𑀢𑁆𑀢𑀥𑀸 𑀫𑀳𑀸𑀭𑀸𑀚;_  
_𑀫𑀸 𑀚𑁂𑀝𑁆𑀞𑀧𑀼𑀢𑁆𑀢𑀫𑀯𑀥𑀺,_  
_𑀅𑀤𑀽𑀲𑀓𑀁 𑀲𑀻𑀳𑀲𑀗𑁆𑀓𑀸𑀲𑀁𑁇_  


(1123.)

2455. _𑀩𑀺𑀮𑀲𑀢𑀁 𑀫𑀁 𑀓𑀢𑁆𑀯𑀸𑀦,_  
_𑀬𑀚𑀲𑁆𑀲𑀼 𑀲𑀢𑁆𑀢𑀥𑀸 𑀫𑀳𑀸𑀭𑀸𑀚;_  
_𑀫𑀸 𑀚𑁂𑀝𑁆𑀞𑀧𑀼𑀢𑁆𑀢𑀫𑀯𑀥𑀺,_  
_𑀅𑀧𑁂𑀓𑁆𑀔𑀺𑀢𑀁 𑀲𑀩𑁆𑀩𑀮𑁄𑀓𑀲𑁆𑀲”𑁇_  


(1124.)

2456. _“𑀩𑀳𑀼𑀓𑀸 𑀢𑀯 𑀤𑀺𑀦𑁆𑀦𑀸𑀪𑀭𑀡𑀸,_  
_𑀉𑀘𑁆𑀘𑀸𑀯𑀘𑀸 𑀲𑀼𑀪𑀡𑀺𑀢𑀫𑁆𑀳𑀺;_  
_𑀫𑀼𑀢𑁆𑀢𑀸𑀫𑀡𑀺𑀯𑁂𑀍𑀉𑀭𑀺𑀬𑀸,_  
_𑀏𑀢𑀁 𑀢𑁂 𑀧𑀘𑁆𑀙𑀺𑀫𑀓𑀁 𑀤𑀸𑀦𑀁”𑁇_  


(1125.)

2457. _“𑀬𑁂𑀲𑀁 𑀧𑀼𑀩𑁆𑀩𑁂 𑀔𑀦𑁆𑀥𑁂𑀲𑀼,_  
_𑀨𑀼𑀮𑁆𑀮𑀸 𑀫𑀸𑀮𑀸𑀕𑀼𑀡𑀸 𑀯𑀺𑀯𑀢𑁆𑀢𑀺𑀁𑀲𑀼;_  
_𑀢𑁂𑀲𑀚𑁆𑀚𑀧𑀺 𑀲𑀼𑀦𑀺𑀲𑀺𑀢𑁄,_  
_𑀦𑁂𑀢𑁆𑀢𑀺𑀁𑀲𑁄 𑀯𑀺𑀯𑀢𑁆𑀢𑀺𑀲𑁆𑀲𑀢𑀺 𑀔𑀦𑁆𑀥𑁂𑀲𑀼𑁇_  


(1126.)

2458. _𑀬𑁂𑀲𑀁 𑀧𑀼𑀩𑁆𑀩𑁂 𑀔𑀦𑁆𑀥𑁂𑀲𑀼,_  
_𑀘𑀺𑀢𑁆𑀢𑀸 𑀫𑀸𑀮𑀸𑀕𑀼𑀡𑀸 𑀯𑀺𑀯𑀢𑁆𑀢𑀺𑀁𑀲𑀼;_  
_𑀢𑁂𑀲𑀚𑁆𑀚𑀧𑀺 𑀲𑀼𑀦𑀺𑀲𑀺𑀢𑁄,_  
_𑀦𑁂𑀢𑁆𑀢𑀺𑀁𑀲𑁄 𑀯𑀺𑀯𑀢𑁆𑀢𑀺𑀲𑁆𑀲𑀢𑀺 𑀔𑀦𑁆𑀥𑁂𑀲𑀼𑁇_  


(1127.)

2459. _𑀅𑀘𑀺𑀭𑀁 𑀯𑀢 𑀦𑁂𑀢𑁆𑀢𑀺𑀁𑀲𑁄,_  
_𑀯𑀺𑀯𑀢𑁆𑀢𑀺𑀲𑁆𑀲𑀢𑀺 𑀭𑀸𑀚𑀧𑀼𑀢𑁆𑀢𑀸𑀦𑀁 𑀔𑀦𑁆𑀥𑁂𑀲𑀼;_  
_𑀅𑀣 𑀫𑀫 𑀳𑀤𑀬𑀁 𑀦 𑀨𑀮𑀢𑀺,_  
_𑀢𑀸𑀯 𑀤𑀍𑀳𑀩𑀦𑁆𑀥𑀜𑁆𑀘 𑀫𑁂 𑀆𑀲𑀺𑁇_  


(1128.)

2460. _𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀬𑀜𑁆𑀜𑀢𑁆𑀣𑀸𑀬 𑀏𑀓𑀭𑀸𑀚𑀲𑁆𑀲𑁇_  


(1129.)

2461. _𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀫𑀸𑀢𑀼 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1130.)

2462. _𑀓𑀸𑀲𑀺𑀓𑀲𑀼𑀘𑀺𑀯𑀢𑁆𑀣𑀥𑀭𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀚𑀦𑀲𑁆𑀲 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1131.)

2463. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀬𑀜𑁆𑀜𑀢𑁆𑀣𑀸𑀬 𑀏𑀓𑀭𑀸𑀚𑀲𑁆𑀲𑁇_  


(1132.)

2464. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀫𑀸𑀢𑀼 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁𑁇_  


(1133.)

2465. _𑀫𑀁𑀲𑀭𑀲𑀪𑁄𑀚𑀦𑀸 𑀦𑁆𑀳𑀸𑀧𑀓𑀲𑀼𑀦𑁆𑀳𑀸𑀧𑀺𑀢𑀸,_  
_𑀓𑀼𑀡𑁆𑀟𑀮𑀺𑀦𑁄 𑀅𑀕𑀮𑀼𑀘𑀦𑁆𑀤𑀦𑀯𑀺𑀮𑀺𑀢𑁆𑀢𑀸;_  
_𑀦𑀺𑀬𑁆𑀬𑀸𑀣 𑀘𑀦𑁆𑀤𑀲𑀽𑀭𑀺𑀬𑀸,_  
_𑀚𑀦𑀲𑁆𑀲 𑀓𑀢𑁆𑀯𑀸 𑀳𑀤𑀬𑀲𑁄𑀓𑀁”𑁇_  


(1134.)

2466. _𑀲𑀩𑁆𑀩𑀲𑁆𑀫𑀺𑀁 𑀉𑀧𑀓𑁆𑀔𑀝𑀲𑁆𑀫𑀺𑀁,_  
_𑀦𑀺𑀲𑀻𑀤𑀺𑀢𑁂 𑀘𑀦𑁆𑀤𑀲𑁆𑀫𑀺𑀁 𑀬𑀜𑁆𑀜𑀢𑁆𑀣𑀸𑀬;_  
_𑀧𑀜𑁆𑀘𑀸𑀮𑀭𑀸𑀚𑀥𑀻𑀢𑀸 𑀧𑀜𑁆𑀚𑀮𑀺𑀓𑀸,_  
_𑀲𑀩𑁆𑀩𑀧𑀭𑀺𑀲𑀸𑀬 𑀲𑀫𑀦𑀼𑀧𑀭𑀺𑀬𑀸𑀬𑀺𑁇_  


(1135.)

2467. _“𑀬𑁂𑀦 𑀲𑀘𑁆𑀘𑁂𑀦 𑀔𑀡𑁆𑀟𑀳𑀸𑀮𑁄,_  
_𑀧𑀸𑀧𑀓𑀫𑁆𑀫𑀁 𑀓𑀭𑁄𑀢𑀺 𑀤𑀼𑀫𑁆𑀫𑁂𑀥𑁄;_  
_𑀏𑀢𑁂𑀦 𑀲𑀘𑁆𑀘𑀯𑀚𑁆𑀚𑁂𑀦,_  
_𑀲𑀫𑀗𑁆𑀕𑀺𑀦𑀻 𑀲𑀸𑀫𑀺𑀓𑁂𑀦 𑀳𑁄𑀫𑀺𑁇_  


(1136.)

2468. _𑀬𑁂 𑀇𑀥𑀢𑁆𑀣𑀺 𑀅𑀫𑀦𑀼𑀲𑁆𑀲𑀸,_  
_𑀬𑀸𑀦𑀺 𑀘 𑀬𑀓𑁆𑀔𑀪𑀽𑀢𑀪𑀩𑁆𑀬𑀸𑀦𑀺;_  
_𑀓𑀭𑁄𑀦𑁆𑀢𑀼 𑀫𑁂 𑀯𑁂𑀬𑁆𑀬𑀸𑀯𑀝𑀺𑀓𑀁,_  
_𑀲𑀫𑀗𑁆𑀕𑀺𑀦𑀻 𑀲𑀸𑀫𑀺𑀓𑁂𑀦 𑀳𑁄𑀫𑀺𑁇_  


(1137.)

2469. _𑀬𑀸 𑀤𑁂𑀯𑀢𑀸 𑀇𑀥𑀸𑀕𑀢𑀸,_  
_𑀬𑀸𑀦𑀺 𑀘 𑀬𑀓𑁆𑀔𑀪𑀽𑀢𑀪𑀩𑁆𑀬𑀸𑀦𑀺;_  
_𑀲𑀭𑀡𑁂𑀲𑀺𑀦𑀺𑀁 𑀅𑀦𑀸𑀣𑀁 𑀢𑀸𑀬𑀣 𑀫𑀁,_  
_𑀬𑀸𑀘𑀸𑀫𑀳𑀁 𑀧𑀢𑀺 𑀫𑀸𑀳𑀁 𑀅𑀚𑁂𑀬𑁆𑀬𑀁”𑁇_  


(1138.)

2470. _𑀢𑀁 𑀲𑀼𑀢𑁆𑀯𑀸 𑀅𑀫𑀦𑀼𑀲𑁆𑀲𑁄,_  
_𑀅𑀬𑁄𑀓𑀽𑀝𑀁 𑀧𑀭𑀺𑀩𑁆𑀪𑀫𑁂𑀢𑁆𑀯𑀸𑀦;_  
_𑀪𑀬𑀫𑀲𑁆𑀲 𑀚𑀦𑀬𑀦𑁆𑀢𑁄,_  
_𑀭𑀸𑀚𑀸𑀦𑀁 𑀇𑀤𑀫𑀯𑁄𑀘𑁇_  


(1139.)

2471. _“𑀩𑀼𑀚𑁆𑀛𑀲𑁆𑀲𑀼 𑀔𑁄 𑀭𑀸𑀚𑀓𑀮𑀺,_  
_𑀫𑀸 𑀢𑀸𑀳𑀁 𑀫𑀢𑁆𑀣𑀓𑀁 𑀦𑀺𑀢𑀸𑀍𑀏𑀲𑀺𑀁;_  
_𑀫𑀸 𑀚𑁂𑀝𑁆𑀞𑀧𑀼𑀢𑁆𑀢𑀫𑀯𑀥𑀺,_  
_𑀅𑀤𑀽𑀲𑀓𑀁 𑀲𑀻𑀳𑀲𑀗𑁆𑀓𑀸𑀲𑀁𑁇_  


(1140.)

2472. _𑀓𑁄 𑀢𑁂 𑀤𑀺𑀝𑁆𑀞𑁄 𑀭𑀸𑀚𑀓𑀮𑀺,_  
_𑀧𑀼𑀢𑁆𑀢𑀪𑀭𑀺𑀬𑀸𑀬𑁄 𑀳𑀜𑁆𑀜𑀫𑀸𑀦𑀸𑀬𑁄;_  
_𑀲𑁂𑀝𑁆𑀞𑀺 𑀘 𑀕𑀳𑀧𑀢𑀬𑁄,_  
_𑀅𑀤𑀽𑀲𑀓𑀸 𑀲𑀕𑁆𑀕𑀓𑀸𑀫𑀸 𑀳𑀺”𑁇_  


(1141.)

2473. _𑀢𑀁 𑀲𑀼𑀢𑁆𑀯𑀸 𑀔𑀡𑁆𑀟𑀳𑀸𑀮𑁄,_  
_𑀭𑀸𑀚𑀸 𑀘 𑀅𑀩𑁆𑀪𑀼𑀢𑀫𑀺𑀤𑀁 𑀤𑀺𑀲𑁆𑀯𑀸𑀦;_  
_𑀲𑀩𑁆𑀩𑁂𑀲𑀁 𑀩𑀦𑁆𑀥𑀦𑀸𑀦𑀺 𑀫𑁄𑀘𑁂𑀲𑀼𑀁,_  
_𑀬𑀣𑀸 𑀢𑀁 𑀅𑀦𑀼𑀧𑀖𑀸𑀢𑀁𑁇_  


(1142.)

2474. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀲𑀩𑁆𑀩𑁂 𑀏𑀓𑁂𑀓𑀮𑁂𑀟𑁆𑀟𑀼𑀓𑀫𑀤𑀁𑀲𑀼,_  
_𑀏𑀲 𑀯𑀥𑁄 𑀔𑀡𑁆𑀟𑀳𑀸𑀮𑀲𑁆𑀲𑁇_  


(1143.)

2475. _𑀲𑀩𑁆𑀩𑁂 𑀧𑀯𑀺𑀝𑁆𑀞𑀸 𑀦𑀺𑀭𑀬𑀁,_  
_𑀬𑀣𑀸 𑀢𑀁 𑀧𑀸𑀧𑀓𑀁 𑀓𑀭𑀺𑀢𑁆𑀯𑀸𑀦;_  
_𑀦 𑀳𑀺 𑀧𑀸𑀧𑀓𑀫𑁆𑀫𑀁 𑀓𑀢𑁆𑀯𑀸,_  
_𑀮𑀩𑁆𑀪𑀸 𑀲𑀼𑀕𑀢𑀺𑀁 𑀇𑀢𑁄 𑀕𑀦𑁆𑀢𑀼𑀁𑁇_  


(1144.)

2476. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑀦𑁆𑀤𑀁 𑀅𑀪𑀺𑀲𑀺𑀜𑁆𑀘𑀺𑀁𑀲𑀼,_  
_𑀲𑀫𑀸𑀕𑀢𑀸 𑀭𑀸𑀚𑀧𑀭𑀺𑀲𑀸 𑀘𑁇_  


(1145.)

2477. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑀦𑁆𑀤𑀁 𑀅𑀪𑀺𑀲𑀺𑀜𑁆𑀘𑀺𑀁𑀲𑀼,_  
_𑀲𑀫𑀸𑀕𑀢𑀸 𑀭𑀸𑀚𑀓𑀜𑁆𑀜𑀸𑀬𑁄 𑀘𑁇_  


(1146.)

2478. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑀦𑁆𑀤𑀁 𑀅𑀪𑀺𑀲𑀺𑀜𑁆𑀘𑀺𑀁𑀲𑀼,_  
_𑀲𑀫𑀸𑀕𑀢𑀸 𑀤𑁂𑀯𑀧𑀭𑀺𑀲𑀸 𑀘𑁇_  


(1147.)

2479. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑀦𑁆𑀤𑀁 𑀅𑀪𑀺𑀲𑀺𑀜𑁆𑀘𑀺𑀁𑀲𑀼,_  
_𑀲𑀫𑀸𑀕𑀢𑀸 𑀤𑁂𑀯𑀓𑀜𑁆𑀜𑀸𑀬𑁄 𑀘𑁇_  


(1148.)

2480. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑁂𑀮𑀼𑀓𑁆𑀔𑁂𑀧𑀫𑀓𑀭𑀼𑀁,_  
_𑀲𑀫𑀸𑀕𑀢𑀸 𑀭𑀸𑀚𑀧𑀭𑀺𑀲𑀸 𑀘𑁇_  


(1149.)

2481. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑁂𑀮𑀼𑀓𑁆𑀔𑁂𑀧𑀫𑀓𑀭𑀼𑀁,_  
_𑀲𑀫𑀸𑀕𑀢𑀸 𑀭𑀸𑀚𑀓𑀜𑁆𑀜𑀸𑀬𑁄 𑀘𑁇_  


(1150.)

2482. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑁂𑀮𑀼𑀓𑁆𑀔𑁂𑀧𑀫𑀓𑀭𑀼𑀁,_  
_𑀲𑀫𑀸𑀕𑀢𑀸 𑀤𑁂𑀯𑀧𑀭𑀺𑀲𑀸 𑀘𑁇_  


(1151.)

2483. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀬𑁂 𑀢𑀢𑁆𑀣 𑀲𑀫𑀸𑀕𑀢𑀸 𑀢𑀤𑀸 𑀆𑀲𑀼𑀁;_  
_𑀘𑁂𑀮𑀼𑀓𑁆𑀔𑁂𑀧𑀫𑀓𑀭𑀼𑀁,_  
_𑀲𑀫𑀸𑀕𑀢𑀸 𑀤𑁂𑀯𑀓𑀜𑁆𑀜𑀸𑀬𑁄 𑀘𑁇_  


(1152.)

2484. _𑀲𑀩𑁆𑀩𑁂𑀲𑀼 𑀯𑀺𑀧𑁆𑀧𑀫𑀼𑀢𑁆𑀢𑁂𑀲𑀼,_  
_𑀩𑀳𑀽 𑀆𑀦𑀦𑁆𑀤𑀺𑀢𑀸 𑀅𑀳𑀼𑀁;_  
_𑀦𑀦𑁆𑀤𑀺𑀁 𑀧𑀯𑁂𑀲𑀺 𑀦𑀕𑀭𑀁,_  
_𑀩𑀦𑁆𑀥𑀦𑀸 𑀫𑁄𑀓𑁆𑀔𑁄 𑀅𑀖𑁄𑀲𑀺𑀢𑁆𑀣𑀸𑀢𑀺𑁇_  


---

2485. 𑀘𑀦𑁆𑀤𑀓𑀼𑀫𑀸𑀭𑀚𑀸𑀢𑀓𑀁 𑀲𑀢𑁆𑀢𑀫𑀁𑁇



[Go to previous page (22.1.6 Bhūridattajātaka)](/tipitaka/23J/22/22.1/22.1.6.md) / [Go to parent page (22.1 Mūgapakkhavagga)](/tipitaka/23J/22/22.1.md) / [Go to next page (22.1.8 Mahānāradakassapajātaka)](/tipitaka/23J/22/22.1/22.1.8.md)


