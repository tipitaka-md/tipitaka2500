
[Home](/) / [23J Jātakapāḷi](../...md) / [20 Sattatinipāta](...md) / [20.1 Kusavagga](../23J/20/20.1.md)

# 𑁨𑁦𑁇𑁧𑁇𑁧 𑀓𑀼𑀲𑀚𑀸𑀢𑀓

* 𑀲𑀢𑁆𑀢𑀢𑀺𑀦𑀺𑀧𑀸𑀢

* 𑀓𑀼𑀲𑀯𑀕𑁆𑀕

* 𑀓𑀼𑀲𑀚𑀸𑀢𑀓

(1.)

582\. _“𑀇𑀤𑀁 𑀢𑁂 𑀭𑀝𑁆𑀞𑀁 𑀲𑀥𑀦𑀁 𑀲𑀬𑁄𑀕𑁆𑀕𑀁,_  
_𑀲𑀓𑀸𑀬𑀼𑀭𑀁 𑀲𑀩𑁆𑀩𑀓𑀸𑀫𑀽𑀧𑀧𑀦𑁆𑀦𑀁;_  
_𑀇𑀤𑀁 𑀢𑁂 𑀭𑀚𑁆𑀚𑀁 𑀅𑀦𑀼𑀲𑀸𑀲 𑀅𑀫𑁆𑀫,_  
_𑀕𑀘𑁆𑀙𑀸𑀫𑀳𑀁 𑀬𑀢𑁆𑀣 𑀧𑀺𑀬𑀸 𑀧𑀪𑀸𑀯𑀢𑀻”𑁇_  


(2.)

583\. _“𑀅𑀦𑀼𑀚𑁆𑀚𑀼𑀪𑀽𑀢𑁂𑀦 𑀳𑀭𑀁 𑀫𑀳𑀦𑁆𑀢𑀁,_  
_𑀤𑀺𑀯𑀸 𑀘 𑀭𑀢𑁆𑀢𑁄 𑀘 𑀦𑀺𑀲𑀻𑀣𑀓𑀸𑀮𑁂;_  
_𑀧𑀝𑀺𑀕𑀘𑁆𑀙 𑀢𑁆𑀯𑀁 𑀔𑀺𑀧𑁆𑀧𑀁 𑀓𑀼𑀲𑀸𑀯𑀢𑀺𑀁 𑀓𑀼𑀲,_  
_𑀦𑀺𑀘𑁆𑀙𑀸𑀫𑀺 𑀤𑀼𑀩𑁆𑀩𑀡𑁆𑀡𑀫𑀳𑀁 𑀯𑀲𑀦𑁆𑀢𑀁”𑁇_  


(3.)

584\. _“𑀦𑀸𑀳𑀁 𑀕𑀫𑀺𑀲𑁆𑀲𑀸𑀫𑀺 𑀇𑀢𑁄 𑀓𑀼𑀲𑀸𑀯𑀢𑀺𑀁,_  
_𑀧𑀪𑀸𑀯𑀢𑀻 𑀯𑀡𑁆𑀡𑀧𑀮𑁄𑀪𑀺𑀢𑁄 𑀢𑀯;_  
_𑀭𑀫𑀸𑀫𑀺 𑀫𑀤𑁆𑀤𑀲𑁆𑀲 𑀦𑀺𑀓𑁂𑀢𑀭𑀫𑁆𑀫𑁂,_  
_𑀳𑀺𑀢𑁆𑀯𑀸𑀦 𑀭𑀝𑁆𑀞𑀁 𑀢𑀯 𑀤𑀲𑁆𑀲𑀦𑁂 𑀭𑀢𑁄𑁇_  


(4.)

585\. _𑀧𑀪𑀸𑀯𑀢𑀻 𑀯𑀡𑁆𑀡𑀧𑀮𑁄𑀪𑀺𑀢𑁄 𑀢𑀯,_  
_𑀲𑀫𑁆𑀫𑀽𑀍𑀳𑀭𑀽𑀧𑁄 𑀯𑀺𑀘𑀭𑀸𑀫𑀺 𑀫𑁂𑀤𑀺𑀦𑀺𑀁;_  
_𑀤𑀺𑀲𑀁 𑀦 𑀚𑀸𑀦𑀸𑀫𑀺 𑀓𑀼𑀢𑁄𑀫𑁆𑀳𑀺 𑀆𑀕𑀢𑁄,_  
_𑀢𑀬𑀫𑁆𑀳𑀺 𑀫𑀢𑁆𑀢𑁄 𑀫𑀺𑀕𑀫𑀦𑁆𑀤𑀮𑁄𑀘𑀦𑁂𑁇_  


(5.)

586\. _𑀲𑀼𑀯𑀡𑁆𑀡𑀘𑀻𑀭𑀯𑀲𑀦𑁂,_  
_𑀚𑀸𑀢𑀭𑀽𑀧𑀲𑀼𑀫𑁂𑀔𑀮𑁂;_  
_𑀲𑀼𑀲𑁆𑀲𑁄𑀡𑀺 𑀢𑀯 𑀓𑀸𑀫𑀸 𑀳𑀺,_  
_𑀦𑀸𑀳𑀁 𑀭𑀚𑁆𑀚𑁂𑀦 𑀫𑀢𑁆𑀣𑀺𑀓𑁄”𑁇_  


(6.)

587\. _“𑀅𑀩𑁆𑀪𑀽𑀢𑀺 𑀢𑀲𑁆𑀲 𑀪𑁄 𑀳𑁄𑀢𑀺,_  
_𑀬𑁄 𑀅𑀦𑀺𑀘𑁆𑀙𑀦𑁆𑀢𑀫𑀺𑀘𑁆𑀙𑀢𑀺;_  
_𑀅𑀓𑀸𑀫𑀁 𑀭𑀸𑀚 𑀓𑀸𑀫𑁂𑀲𑀺,_  
_𑀅𑀓𑀦𑁆𑀢𑀁 𑀓𑀦𑁆𑀢𑀼𑀫𑀺𑀘𑁆𑀙𑀲𑀺”𑁇_  


(7.)

588\. _“𑀅𑀓𑀸𑀫𑀁 𑀯𑀸 𑀲𑀓𑀸𑀫𑀁 𑀯𑀸,_  
_𑀬𑁄 𑀦𑀭𑁄 𑀮𑀪𑀢𑁂 𑀧𑀺𑀬𑀁;_  
_𑀮𑀸𑀪𑀫𑁂𑀢𑁆𑀣 𑀧𑀲𑀁𑀲𑀸𑀫,_  
_𑀅𑀮𑀸𑀪𑁄 𑀢𑀢𑁆𑀣 𑀧𑀸𑀧𑀓𑁄”𑁇_  


(8.)

589\. _“𑀧𑀸𑀲𑀸𑀡𑀲𑀸𑀭𑀁 𑀔𑀡𑀲𑀺,_  
_𑀓𑀡𑀺𑀓𑀸𑀭𑀲𑁆𑀲 𑀤𑀸𑀭𑀼𑀦𑀸;_  
_𑀯𑀸𑀢𑀁 𑀚𑀸𑀮𑁂𑀦 𑀩𑀸𑀥𑁂𑀲𑀺,_  
_𑀬𑁄 𑀅𑀦𑀺𑀘𑁆𑀙𑀦𑁆𑀢𑀫𑀺𑀘𑁆𑀙𑀲𑀺”𑁇_  


(9.)

590\. _“𑀧𑀸𑀲𑀸𑀡𑁄 𑀦𑀽𑀦 𑀢𑁂 𑀳𑀤𑀬𑁂,_  
_𑀑𑀳𑀺𑀢𑁄 𑀫𑀼𑀤𑀼𑀮𑀓𑁆𑀔𑀡𑁂;_  
_𑀬𑁄 𑀢𑁂 𑀲𑀸𑀢𑀁 𑀦 𑀯𑀺𑀦𑁆𑀤𑀸𑀫𑀺,_  
_𑀢𑀺𑀭𑁄𑀚𑀦𑀧𑀤𑀸𑀕𑀢𑁄𑁇_  


(10.)

591\. _𑀬𑀤𑀸 𑀫𑀁 𑀪𑀓𑀼𑀝𑀺𑀁 𑀓𑀢𑁆𑀯𑀸,_  
_𑀭𑀸𑀚𑀧𑀼𑀢𑁆𑀢𑀻 𑀉𑀤𑀺𑀓𑁆𑀔𑀢𑀺;_  
_𑀆𑀍𑀆𑀭𑀺𑀓𑁄 𑀢𑀤𑀸 𑀳𑁄𑀫𑀺,_  
_𑀭𑀜𑁆𑀜𑁄 𑀫𑀤𑁆𑀤𑀲𑁆𑀲𑀦𑁆𑀢𑁂𑀧𑀼𑀭𑁂𑁇_  


(11.)

592\. _𑀬𑀤𑀸 𑀉𑀫𑁆𑀳𑀬𑀫𑀸𑀦𑀸 𑀫𑀁,_  
_𑀭𑀸𑀚𑀧𑀼𑀢𑁆𑀢𑀻 𑀉𑀤𑀺𑀓𑁆𑀔𑀢𑀺;_  
_𑀦𑀸𑀍𑀆𑀭𑀺𑀓𑁄 𑀢𑀤𑀸 𑀳𑁄𑀫𑀺,_  
_𑀭𑀸𑀚𑀸 𑀳𑁄𑀫𑀺 𑀢𑀤𑀸 𑀓𑀼𑀲𑁄”𑁇_  


(12.)

593\. _“𑀲𑀘𑁂 𑀳𑀺 𑀯𑀘𑀦𑀁 𑀲𑀘𑁆𑀘𑀁,_  
_𑀦𑁂𑀫𑀺𑀢𑁆𑀢𑀸𑀦𑀁 𑀪𑀯𑀺𑀲𑁆𑀲𑀢𑀺;_  
_𑀦𑁂𑀯 𑀫𑁂 𑀢𑁆𑀯𑀁 𑀧𑀢𑀻 𑀅𑀲𑁆𑀲,_  
_𑀓𑀸𑀫𑀁 𑀙𑀺𑀦𑁆𑀤𑀦𑁆𑀢𑀼 𑀲𑀢𑁆𑀢𑀥𑀸”𑁇_  


(13.)

594\. _“𑀲𑀘𑁂 𑀳𑀺 𑀯𑀘𑀦𑀁 𑀲𑀘𑁆𑀘𑀁,_  
_𑀅𑀜𑁆𑀜𑁂𑀲𑀁 𑀬𑀤𑀺 𑀯𑀸 𑀫𑀫𑀁;_  
_𑀦𑁂𑀯 𑀢𑀼𑀬𑁆𑀳𑀁 𑀧𑀢𑀻 𑀅𑀢𑁆𑀣𑀺,_  
_𑀅𑀜𑁆𑀜𑁄 𑀲𑀻𑀳𑀲𑁆𑀲𑀭𑀸 𑀓𑀼𑀲𑀸”𑁇_  


(14.)

595\. _“𑀦𑁂𑀓𑁆𑀔𑀁 𑀕𑀻𑀯𑀁 𑀢𑁂 𑀓𑀸𑀭𑁂𑀲𑁆𑀲𑀁,_  
_𑀧𑀢𑁆𑀯𑀸 𑀔𑀼𑀚𑁆𑀚𑁂 𑀓𑀼𑀲𑀸𑀯𑀢𑀺𑀁;_  
_𑀲𑀘𑁂 𑀫𑀁 𑀦𑀸𑀕𑀦𑀸𑀲𑀽𑀭𑀽,_  
_𑀑𑀮𑁄𑀓𑁂𑀬𑁆𑀬 𑀧𑀪𑀸𑀯𑀢𑀻𑁇_  


(15.)

596\. _𑀦𑁂𑀓𑁆𑀔𑀁 𑀕𑀻𑀯𑀁 𑀢𑁂 𑀓𑀸𑀭𑁂𑀲𑁆𑀲𑀁,_  
_𑀧𑀢𑁆𑀯𑀸 𑀔𑀼𑀚𑁆𑀚𑁂 𑀓𑀼𑀲𑀸𑀯𑀢𑀺𑀁;_  
_𑀲𑀘𑁂 𑀫𑀁 𑀦𑀸𑀕𑀦𑀸𑀲𑀽𑀭𑀽,_  
_𑀆𑀮𑀧𑁂𑀬𑁆𑀬 𑀧𑀪𑀸𑀯𑀢𑀻𑁇_  


(16.)

597\. _𑀦𑁂𑀓𑁆𑀔𑀁 𑀕𑀻𑀯𑀁 𑀢𑁂 𑀓𑀸𑀭𑁂𑀲𑁆𑀲𑀁,_  
_𑀧𑀢𑁆𑀯𑀸 𑀔𑀼𑀚𑁆𑀚𑁂 𑀓𑀼𑀲𑀸𑀯𑀢𑀺𑀁;_  
_𑀲𑀘𑁂 𑀫𑀁 𑀦𑀸𑀕𑀦𑀸𑀲𑀽𑀭𑀽,_  
_𑀉𑀫𑁆𑀳𑀸𑀬𑁂𑀬𑁆𑀬 𑀧𑀪𑀸𑀯𑀢𑀻𑁇_  


(17.)

598\. _𑀦𑁂𑀓𑁆𑀔𑀁 𑀕𑀻𑀯𑀁 𑀢𑁂 𑀓𑀸𑀭𑁂𑀲𑁆𑀲𑀁,_  
_𑀧𑀢𑁆𑀯𑀸 𑀔𑀼𑀚𑁆𑀚𑁂 𑀓𑀼𑀲𑀸𑀯𑀢𑀺𑀁;_  
_𑀲𑀘𑁂 𑀫𑀁 𑀦𑀸𑀕𑀦𑀸𑀲𑀽𑀭𑀽,_  
_𑀧𑀫𑁆𑀳𑀸𑀬𑁂𑀬𑁆𑀬 𑀧𑀪𑀸𑀯𑀢𑀻𑁇_  


(18.)

599\. _𑀦𑁂𑀓𑁆𑀔𑀁 𑀕𑀻𑀯𑀁 𑀢𑁂 𑀓𑀸𑀭𑁂𑀲𑁆𑀲𑀁,_  
_𑀧𑀢𑁆𑀯𑀸 𑀔𑀼𑀚𑁆𑀚𑁂 𑀓𑀼𑀲𑀸𑀯𑀢𑀺𑀁;_  
_𑀲𑀘𑁂 𑀫𑀁 𑀦𑀸𑀕𑀦𑀸𑀲𑀽𑀭𑀽,_  
_𑀧𑀸𑀡𑀻𑀳𑀺 𑀉𑀧𑀲𑀫𑁆𑀨𑀼𑀲𑁂”𑁇_  


(19.)

600\. _“𑀦 𑀳𑀺 𑀦𑀽𑀦𑀸𑀬𑀁 𑀭𑀸𑀚𑀧𑀼𑀢𑁆𑀢𑀻,_  
_𑀓𑀼𑀲𑁂 𑀲𑀸𑀢𑀫𑁆𑀧𑀺 𑀯𑀺𑀦𑁆𑀤𑀢𑀺;_  
_𑀆𑀍𑀆𑀭𑀺𑀓𑁂 𑀪𑀢𑁂 𑀧𑁄𑀲𑁂,_  
_𑀯𑁂𑀢𑀦𑁂𑀦 𑀅𑀦𑀢𑁆𑀣𑀺𑀓𑁂”𑁇_  


(20.)

601\. _“𑀦 𑀳𑀺 𑀦𑀽𑀦𑀸𑀬𑀁 𑀲𑀸 𑀔𑀼𑀚𑁆𑀚𑀸,_  
_𑀮𑀪𑀢𑀺 𑀚𑀺𑀯𑁆𑀳𑀸𑀬 𑀙𑁂𑀤𑀦𑀁;_  
_𑀲𑀼𑀦𑀺𑀲𑀺𑀢𑁂𑀦 𑀲𑀢𑁆𑀣𑁂𑀦,_  
_𑀏𑀯𑀁 𑀤𑀼𑀩𑁆𑀪𑀸𑀲𑀺𑀢𑀁 𑀪𑀡𑀁”𑁇_  


(21.)

602\. _“𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀳𑀸𑀬𑀲𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(22.)

603\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀳𑀤𑁆𑀥𑀦𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(23.)

604\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀳𑀩𑁆𑀩𑀮𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(24.)

605\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀳𑀸𑀭𑀝𑁆𑀞𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(25.)

606\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀳𑀸𑀭𑀸𑀚𑀸𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(26.)

607\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀲𑀻𑀳𑀲𑁆𑀲𑀭𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(27.)

608\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀯𑀕𑁆𑀕𑀼𑀲𑁆𑀲𑀭𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(28.)

609\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀩𑀺𑀦𑁆𑀤𑀼𑀲𑁆𑀲𑀭𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(29.)

610\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀜𑁆𑀚𑀼𑀲𑁆𑀲𑀭𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(30.)

611\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀫𑀥𑀼𑀲𑁆𑀲𑀭𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(31.)

612\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀲𑀢𑀲𑀺𑀧𑁆𑀧𑁄𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(32.)

613\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀔𑀢𑁆𑀢𑀺𑀬𑁄𑀢𑀺𑀧𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁𑁇_  


(33.)

614\. _𑀫𑀸 𑀦𑀁 𑀭𑀽𑀧𑁂𑀦 𑀧𑀸𑀫𑁂𑀲𑀺,_  
_𑀆𑀭𑁄𑀳𑁂𑀦 𑀧𑀪𑀸𑀯𑀢𑀺;_  
_𑀓𑀼𑀲𑀭𑀸𑀚𑀸𑀢𑀺 𑀓𑀢𑁆𑀯𑀸𑀦,_  
_𑀓𑀭𑀲𑁆𑀲𑀼 𑀭𑀼𑀘𑀺𑀭𑁂 𑀧𑀺𑀬𑀁”𑁇_  


(34.)

615\. _“𑀏𑀢𑁂 𑀦𑀸𑀕𑀸 𑀉𑀧𑀢𑁆𑀣𑀤𑁆𑀥𑀸,_  
_𑀲𑀩𑁆𑀩𑁂 𑀢𑀺𑀝𑁆𑀞𑀦𑁆𑀢𑀺 𑀯𑀫𑁆𑀫𑀺𑀢𑀸;_  
_𑀧𑀼𑀭𑀸 𑀫𑀤𑁆𑀤𑀦𑁆𑀢𑀺 𑀧𑀸𑀓𑀸𑀭𑀁,_  
_𑀆𑀦𑁂𑀦𑁆𑀢𑁂𑀢𑀁 𑀧𑀪𑀸𑀯𑀢𑀺𑀁”𑁇_  


(35.)

616\. _“𑀲𑀢𑁆𑀢 𑀩𑀺𑀮𑁂 𑀓𑀭𑀺𑀢𑁆𑀯𑀸𑀦,_  
_𑀅𑀳𑀫𑁂𑀢𑀁 𑀧𑀪𑀸𑀯𑀢𑀺𑀁;_  
_𑀔𑀢𑁆𑀢𑀺𑀬𑀸𑀦𑀁 𑀧𑀤𑀲𑁆𑀲𑀸𑀫𑀺,_  
_𑀬𑁂 𑀫𑀁 𑀳𑀦𑁆𑀢𑀼𑀁 𑀇𑀥𑀸𑀕𑀢𑀸”𑁇_  


(36.)

617\. _“𑀅𑀯𑀼𑀝𑁆𑀞𑀳𑀺 𑀭𑀸𑀚𑀧𑀼𑀢𑁆𑀢𑀻,_  
_𑀲𑀸𑀫𑀸 𑀓𑁄𑀲𑁂𑀬𑁆𑀬𑀯𑀸𑀲𑀺𑀦𑀻;_  
_𑀅𑀲𑁆𑀲𑀼𑀧𑀼𑀡𑁆𑀡𑁂𑀳𑀺 𑀦𑁂𑀢𑁆𑀢𑁂𑀳𑀺,_  
_𑀤𑀸𑀲𑀻𑀕𑀡𑀧𑀼𑀭𑀓𑁆𑀔𑀢𑀸”𑁇_  


(37.)

618\. _“𑀢𑀁 𑀦𑀽𑀦 𑀓𑀓𑁆𑀓𑀽𑀧𑀦𑀺𑀲𑁂𑀯𑀺𑀢𑀁 𑀫𑀼𑀔𑀁,_  
_𑀆𑀤𑀸𑀲𑀤𑀦𑁆𑀢𑀸𑀣𑀭𑀼𑀧𑀘𑁆𑀘𑀯𑁂𑀓𑁆𑀔𑀺𑀢𑀁;_  
_𑀲𑀼𑀪𑀁 𑀲𑀼𑀦𑁂𑀢𑁆𑀢𑀁 𑀯𑀺𑀭𑀚𑀁 𑀅𑀦𑀗𑁆𑀕𑀡𑀁,_  
_𑀙𑀼𑀤𑁆𑀥𑀁 𑀯𑀦𑁂 𑀞𑀲𑁆𑀲𑀢𑀺 𑀔𑀢𑁆𑀢𑀺𑀬𑁂𑀳𑀺𑁇_  


(38.)

619\. _𑀢𑁂 𑀦𑀽𑀦 𑀫𑁂 𑀅𑀲𑀺𑀢𑁂 𑀯𑁂𑀮𑁆𑀮𑀺𑀢𑀕𑁆𑀕𑁂,_  
_𑀓𑁂𑀲𑁂 𑀫𑀼𑀤𑀽 𑀘𑀦𑁆𑀤𑀦𑀲𑀸𑀭𑀮𑀺𑀢𑁆𑀢𑁂;_  
_𑀲𑀫𑀸𑀓𑀼𑀮𑁂 𑀲𑀻𑀯𑀣𑀺𑀓𑀸𑀬 𑀫𑀚𑁆𑀛𑁂,_  
_𑀧𑀸𑀤𑁂𑀳𑀺 𑀕𑀺𑀚𑁆𑀛𑀸 𑀧𑀭𑀺𑀓𑀟𑁆𑀠𑀺𑀲𑁆𑀲𑀦𑁆𑀢𑀺𑁇_  


(39.)

620\. _𑀢𑀸 𑀦𑀽𑀦 𑀫𑁂 𑀢𑀫𑁆𑀩𑀦𑀔𑀸 𑀲𑀼𑀮𑁄𑀫𑀸,_  
_𑀩𑀸𑀳𑀸 𑀫𑀼𑀤𑀽 𑀘𑀦𑁆𑀤𑀦𑀲𑀸𑀭𑀮𑀺𑀢𑁆𑀢𑀸;_  
_𑀙𑀺𑀦𑁆𑀦𑀸 𑀯𑀦𑁂 𑀉𑀚𑁆𑀛𑀺𑀢𑀸 𑀔𑀢𑁆𑀢𑀺𑀬𑁂𑀳𑀺,_  
_𑀕𑀬𑁆𑀳 𑀥𑀗𑁆𑀓𑁄 𑀕𑀘𑁆𑀙𑀢𑀺 𑀬𑁂𑀦𑀓𑀸𑀫𑀁𑁇_  


(40.)

621\. _𑀢𑁂 𑀦𑀽𑀦 𑀢𑀸𑀮𑀽𑀧𑀦𑀺𑀪𑁂 𑀅𑀮𑀫𑁆𑀩𑁂,_  
_𑀦𑀺𑀲𑁂𑀯𑀺𑀢𑁂 𑀓𑀸𑀲𑀺𑀓𑀘𑀦𑁆𑀤𑀦𑁂𑀦;_  
_𑀣𑀦𑁂𑀲𑀼 𑀫𑁂 𑀮𑀫𑁆𑀩𑀺𑀲𑁆𑀲𑀢𑀺 𑀲𑀺𑀗𑁆𑀕𑀸𑀮𑁄,_  
_𑀫𑀸𑀢𑀽𑀯 𑀧𑀼𑀢𑁆𑀢𑁄 𑀢𑀭𑀼𑀡𑁄 𑀢𑀦𑀽𑀚𑁄𑁇_  


(41.)

622\. _𑀢𑀁 𑀦𑀽𑀦 𑀲𑁄𑀡𑀺𑀁 𑀧𑀼𑀣𑀼𑀮𑀁 𑀲𑀼𑀓𑁄𑀝𑁆𑀝𑀺𑀢𑀁,_  
_𑀦𑀺𑀲𑁂𑀯𑀺𑀢𑀁 𑀓𑀜𑁆𑀘𑀦𑀫𑁂𑀔𑀮𑀸𑀳𑀺;_  
_𑀙𑀺𑀦𑁆𑀦𑀁 𑀯𑀦𑁂 𑀔𑀢𑁆𑀢𑀺𑀬𑁂𑀳𑀻 𑀅𑀯𑀢𑁆𑀣𑀁,_  
_𑀲𑀺𑀗𑁆𑀕𑀸𑀮𑀲𑀗𑁆𑀖𑀸 𑀧𑀭𑀺𑀓𑀟𑁆𑀠𑀺𑀲𑁆𑀲𑀦𑁆𑀢𑀺𑁇_  


(42.)

623\. _𑀲𑁄𑀡𑀸 𑀥𑀗𑁆𑀓𑀸 𑀲𑀺𑀗𑁆𑀕𑀸𑀮𑀸 𑀘,_  
_𑀬𑁂 𑀘𑀜𑁆𑀜𑁂 𑀲𑀦𑁆𑀢𑀺 𑀤𑀸𑀞𑀺𑀦𑁄;_  
_𑀅𑀚𑀭𑀸 𑀦𑀽𑀦 𑀳𑁂𑀲𑁆𑀲𑀦𑁆𑀢𑀺,_  
_𑀪𑀓𑁆𑀔𑀬𑀺𑀢𑁆𑀯𑀸 𑀧𑀪𑀸𑀯𑀢𑀺𑀁𑁇_  


(43.)

624\. _𑀲𑀘𑁂 𑀫𑀁𑀲𑀸𑀦𑀺 𑀳𑀭𑀺𑀁𑀲𑀼,_  
_𑀔𑀢𑁆𑀢𑀺𑀬𑀸 𑀤𑀽𑀭𑀕𑀸𑀫𑀺𑀦𑁄;_  
_𑀅𑀝𑁆𑀞𑀻𑀦𑀺 𑀅𑀫𑁆𑀫 𑀬𑀸𑀘𑀺𑀢𑁆𑀯𑀸,_  
_𑀅𑀦𑀼𑀧𑀣𑁂 𑀤𑀳𑀸𑀣 𑀦𑀁𑁇_  


(44.)

625\. _𑀔𑁂𑀢𑁆𑀢𑀸𑀦𑀺 𑀅𑀫𑁆𑀫 𑀓𑀸𑀭𑁂𑀢𑁆𑀯𑀸,_  
_𑀓𑀡𑀺𑀓𑀸𑀭𑁂𑀢𑁆𑀣 𑀭𑁄𑀧𑀬;_  
_𑀬𑀤𑀸 𑀢𑁂 𑀧𑀼𑀧𑁆𑀨𑀺𑀢𑀸 𑀅𑀲𑁆𑀲𑀼,_  
_𑀳𑁂𑀫𑀦𑁆𑀢𑀸𑀦𑀁 𑀳𑀺𑀫𑀘𑁆𑀘𑀬𑁂;_  
_𑀲𑀭𑁂𑀬𑁆𑀬𑀸𑀣 𑀫𑀫𑀁 𑀅𑀫𑁆𑀫,_  
_𑀏𑀯𑀁𑀯𑀡𑁆𑀡𑀸 𑀧𑀪𑀸𑀯𑀢𑀻”𑁇_  


(45.)

626\. _“𑀢𑀲𑁆𑀲𑀸 𑀫𑀸𑀢𑀸 𑀉𑀤𑀝𑁆𑀞𑀸𑀲𑀺,_  
_𑀔𑀢𑁆𑀢𑀺𑀬𑀸 𑀤𑁂𑀯𑀯𑀡𑁆𑀡𑀺𑀦𑀻;_  
_𑀤𑀺𑀲𑁆𑀯𑀸 𑀅𑀲𑀺𑀜𑁆𑀘 𑀲𑀽𑀦𑀜𑁆𑀘,_  
_𑀭𑀜𑁆𑀜𑁄 𑀫𑀤𑁆𑀤𑀲𑁆𑀲𑀦𑁆𑀢𑁂𑀧𑀼𑀭𑁂”𑁇_  


(46.)

627\. _“𑀇𑀫𑀺𑀦𑀸 𑀦𑀽𑀦 𑀅𑀲𑀺𑀦𑀸,_  
_𑀲𑀼𑀲𑀜𑁆𑀜𑀁 𑀢𑀦𑀼𑀫𑀚𑁆𑀛𑀺𑀫𑀁;_  
_𑀥𑀻𑀢𑀭𑀁 𑀫𑀤𑁆𑀤 𑀳𑀦𑁆𑀢𑁆𑀯𑀸𑀦,_  
_𑀔𑀢𑁆𑀢𑀺𑀬𑀸𑀦𑀁 𑀧𑀤𑀲𑁆𑀲𑀲𑀺𑁇_  


(47.)

628\. _𑀦 𑀫𑁂 𑀅𑀓𑀸𑀲𑀺 𑀯𑀘𑀦𑀁,_  
_𑀅𑀢𑁆𑀣𑀓𑀸𑀫𑀸𑀬 𑀧𑀼𑀢𑁆𑀢𑀺𑀓𑁂;_  
_𑀲𑀸𑀚𑁆𑀚 𑀮𑁄𑀳𑀺𑀢𑀲𑀜𑁆𑀙𑀦𑁆𑀦𑀸,_  
_𑀕𑀘𑁆𑀙𑀲𑀺 𑀬𑀫𑀲𑀸𑀥𑀦𑀁𑁇_  


(48.)

629\. _𑀏𑀯𑀫𑀸𑀧𑀚𑁆𑀚𑀢𑀻 𑀧𑁄𑀲𑁄,_  
_𑀧𑀸𑀧𑀺𑀬𑀜𑁆𑀘 𑀦𑀺𑀕𑀘𑁆𑀙𑀢𑀺;_  
_𑀬𑁄 𑀯𑁂 𑀳𑀺𑀢𑀸𑀦𑀁 𑀯𑀘𑀦𑀁,_  
_𑀦 𑀓𑀭𑁄𑀢𑀺 𑀅𑀢𑁆𑀣𑀤𑀲𑁆𑀲𑀺𑀦𑀁𑁇_  


(49.)

630\. _𑀲𑀘𑁂 𑀘 𑀅𑀚𑁆𑀚 𑀥𑀸𑀭𑁂𑀲𑀺,_  
_𑀓𑀼𑀫𑀸𑀭𑀁 𑀘𑀸𑀭𑀼𑀤𑀲𑁆𑀲𑀦𑀁;_  
_𑀓𑀼𑀲𑁂𑀦 𑀚𑀸𑀢𑀁 𑀔𑀢𑁆𑀢𑀺𑀬𑀁,_  
_𑀲𑀼𑀯𑀡𑁆𑀡𑀫𑀡𑀺𑀫𑁂𑀔𑀮𑀁;_  
_𑀧𑀽𑀚𑀺𑀢𑀁 𑀜𑀸𑀢𑀺𑀲𑀗𑁆𑀖𑁂𑀳𑀺,_  
_𑀦 𑀕𑀘𑁆𑀙𑀲𑀺 𑀬𑀫𑀓𑁆𑀔𑀬𑀁𑁇_  


(50.)

631\. _𑀬𑀢𑁆𑀣𑀲𑁆𑀲𑀼 𑀪𑁂𑀭𑀻 𑀦𑀤𑀢𑀺,_  
_𑀓𑀼𑀜𑁆𑀚𑀭𑁄 𑀘 𑀦𑀺𑀓𑀽𑀚𑀢𑀺;_  
_𑀔𑀢𑁆𑀢𑀺𑀬𑀸𑀦𑀁 𑀓𑀼𑀮𑁂 𑀪𑀤𑁆𑀤𑁂,_  
_𑀓𑀺𑀁 𑀦𑀼 𑀲𑀼𑀔𑀢𑀭𑀁 𑀢𑀢𑁄𑁇_  


(51.)

632\. _𑀅𑀲𑁆𑀲𑁄 𑀘 𑀲𑀺𑀲𑀢𑀺 𑀤𑁆𑀯𑀸𑀭𑁂,_  
_𑀓𑀼𑀫𑀸𑀭𑁄 𑀉𑀧𑀭𑁄𑀤𑀢𑀺;_  
_𑀔𑀢𑁆𑀢𑀺𑀬𑀸𑀦𑀁 𑀓𑀼𑀮𑁂 𑀪𑀤𑁆𑀤𑁂,_  
_𑀓𑀺𑀁 𑀦𑀼 𑀲𑀼𑀔𑀢𑀭𑀁 𑀢𑀢𑁄𑁇_  


(52.)

633\. _𑀫𑀬𑀽𑀭𑀓𑁄𑀜𑁆𑀘𑀸𑀪𑀺𑀭𑀼𑀤𑁂,_  
_𑀓𑁄𑀓𑀺𑀮𑀸𑀪𑀺𑀦𑀺𑀓𑀽𑀚𑀺𑀢𑁂;_  
_𑀔𑀢𑁆𑀢𑀺𑀬𑀸𑀦𑀁 𑀓𑀼𑀮𑁂 𑀪𑀤𑁆𑀤𑁂,_  
_𑀓𑀺𑀁 𑀦𑀼 𑀲𑀼𑀔𑀢𑀭𑀁 𑀢𑀢𑁄”𑁇_  


(53.)

634\. _“𑀓𑀳𑀁 𑀦𑀼 𑀲𑁄 𑀲𑀢𑁆𑀢𑀼𑀫𑀤𑁆𑀤𑀦𑁄,_  
_𑀧𑀭𑀭𑀝𑁆𑀞𑀧𑁆𑀧𑀫𑀤𑁆𑀤𑀦𑁄;_  
_𑀓𑀼𑀲𑁄 𑀲𑁄𑀍𑀆𑀭𑀧𑀜𑁆𑀜𑀸𑀡𑁄,_  
_𑀬𑁄 𑀦𑁄 𑀤𑀼𑀓𑁆𑀔𑀸 𑀧𑀫𑁄𑀘𑀬𑁂”𑁇_  


(54.)

635\. _“𑀇𑀥𑁂𑀯 𑀲𑁄 𑀲𑀢𑁆𑀢𑀼𑀫𑀤𑁆𑀤𑀦𑁄,_  
_𑀧𑀭𑀭𑀝𑁆𑀞𑀧𑁆𑀧𑀫𑀤𑁆𑀤𑀦𑁄;_  
_𑀓𑀼𑀲𑁄 𑀲𑁄𑀍𑀆𑀭𑀧𑀜𑁆𑀜𑀸𑀡𑁄,_  
_𑀬𑁄 𑀢𑁂 𑀲𑀩𑁆𑀩𑁂 𑀯𑀥𑀺𑀲𑁆𑀲𑀢𑀺”𑁇_  


(55.)

636\. _“𑀉𑀫𑁆𑀫𑀢𑁆𑀢𑀺𑀓𑀸 𑀦𑀼 𑀪𑀡𑀲𑀺,_  
_𑀅𑀦𑁆𑀥𑀩𑀸𑀮𑀸 𑀧𑀪𑀸𑀲𑀲𑀺;_  
_𑀓𑀼𑀲𑁄 𑀘𑁂 𑀆𑀕𑀢𑁄 𑀅𑀲𑁆𑀲,_  
_𑀓𑀺𑀁 𑀦 𑀚𑀸𑀦𑁂𑀫𑀼 𑀢𑀁 𑀫𑀬𑀁”𑁇_  


(56.)

637\. _“𑀏𑀲𑁄 𑀆𑀍𑀆𑀭𑀺𑀓𑁄 𑀧𑁄𑀲𑁄,_  
_𑀓𑀼𑀫𑀸𑀭𑀻𑀧𑀼𑀭𑀫𑀦𑁆𑀢𑀭𑁂;_  
_𑀤𑀍𑀳𑀁 𑀓𑀢𑁆𑀯𑀸𑀦 𑀲𑀁𑀯𑁂𑀮𑁆𑀮𑀺𑀁,_  
_𑀓𑀼𑀫𑁆𑀪𑀺𑀁 𑀥𑁄𑀯𑀢𑀺 𑀑𑀡𑀢𑁄”𑁇_  


(57.)

638\. _“𑀯𑁂𑀡𑀻 𑀢𑁆𑀯𑀫𑀲𑀺 𑀘𑀡𑁆𑀟𑀸𑀮𑀻,_  
_𑀅𑀤𑀽𑀲𑀺 𑀓𑀼𑀮𑀕𑀦𑁆𑀥𑀺𑀦𑀻;_  
_𑀓𑀣𑀁 𑀫𑀤𑁆𑀤𑀓𑀼𑀮𑁂 𑀚𑀸𑀢𑀸,_  
_𑀤𑀸𑀲𑀁 𑀓𑀬𑀺𑀭𑀸𑀲𑀺 𑀓𑀸𑀫𑀼𑀓𑀁”𑁇_  


(58.)

639\. _“𑀦𑀫𑁆𑀳𑀺 𑀯𑁂𑀡𑀻 𑀦 𑀘𑀡𑁆𑀟𑀸𑀮𑀻,_  
_𑀦 𑀘𑀫𑁆𑀳𑀺 𑀓𑀼𑀮𑀕𑀦𑁆𑀥𑀺𑀦𑀻;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺”𑁇_  


(59.)

640\. _“𑀬𑁄 𑀩𑁆𑀭𑀸𑀳𑁆𑀫𑀡𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀪𑁄𑀚𑁂𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺𑁇_  


(60.)

641\. _𑀬𑀲𑁆𑀲 𑀦𑀸𑀕𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀬𑁄𑀚𑁂𑀦𑁆𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺𑁇_  


(61.)

642\. _𑀬𑀲𑁆𑀲 𑀅𑀲𑁆𑀲𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀬𑁄𑀚𑁂𑀦𑁆𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺𑁇_  


(62.)

643\. _𑀬𑀲𑁆𑀲 𑀭𑀣𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀬𑁄𑀚𑁂𑀦𑁆𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺𑁇_  


644\. _𑀬𑀲𑁆𑀲 𑀉𑀲𑀪𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀬𑁄𑀚𑁂𑀦𑁆𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺𑁇_  


(63.)

645\. _𑀬𑀲𑁆𑀲 𑀥𑁂𑀦𑀼𑀲𑀳𑀲𑁆𑀲𑀸𑀦𑀺,_  
_𑀲𑀤𑀸 𑀤𑀼𑀳𑀦𑁆𑀢𑀺 𑀯𑀻𑀲𑀢𑀺𑀁;_  
_𑀑𑀓𑁆𑀓𑀸𑀓𑀧𑀼𑀢𑁆𑀢𑁄 𑀪𑀤𑁆𑀤𑀦𑁆𑀢𑁂,_  
_𑀢𑁆𑀯𑀁 𑀦𑀼 𑀤𑀸𑀲𑁄𑀢𑀺 𑀫𑀜𑁆𑀜𑀲𑀺”𑁇_  


(64.)

646\. _“𑀢𑀕𑁆𑀖 𑀢𑁂 𑀤𑀼𑀓𑁆𑀓𑀝𑀁 𑀩𑀸𑀮𑁂,_  
_𑀬𑀁 𑀔𑀢𑁆𑀢𑀺𑀬𑀁 𑀫𑀳𑀩𑁆𑀩𑀮𑀁;_  
_𑀦𑀸𑀕𑀁 𑀫𑀡𑁆𑀟𑀽𑀓𑀯𑀡𑁆𑀡𑁂𑀦,_  
_𑀦 𑀦𑀁 𑀅𑀓𑁆𑀔𑀸𑀲𑀺𑀥𑀸𑀕𑀢𑀁”𑁇_  


(65.)

647\. _“𑀅𑀧𑀭𑀸𑀥𑀁 𑀫𑀳𑀸𑀭𑀸𑀚,_  
_𑀢𑁆𑀯𑀁 𑀦𑁄 𑀔𑀫 𑀭𑀣𑁂𑀲𑀪;_  
_𑀬𑀁 𑀢𑀁 𑀅𑀜𑁆𑀜𑀸𑀢𑀯𑁂𑀲𑁂𑀦,_  
_𑀦𑀸𑀜𑁆𑀜𑀸𑀲𑀺𑀫𑁆𑀳𑀸 𑀇𑀥𑀸𑀕𑀢𑀁”𑁇_  


(66.)

648\. _“𑀫𑀸𑀤𑀺𑀲𑀲𑁆𑀲 𑀦 𑀢𑀁 𑀙𑀦𑁆𑀦𑀁,_  
_𑀬𑁄𑀳𑀁 𑀆𑀍𑀆𑀭𑀺𑀓𑁄 𑀪𑀯𑁂;_  
_𑀢𑁆𑀯𑀜𑁆𑀜𑁂𑀯 𑀫𑁂 𑀧𑀲𑀻𑀤𑀲𑁆𑀲𑀼,_  
_𑀦𑀢𑁆𑀣𑀺 𑀢𑁂 𑀤𑁂𑀯 𑀤𑀼𑀓𑁆𑀓𑀝𑀁”𑁇_  


(67.)

649\. _“𑀕𑀘𑁆𑀙 𑀩𑀸𑀮𑁂 𑀔𑀫𑀸𑀧𑁂𑀳𑀺,_  
_𑀓𑀼𑀲𑀭𑀸𑀚𑀁 𑀫𑀳𑀩𑁆𑀩𑀮𑀁;_  
_𑀔𑀫𑀸𑀧𑀺𑀢𑁄 𑀓𑀼𑀲𑁄 𑀭𑀸𑀚𑀸,_  
_𑀲𑁄 𑀢𑁂 𑀤𑀲𑁆𑀲𑀢𑀺 𑀚𑀻𑀯𑀺𑀢𑀁”𑁇_  


(68.)

650\. _“𑀧𑀺𑀢𑀼𑀲𑁆𑀲 𑀯𑀘𑀦𑀁 𑀲𑀼𑀢𑁆𑀯𑀸,_  
_𑀤𑁂𑀯𑀯𑀡𑁆𑀡𑀻 𑀧𑀪𑀸𑀯𑀢𑀻;_  
_𑀲𑀺𑀭𑀲𑀸 𑀅𑀕𑁆𑀕𑀳𑀻 𑀧𑀸𑀤𑁂,_  
_𑀓𑀼𑀲𑀭𑀸𑀚𑀁 𑀫𑀳𑀩𑁆𑀩𑀮𑀁”𑁇_  


(69.)

651\. _“𑀬𑀸𑀫𑀸 𑀭𑀢𑁆𑀬𑁄 𑀅𑀢𑀺𑀓𑁆𑀓𑀦𑁆𑀢𑀸,_  
_𑀢𑀸𑀫𑀸 𑀤𑁂𑀯 𑀢𑀬𑀸 𑀯𑀺𑀦𑀸;_  
_𑀯𑀦𑁆𑀤𑁂 𑀢𑁂 𑀲𑀺𑀭𑀲𑀸 𑀧𑀸𑀤𑁂,_  
_𑀫𑀸 𑀫𑁂 𑀓𑀼𑀚𑁆𑀛 𑀭𑀣𑁂𑀲𑀪𑁇_  


(70.)

652\. _𑀲𑀩𑁆𑀩𑀁 𑀢𑁂 𑀧𑀝𑀺𑀚𑀸𑀦𑀸𑀫𑀺,_  
_𑀫𑀳𑀸𑀭𑀸𑀚 𑀲𑀼𑀡𑁄𑀳𑀺 𑀫𑁂;_  
_𑀦 𑀘𑀸𑀧𑀺 𑀅𑀧𑁆𑀧𑀺𑀬𑀁 𑀢𑀼𑀬𑁆𑀳𑀁,_  
_𑀓𑀭𑁂𑀬𑁆𑀬𑀸𑀫𑀺 𑀅𑀳𑀁 𑀧𑀼𑀦𑁇_  


(71.)

653\. _𑀏𑀯𑀜𑁆𑀘𑁂 𑀬𑀸𑀘𑀫𑀸𑀦𑀸𑀬,_  
_𑀯𑀘𑀦𑀁 𑀫𑁂 𑀦 𑀓𑀸𑀳𑀲𑀺;_  
_𑀇𑀤𑀸𑀦𑀺 𑀫𑀁 𑀢𑀸𑀢𑁄 𑀳𑀦𑁆𑀢𑁆𑀯𑀸,_  
_𑀔𑀢𑁆𑀢𑀺𑀬𑀸𑀦𑀁 𑀧𑀤𑀲𑁆𑀲𑀢𑀺”𑁇_  


(72.)

654\. _“𑀏𑀯𑀁 𑀢𑁂 𑀬𑀸𑀘𑀫𑀸𑀦𑀸𑀬,_  
_𑀓𑀺𑀁 𑀦 𑀓𑀸𑀳𑀸𑀫𑀺 𑀢𑁂 𑀯𑀘𑁄;_  
_𑀯𑀺𑀓𑀼𑀤𑁆𑀥𑁄 𑀢𑁆𑀬𑀲𑁆𑀫𑀺 𑀓𑀮𑁆𑀬𑀸𑀡𑀺,_  
_𑀫𑀸 𑀢𑁆𑀯𑀁 𑀪𑀸𑀬𑀺 𑀧𑀪𑀸𑀯𑀢𑀺𑁇_  


(73.)

655\. _𑀲𑀩𑁆𑀩𑀁 𑀢𑁂 𑀧𑀝𑀺𑀚𑀸𑀦𑀸𑀫𑀺,_  
_𑀭𑀸𑀚𑀧𑀼𑀢𑁆𑀢𑀺 𑀲𑀼𑀡𑁄𑀳𑀺 𑀫𑁂;_  
_𑀦 𑀘𑀸𑀧𑀺 𑀅𑀧𑁆𑀧𑀺𑀬𑀁 𑀢𑀼𑀬𑁆𑀳𑀁,_  
_𑀓𑀭𑁂𑀬𑁆𑀬𑀸𑀫𑀺 𑀅𑀳𑀁 𑀧𑀼𑀦𑁇_  


(74.)

656\. _𑀢𑀯 𑀓𑀸𑀫𑀸 𑀳𑀺 𑀲𑀼𑀲𑁆𑀲𑁄𑀡𑀺,_  
_𑀧𑀳𑀼 𑀤𑀼𑀓𑁆𑀔𑀁 𑀢𑀺𑀢𑀺𑀓𑁆𑀔𑀺𑀲𑀁;_  
_𑀩𑀳𑀼𑀁 𑀫𑀤𑁆𑀤𑀓𑀼𑀮𑀁 𑀳𑀦𑁆𑀢𑁆𑀯𑀸,_  
_𑀦𑀬𑀺𑀢𑀼𑀁 𑀢𑀁 𑀧𑀪𑀸𑀯𑀢𑀺”𑁇_  


(75.)

657\. _“𑀬𑁄𑀚𑀬𑀦𑁆𑀢𑀼 𑀭𑀣𑁂 𑀅𑀲𑁆𑀲𑁂,_  
_𑀦𑀸𑀦𑀸𑀘𑀺𑀢𑁆𑀢𑁂 𑀲𑀫𑀸𑀳𑀺𑀢𑁂;_  
_𑀅𑀣 𑀤𑀓𑁆𑀔𑀣 𑀫𑁂 𑀯𑁂𑀕𑀁,_  
_𑀯𑀺𑀥𑀫𑀦𑁆𑀢𑀲𑁆𑀲 𑀲𑀢𑁆𑀢𑀯𑁄”𑁇_  


(76.)

658\. _“𑀢𑀜𑁆𑀘 𑀢𑀢𑁆𑀣 𑀉𑀤𑀺𑀓𑁆𑀔𑀺𑀁𑀲𑀼,_  
_𑀭𑀜𑁆𑀜𑁄 𑀫𑀤𑁆𑀤𑀲𑁆𑀲𑀦𑁆𑀢𑁂𑀧𑀼𑀭𑁂;_  
_𑀯𑀺𑀚𑀫𑁆𑀪𑀫𑀸𑀦𑀁 𑀲𑀻𑀳𑀁𑀯,_  
_𑀨𑁄𑀝𑁂𑀦𑁆𑀢𑀁 𑀤𑀺𑀕𑀼𑀡𑀁 𑀪𑀼𑀚𑀁𑁇_  


(77.)

659\. _𑀳𑀢𑁆𑀣𑀺𑀓𑁆𑀔𑀦𑁆𑀥𑀜𑁆𑀘 𑀆𑀭𑀼𑀬𑁆𑀳,_  
_𑀆𑀭𑁄𑀧𑁂𑀢𑁆𑀯𑀸 𑀧𑀪𑀸𑀯𑀢𑀺𑀁;_  
_𑀲𑀗𑁆𑀕𑀸𑀫𑀁 𑀑𑀢𑀭𑀺𑀢𑁆𑀯𑀸𑀦,_  
_𑀲𑀻𑀳𑀦𑀸𑀤𑀁 𑀦𑀤𑀻 𑀓𑀼𑀲𑁄𑁇_  


(78.)

660\. _𑀢𑀲𑁆𑀲 𑀢𑀁 𑀦𑀤𑀢𑁄 𑀲𑀼𑀢𑁆𑀯𑀸,_  
_𑀲𑀻𑀳𑀲𑁆𑀲𑁂𑀯𑀺𑀢𑀭𑁂 𑀫𑀺𑀕𑀸;_  
_𑀔𑀢𑁆𑀢𑀺𑀬𑀸 𑀯𑀺𑀧𑀮𑀸𑀬𑀺𑀁𑀲𑀼,_  
_𑀓𑀼𑀲𑀲𑀤𑁆𑀤𑀪𑀬𑀝𑁆𑀝𑀺𑀢𑀸𑁇_  


(79.)

661\. _𑀳𑀢𑁆𑀣𑀸𑀭𑁄𑀳𑀸 𑀅𑀦𑀻𑀓𑀝𑁆𑀞𑀸,_  
_𑀭𑀣𑀺𑀓𑀸 𑀧𑀢𑁆𑀢𑀺𑀓𑀸𑀭𑀓𑀸;_  
_𑀅𑀜𑁆𑀜𑀫𑀜𑁆𑀜𑀲𑁆𑀲 𑀙𑀺𑀦𑁆𑀤𑀦𑁆𑀢𑀺,_  
_𑀓𑀼𑀲𑀲𑀤𑁆𑀤𑀪𑀬𑀝𑁆𑀝𑀺𑀢𑀸𑁇_  


(80.)

662\. _𑀢𑀲𑁆𑀫𑀺𑀁 𑀲𑀗𑁆𑀕𑀸𑀫𑀲𑀻𑀲𑀲𑁆𑀫𑀺𑀁,_  
_𑀧𑀲𑁆𑀲𑀺𑀢𑁆𑀯𑀸 𑀳𑀝𑁆𑀞𑀫𑀸𑀦𑀲𑁄;_  
_𑀓𑀼𑀲𑀲𑁆𑀲 𑀭𑀜𑁆𑀜𑁄 𑀤𑁂𑀯𑀺𑀦𑁆𑀤𑁄,_  
_𑀅𑀤𑀸 𑀯𑁂𑀭𑁄𑀘𑀦𑀁 𑀫𑀡𑀺𑀁𑁇_  


(81.)

663\. _𑀲𑁄 𑀢𑀁 𑀯𑀺𑀚𑀺𑀢𑁆𑀯𑀸 𑀲𑀗𑁆𑀕𑀸𑀫𑀁,_  
_𑀮𑀤𑁆𑀥𑀸 𑀯𑁂𑀭𑁄𑀘𑀦𑀁 𑀫𑀡𑀺𑀁;_  
_𑀳𑀢𑁆𑀣𑀺𑀓𑁆𑀔𑀦𑁆𑀥𑀕𑀢𑁄 𑀭𑀸𑀚𑀸,_  
_𑀧𑀸𑀯𑁂𑀓𑁆𑀔𑀺 𑀦𑀕𑀭𑀁 𑀧𑀼𑀭𑀁𑁇_  


(82.)

664\. _𑀚𑀻𑀯𑀕𑁆𑀕𑀸𑀳𑀁 𑀕𑀳𑁂𑀢𑁆𑀯𑀸𑀦,_  
_𑀩𑀦𑁆𑀥𑀺𑀢𑁆𑀯𑀸 𑀲𑀢𑁆𑀢 𑀔𑀢𑁆𑀢𑀺𑀬𑁂;_  
_𑀲𑀲𑀼𑀭𑀲𑁆𑀲𑀼𑀧𑀦𑀸𑀫𑁂𑀲𑀺,_  
_𑀇𑀫𑁂 𑀢𑁂 𑀤𑁂𑀯 𑀲𑀢𑁆𑀢𑀯𑁄𑁇_  


(83.)

665\. _𑀲𑀩𑁆𑀩𑁂𑀯 𑀢𑁂 𑀯𑀲𑀁 𑀕𑀢𑀸,_  
_𑀅𑀫𑀺𑀢𑁆𑀢𑀸 𑀯𑀺𑀳𑀢𑀸 𑀢𑀯;_  
_𑀓𑀸𑀫𑀁 𑀓𑀭𑁄𑀳𑀺 𑀢𑁂 𑀢𑀬𑀸,_  
_𑀫𑀼𑀜𑁆𑀘 𑀯𑀸 𑀢𑁂 𑀳𑀦𑀲𑁆𑀲𑀼 𑀯𑀸”𑁇_  


(84.)

666\. _“𑀢𑀼𑀬𑁆𑀳𑁂𑀯 𑀲𑀢𑁆𑀢𑀯𑁄 𑀏𑀢𑁂,_  
_𑀦 𑀳𑀺 𑀢𑁂 𑀫𑀬𑁆𑀳 𑀲𑀢𑁆𑀢𑀯𑁄;_  
_𑀢𑁆𑀯𑀜𑁆𑀜𑁂𑀯 𑀦𑁄 𑀫𑀳𑀸𑀭𑀸𑀚,_  
_𑀫𑀼𑀜𑁆𑀘 𑀯𑀸 𑀢𑁂 𑀳𑀦𑀲𑁆𑀲𑀼 𑀯𑀸”𑁇_  


(85.)

667\. _“𑀇𑀫𑀸 𑀢𑁂 𑀥𑀻𑀢𑀭𑁄 𑀲𑀢𑁆𑀢,_  
_𑀤𑁂𑀯𑀓𑀜𑁆𑀜𑀽𑀧𑀫𑀸 𑀲𑀼𑀪𑀸;_  
_𑀤𑀤𑀸𑀳𑀺 𑀦𑁂𑀲𑀁 𑀏𑀓𑁂𑀓𑀁,_  
_𑀳𑁄𑀦𑁆𑀢𑀼 𑀚𑀸𑀫𑀸𑀢𑀭𑁄 𑀢𑀯”𑁇_  


(86.)

668\. _“𑀅𑀫𑁆𑀳𑀸𑀓𑀜𑁆𑀘𑁂𑀯 𑀢𑀸𑀲𑀜𑁆𑀘,_  
_𑀢𑁆𑀯𑀁 𑀦𑁄 𑀲𑀩𑁆𑀩𑁂𑀲𑀫𑀺𑀲𑁆𑀲𑀭𑁄;_  
_𑀢𑁆𑀯𑀜𑁆𑀜𑁂𑀯 𑀦𑁄 𑀫𑀳𑀸𑀭𑀸𑀚,_  
_𑀤𑁂𑀳𑀺 𑀦𑁂𑀲𑀁 𑀬𑀤𑀺𑀘𑁆𑀙𑀲𑀺”𑁇_  


(87.)

669\. _𑀏𑀓𑀫𑁂𑀓𑀲𑁆𑀲 𑀏𑀓𑁂𑀓𑀁,_  
_𑀅𑀤𑀸 𑀲𑀻𑀳𑀲𑁆𑀲𑀭𑁄 𑀓𑀼𑀲𑁄;_  
_𑀔𑀢𑁆𑀢𑀺𑀬𑀸𑀦𑀁 𑀢𑀤𑀸 𑀢𑁂𑀲𑀁,_  
_𑀭𑀜𑁆𑀜𑁄 𑀫𑀤𑁆𑀤𑀲𑁆𑀲 𑀥𑀻𑀢𑀭𑁄𑁇_  


(88.)

670\. _𑀧𑀻𑀡𑀺𑀢𑀸 𑀢𑁂𑀦 𑀮𑀸𑀪𑁂𑀦,_  
_𑀢𑀼𑀝𑁆𑀞𑀸 𑀲𑀻𑀳𑀲𑁆𑀲𑀭𑁂 𑀓𑀼𑀲𑁂;_  
_𑀲𑀓𑀭𑀝𑁆𑀞𑀸𑀦𑀺 𑀧𑀸𑀬𑀺𑀁𑀲𑀼,_  
_𑀔𑀢𑁆𑀢𑀺𑀬𑀸 𑀲𑀢𑁆𑀢 𑀢𑀸𑀯𑀤𑁂𑁇_  


(89.)

671\. _𑀧𑀪𑀸𑀯𑀢𑀺𑀜𑁆𑀘 𑀆𑀤𑀸𑀬,_  
_𑀫𑀡𑀺𑀁 𑀯𑁂𑀭𑁄𑀘𑀦𑀁 𑀲𑀼𑀪𑀁;_  
_𑀓𑀼𑀲𑀸𑀯𑀢𑀺𑀁 𑀓𑀼𑀲𑁄 𑀭𑀸𑀚𑀸,_  
_𑀅𑀕𑀫𑀸𑀲𑀺 𑀫𑀳𑀩𑁆𑀩𑀮𑁄𑁇_  


(90.)

672\. _𑀢𑁆𑀬𑀲𑁆𑀲𑀼 𑀏𑀓𑀭𑀣𑁂 𑀬𑀦𑁆𑀢𑀸,_  
_𑀧𑀯𑀺𑀲𑀦𑁆𑀢𑀸 𑀓𑀼𑀲𑀸𑀯𑀢𑀺𑀁;_  
_𑀲𑀫𑀸𑀦𑀸 𑀯𑀡𑁆𑀡𑀭𑀽𑀧𑁂𑀦,_  
_𑀦𑀸𑀜𑁆𑀜𑀫𑀜𑁆𑀜𑀸𑀢𑀺𑀭𑁄𑀘𑀺𑀲𑀼𑀁𑁇_  


(91.)

673\. _𑀫𑀸𑀢𑀸 𑀧𑀼𑀢𑁆𑀢𑁂𑀦 𑀲𑀗𑁆𑀕𑀘𑁆𑀙𑀺,_  
_𑀉𑀪𑀬𑁄 𑀘 𑀚𑀬𑀫𑁆𑀧𑀢𑀻;_  
_𑀲𑀫𑀕𑁆𑀕𑀸 𑀢𑁂 𑀢𑀤𑀸 𑀆𑀲𑀼𑀁,_  
_𑀨𑀻𑀢𑀁 𑀥𑀭𑀡𑀺𑀫𑀸𑀯𑀲𑀼𑀦𑁆𑀢𑀺𑁇_  


---

674\. 𑀓𑀼𑀲𑀚𑀸𑀢𑀓𑀁 𑀧𑀞𑀫𑀁𑁇



[Go to previous page (20.1 Kusavagga)](../23J/20/20.1.md) / [Go to parent page (20.1 Kusavagga)](../23J/20/20.1.md) / [Go to next page (20.1.2 Soṇanandajātaka)](20.1.2.md)


