
[Home](/) / [9M Mūlapaṇṇāsapāḷi](../../../../9M.md) / [1 Mūlapariyāyavagga](../../../1.md) / [1.10 Mahāsatipaṭṭhānasutta](../../1.10.md) / [1.10.1 Kāyānupassanā](../1.10.1.md)

# 1.10.1.2 Kāyānupassanāiriyāpathapabba

* Mūlapariyāyavagga

* Mahāsatipaṭṭhānasutta

* Kāyānupassanā

* Kāyānupassanāiriyāpathapabba

(108.)

311\. Puna caparaṃ, bhikkhave, bhikkhu gacchanto vā ‘gacchāmī’ti pajānāti, ṭhito vā ‘ṭhitomhī’ti pajānāti, nisinno vā ‘nisinnomhī’ti pajānāti, sayāno vā ‘sayānomhī’ti pajānāti. Yathā yathā vā panassa kāyo paṇihito hoti tathā tathā naṃ pajānāti.

312\. Iti ajjhattaṃ vā kāye kāyānupassī viharati, bahiddhā vā kāye kāyānupassī viharati, ajjhattabahiddhā vā kāye kāyānupassī viharati; samudayadhammānupassī vā kāyasmiṃ viharati, vayadhammānupassī vā kāyasmiṃ viharati, samudayavayadhammānupassī vā kāyasmiṃ viharati. ‘Atthi kāyo’ti vā panassa sati paccupaṭṭhitā hoti. Yāvadeva ñāṇamattāya paṭissatimattāya anissito ca viharati, na ca kiñci loke upādiyati. Evampi kho, bhikkhave, bhikkhu kāye kāyānupassī viharati.

---

313\. Iriyāpathapabbaṃ niṭṭhitaṃ.



[Go to previous page (1.10.1.1 Kāyānupassanāānāpānapabba)](1.10.1.1.md) / [Go to parent page (1.10.1 Kāyānupassanā)](../1.10.1.md) / [Go to next page (1.10.1.3 Kāyānupassanāsampajānapabba)](1.10.1.3.md)


