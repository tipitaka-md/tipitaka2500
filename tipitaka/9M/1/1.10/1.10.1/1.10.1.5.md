---
title: 1.10.1.5 Kāyānupassanādhātumanasikārapabba
path: /tipitaka/9M/1/1.10/1.10.1/1.10.1.5
ref: 276929
breadcrumbs:
  - name: Home
    link: /
  - name: 9M Mūlapaṇṇāsapāḷi
    link: /tipitaka/9M
  - name: 1 Mūlapariyāyavagga
    link: /tipitaka/9M/1
  - name: 1.10 Mahāsatipaṭṭhānasutta
    link: /tipitaka/9M/1/1.10
  - name: 1.10.1 Kāyānupassanā
    link: /tipitaka/9M/1/1.10/1.10.1
prevL: /tipitaka/9M/1/1.10/1.10.1/1.10.1.4
upL: /tipitaka/9M/1/1.10/1.10.1
nextL: /tipitaka/9M/1/1.10/1.10.1/1.10.1.6
---

# 1.10.1.5 Kāyānupassanādhātumanasikārapabba

### Mūlapariyāyavagga

### Mahāsatipaṭṭhānasutta

### Kāyānupassanā

### Kāyānupassanādhātumanasikārapabba

(111.)

321. Puna caparaṃ, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati—  ‘atthi imasmiṃ kāye pathavīdhātu āpodhātu tejodhātu vāyodhātū’ti.

322. Seyyathāpi, bhikkhave, dakkho goghātako vā goghātakantevāsī vā gāviṃ vadhitvā catumahāpathe bilaso vibhajitvā nisinno assa. Evameva kho, bhikkhave, bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati—  ‘atthi imasmiṃ kāye pathavīdhātu āpodhātu tejodhātu vāyodhātū’ti.

323. Iti ajjhattaṃ vā kāye kāyānupassī viharati…pe…  evampi kho, bhikkhave, bhikkhu kāye kāyānupassī viharati.

===

324. Dhātumanasikārapabbaṃ niṭṭhitaṃ.




