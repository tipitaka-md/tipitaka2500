
[Home](/) / [9M Mūlapaṇṇāsapāḷi](/tipitaka/9M.md) / [1 Mūlapariyāyavagga](/tipitaka/9M/1.md) / [1.8 Sallekhasutta](/tipitaka/9M/1/1.8.md)

# 1.8.2 Cittupapādapariyāya

### Mūlapariyāyavagga

### Sallekhasutta

### Cittupapādapariyāya

(84.)

247\. Cittuppādampi kho ahaṃ, cunda, kusalesu dhammesu bahukāraṃ vadāmi, ko pana vādo kāyena vācāya anuvidhīyanāsu. Tasmātiha, cunda, ‘pare vihiṃsakā bhavissanti, mayamettha avihiṃsakā bhavissāmā’ti cittaṃ uppādetabbaṃ. ‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṃ uppādetabbaṃ…pe…  ‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṃ uppādetabbaṃ. (44)

[Go to previous page (1.8.1 Sallekhapariyāya)](/tipitaka/9M/1/1.8/1.8.1.md) / [Go to parent page (1.8 Sallekhasutta)](/tipitaka/9M/1/1.8.md) / [Go to next page (1.8.3 Parikkamanapariyāya)](/tipitaka/9M/1/1.8/1.8.3.md)


