---
title: 1.8.2 Cittupapādapariyāya
path: /tipitaka/9M/1/1.8/1.8.2
ref: 273605
breadcrumbs:
  - name: Home
    link: /
  - name: 9M Mūlapaṇṇāsapāḷi
    link: /tipitaka/9M
  - name: 1 Mūlapariyāyavagga
    link: /tipitaka/9M/1
  - name: 1.8 Sallekhasutta
    link: /tipitaka/9M/1/1.8
prevL: /tipitaka/9M/1/1.8/1.8.1
upL: /tipitaka/9M/1/1.8
nextL: /tipitaka/9M/1/1.8/1.8.3
---

# 1.8.2 Cittupapādapariyāya

### Mūlapariyāyavagga

### Sallekhasutta

### Cittupapādapariyāya

(84.)

247. Cittuppādampi kho ahaṃ, cunda, kusalesu dhammesu bahukāraṃ vadāmi, ko pana vādo kāyena vācāya anuvidhīyanāsu. Tasmātiha, cunda, ‘pare vihiṃsakā bhavissanti, mayamettha avihiṃsakā bhavissāmā’ti cittaṃ uppādetabbaṃ. ‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṃ uppādetabbaṃ…pe…  ‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṃ uppādetabbaṃ. (44)


