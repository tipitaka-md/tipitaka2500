
[Home](/) / [9M Mūlapaṇṇāsapāḷi](/tipitaka/9M.md) / [1 Mūlapariyāyavagga](/tipitaka/9M/1.md) / [1.8 Sallekhasutta](/tipitaka/9M/1/1.8.md)

# 𑁧𑁇𑁮𑁇𑁩 𑀧𑀭𑀺𑀓𑁆𑀓𑀫𑀦𑀧𑀭𑀺𑀬𑀸𑀬

### 𑀫𑀽𑀮𑀧𑀭𑀺𑀬𑀸𑀬𑀯𑀕𑁆𑀕

### 𑀲𑀮𑁆𑀮𑁂𑀔𑀲𑀼𑀢𑁆𑀢

### 𑀧𑀭𑀺𑀓𑁆𑀓𑀫𑀦𑀧𑀭𑀺𑀬𑀸𑀬

(85.)

248. 𑀲𑁂𑀬𑁆𑀬𑀣𑀸𑀧𑀺, 𑀘𑀼𑀦𑁆𑀤, 𑀯𑀺𑀲𑀫𑁄 𑀫𑀕𑁆𑀕𑁄 𑀅𑀲𑁆𑀲, 𑀢𑀲𑁆𑀲 𑀅𑀜𑁆𑀜𑁄 𑀲𑀫𑁄 𑀫𑀕𑁆𑀕𑁄 𑀧𑀭𑀺𑀓𑁆𑀓𑀫𑀦𑀸𑀬; 𑀲𑁂𑀬𑁆𑀬𑀣𑀸 𑀯𑀸 𑀧𑀦, 𑀘𑀼𑀦𑁆𑀤, 𑀯𑀺𑀲𑀫𑀁 𑀢𑀺𑀢𑁆𑀣𑀁 𑀅𑀲𑁆𑀲, 𑀢𑀲𑁆𑀲 𑀅𑀜𑁆𑀜𑀁 𑀲𑀫𑀁 𑀢𑀺𑀢𑁆𑀣𑀁 𑀧𑀭𑀺𑀓𑁆𑀓𑀫𑀦𑀸𑀬; 𑀏𑀯𑀫𑁂𑀯 𑀔𑁄, 𑀘𑀼𑀦𑁆𑀤, 𑀯𑀺𑀳𑀺𑀁𑀲𑀓𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀯𑀺𑀳𑀺𑀁𑀲𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀧𑀸𑀡𑀸𑀢𑀺𑀧𑀸𑀢𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀧𑀸𑀡𑀸𑀢𑀺𑀧𑀸𑀢𑀸 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀤𑀺𑀦𑁆𑀦𑀸𑀤𑀸𑀬𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀤𑀺𑀦𑁆𑀦𑀸𑀤𑀸𑀦𑀸 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀩𑁆𑀭𑀳𑁆𑀫𑀘𑀸𑀭𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀩𑁆𑀭𑀳𑁆𑀫𑀘𑀭𑀺𑀬𑀸 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀼𑀲𑀸𑀯𑀸𑀤𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀫𑀼𑀲𑀸𑀯𑀸𑀤𑀸 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀧𑀺𑀲𑀼𑀡𑀯𑀸𑀘𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀧𑀺𑀲𑀼𑀡𑀸𑀬 𑀯𑀸𑀘𑀸𑀬 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀨𑀭𑀼𑀲𑀯𑀸𑀘𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀨𑀭𑀼𑀲𑀸𑀬 𑀯𑀸𑀘𑀸𑀬 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀲𑀫𑁆𑀨𑀧𑁆𑀧𑀮𑀸𑀧𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀨𑀧𑁆𑀧𑀮𑀸𑀧𑀸 𑀯𑁂𑀭𑀫𑀡𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀪𑀺𑀚𑁆𑀛𑀸𑀮𑀼𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀦𑀪𑀺𑀚𑁆𑀛𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀩𑁆𑀬𑀸𑀧𑀦𑁆𑀦𑀘𑀺𑀢𑁆𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀩𑁆𑀬𑀸𑀧𑀸𑀤𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬𑁇 (𑁧--𑁧𑁦)

249. 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀤𑀺𑀝𑁆𑀞𑀺 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀲𑀗𑁆𑀓𑀧𑁆𑀧𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀲𑀗𑁆𑀓𑀧𑁆𑀧𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀯𑀸𑀘𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀯𑀸𑀘𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀓𑀫𑁆𑀫𑀦𑁆𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀓𑀫𑁆𑀫𑀦𑁆𑀢𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀆𑀚𑀻𑀯𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀆𑀚𑀻𑀯𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀯𑀸𑀬𑀸𑀫𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀯𑀸𑀬𑀸𑀫𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀲𑀢𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀲𑀢𑀺 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀲𑀫𑀸𑀥𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀲𑀫𑀸𑀥𑀺 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀜𑀸𑀡𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀜𑀸𑀡𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀺𑀘𑁆𑀙𑀸𑀯𑀺𑀫𑀼𑀢𑁆𑀢𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀫𑁆𑀫𑀸𑀯𑀺𑀫𑀼𑀢𑁆𑀢𑀺 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬𑁇 (𑁧𑁧--𑁨𑁦)

250. 𑀣𑀺𑀦𑀫𑀺𑀤𑁆𑀥𑀧𑀭𑀺𑀬𑀼𑀝𑁆𑀞𑀺𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀯𑀺𑀕𑀢𑀣𑀺𑀦𑀫𑀺𑀤𑁆𑀥𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀉𑀤𑁆𑀥𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀦𑀼𑀤𑁆𑀥𑀘𑁆𑀘𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀯𑀺𑀘𑀺𑀓𑀺𑀘𑁆𑀙𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀢𑀺𑀡𑁆𑀡𑀯𑀺𑀘𑀺𑀓𑀺𑀘𑁆𑀙𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀓𑁄𑀥𑀦𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀓𑁆𑀓𑁄𑀥𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀉𑀧𑀦𑀸𑀳𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀦𑀼𑀧𑀦𑀸𑀳𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀓𑁆𑀔𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀫𑀓𑁆𑀔𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀧𑀍𑀆𑀲𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀧𑀍𑀆𑀲𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀇𑀲𑁆𑀲𑀼𑀓𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀦𑀺𑀲𑁆𑀲𑀼𑀓𑀺𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀘𑁆𑀙𑀭𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀫𑀘𑁆𑀙𑀭𑀺𑀬𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀲𑀞𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀲𑀸𑀞𑁂𑀬𑁆𑀬𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀸𑀬𑀸𑀯𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀫𑀸𑀬𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀣𑀤𑁆𑀥𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀢𑁆𑀣𑀤𑁆𑀥𑀺𑀬𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀢𑀺𑀫𑀸𑀦𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀦𑀢𑀺𑀫𑀸𑀦𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀤𑀼𑀩𑁆𑀩𑀘𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑁄𑀯𑀘𑀲𑁆𑀲𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀧𑀸𑀧𑀫𑀺𑀢𑁆𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀓𑀮𑁆𑀬𑀸𑀡𑀫𑀺𑀢𑁆𑀢𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀧𑀫𑀢𑁆𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀧𑁆𑀧𑀫𑀸𑀤𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀲𑁆𑀲𑀤𑁆𑀥𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀲𑀤𑁆𑀥𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀳𑀺𑀭𑀺𑀓𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀳𑀺𑀭𑀻 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀦𑁄𑀢𑁆𑀢𑀸𑀧𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀑𑀢𑁆𑀢𑀧𑁆𑀧𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀅𑀧𑁆𑀧𑀲𑁆𑀲𑀼𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀩𑀸𑀳𑀼𑀲𑀘𑁆𑀘𑀁 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀓𑀼𑀲𑀻𑀢𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀯𑀻𑀭𑀺𑀬𑀸𑀭𑀫𑁆𑀪𑁄 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀫𑀼𑀝𑁆𑀞𑀲𑁆𑀲𑀢𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀉𑀧𑀝𑁆𑀞𑀺𑀢𑀲𑁆𑀲𑀢𑀺𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀤𑀼𑀧𑁆𑀧𑀜𑁆𑀜𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀧𑀜𑁆𑀜𑀸𑀲𑀫𑁆𑀧𑀤𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬, 𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀺𑀆𑀥𑀸𑀦𑀕𑁆𑀕𑀸𑀳𑀺𑀤𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀺𑀲𑁆𑀲 𑀧𑀼𑀭𑀺𑀲𑀧𑀼𑀕𑁆𑀕𑀮𑀲𑁆𑀲 𑀅𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀺𑀅𑀦𑀸𑀥𑀸𑀦𑀕𑁆𑀕𑀸𑀳𑀺𑀲𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀺𑀢𑀸 𑀳𑁄𑀢𑀺 𑀧𑀭𑀺𑀓𑁆𑀓𑀫𑀦𑀸𑀬𑁇 (𑁨𑁧--𑁪𑁪)

[Go to previous page (1.8.2 Cittupapādapariyāya)](/tipitaka/9M/1/1.8/1.8.2.md) / [Go to parent page (1.8 Sallekhasutta)](/tipitaka/9M/1/1.8.md) / [Go to next page (1.8.4 Uparibhāgapariyāya)](/tipitaka/9M/1/1.8/1.8.4.md)


