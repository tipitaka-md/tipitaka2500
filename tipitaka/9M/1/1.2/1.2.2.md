
[Home](/) / [9M Mūlapaṇṇāsapāḷi](../../../9M.md) / [1 Mūlapariyāyavagga](../../1.md) / [1.2 Sabbāsavasutta](../1.2.md)

# 1.2.2 Saṃvarāpahātabbaāsava

* Mūlapariyāyavagga

* Sabbāsavasutta

* Saṃvarāpahātabbaāsava

(22.)

65\. Katame ca, bhikkhave, āsavā saṃvarā pahātabbā? Idha, bhikkhave, bhikkhu paṭisaṅkhā yoniso cakkhundriyasaṃvarasaṃvuto viharati. Yañhissa, bhikkhave, cakkhundriyasaṃvaraṃ asaṃvutassa viharato uppajjeyyuṃ āsavā vighātapariḷāhā, cakkhundriyasaṃvaraṃ saṃvutassa viharato evaṃsa te āsavā vighātapariḷāhā na honti. Paṭisaṅkhā yoniso sotindriyasaṃvarasaṃvuto viharati…pe…  ghānindriyasaṃvarasaṃvuto viharati…pe…  jivhindriyasaṃvarasaṃvuto viharati…pe…  kāyindriyasaṃvarasaṃvuto viharati…pe…  manindriyasaṃvarasaṃvuto viharati. Yañhissa, bhikkhave, manindriyasaṃvaraṃ asaṃvutassa viharato uppajjeyyuṃ āsavā vighātapariḷāhā, manindriyasaṃvaraṃ saṃvutassa viharato evaṃsa te āsavā vighātapariḷāhā na honti.

66\. Yañhissa, bhikkhave, saṃvaraṃ asaṃvutassa viharato uppajjeyyuṃ āsavā vighātapariḷāhā, saṃvaraṃ saṃvutassa viharato evaṃsa te āsavā vighātapariḷāhā na honti. Ime vuccanti, bhikkhave, āsavā saṃvarā pahātabbā.

[Go to previous page (1.2.1 Dassanāpahātabbaāsava)](1.2.1.md) / [Go to parent page (1.2 Sabbāsavasutta)](../1.2.md) / [Go to next page (1.2.3 Paṭisevanāpahātabbaāsava)](1.2.3.md)


