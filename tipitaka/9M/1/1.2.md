
[Home](/) / [9M Mūlapaṇṇāsapāḷi](../../9M.md) / [1 Mūlapariyāyavagga](../1.md)

# 1.2 Sabbāsavasutta

* Mūlapariyāyavagga

* Sabbāsavasutta

(14.)

51\. Evaṃ me sutaṃ—  ekaṃ samayaṃ bhagavā sāvatthiyaṃ viharati jetavane anāthapiṇḍikassa ārāme. Tatra kho bhagavā bhikkhū āmantesi—  “bhikkhavo”ti. “Bhadante”ti te bhikkhū bhagavato paccassosuṃ. Bhagavā etadavoca—  “sabbāsavasaṃvarapariyāyaṃ vo, bhikkhave, desessāmi. Taṃ suṇātha, sādhukaṃ manasi karotha, bhāsissāmī”ti. “Evaṃ, bhante”ti kho te bhikkhū bhagavato paccassosuṃ. Bhagavā etadavoca—

* Mūlapariyāyavagga

* Sabbāsavasutta

(15.)

52\. “Jānato ahaṃ, bhikkhave, passato āsavānaṃ khayaṃ vadāmi, no ajānato no apassato. Kiñca, bhikkhave, jānato kiñca passato āsavānaṃ khayaṃ vadāmi? Yoniso ca manasikāraṃ ayoniso ca manasikāraṃ. Ayoniso, bhikkhave, manasikaroto anuppannā ceva āsavā uppajjanti, uppannā ca āsavā pavaḍḍhanti; yoniso ca kho, bhikkhave, manasikaroto anuppannā ceva āsavā na uppajjanti, uppannā ca āsavā pahīyanti.

* Mūlapariyāyavagga

* Sabbāsavasutta

(16.)

53\. Atthi, bhikkhave, āsavā dassanā pahātabbā, atthi āsavā saṃvarā pahātabbā, atthi āsavā paṭisevanā pahātabbā, atthi āsavā adhivāsanā pahātabbā, atthi āsavā parivajjanā pahātabbā, atthi āsavā vinodanā pahātabbā, atthi āsavā bhāvanā pahātabbā.

* [1.2.1 Dassanāpahātabbaāsava](1.2/1.2.1.md)
* [1.2.2 Saṃvarāpahātabbaāsava](1.2/1.2.2.md)
* [1.2.3 Paṭisevanāpahātabbaāsava](1.2/1.2.3.md)
* [1.2.4 Adhivāsanāpahātabbaāsava](1.2/1.2.4.md)
* [1.2.5 Parivajjanāpahātabbaāsava](1.2/1.2.5.md)
* [1.2.6 Vinodanāpahātabbaāsava](1.2/1.2.6.md)
* [1.2.7 Bhāvanāpahātabbaāsava](1.2/1.2.7.md)

[Go to previous page (1.1 Mūlapariyāyasutta)](1.1.md) / [Go to parent page (1 Mūlapariyāyavagga)](../1.md) / [Go to next page (1.2.1 Dassanāpahātabbaāsava)](1.2/1.2.1.md)


