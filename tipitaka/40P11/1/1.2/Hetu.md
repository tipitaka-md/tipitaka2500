
[Home](/) / [40P11 Dhammapaccanīya (2), Tikatikapaṭṭhānapāḷi (5)](../../../40P11.md) / [1 Kusalattika, Vedanāttika](../../1.md) / [1.2 Dukkhāyavedanāyasampayuttapada](../1.2.md)

# Hetu

* Kusalattika, Vedanāttika

* Dukkhāyavedanāyasampayuttapada

* Hetu

(7.)

9\. Nakusalaṃ nadukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto dhammo uppajjati hetupaccayā. Nakusalaṃ nadukkhāya vedanāya sampayuttaṃ dhammaṃ paṭicca naakusalo nadukkhāya vedanāya sampayutto dhammo uppajjati hetupaccayā. Nakusalaṃ nadukkhāya vedanāya sampayuttaṃ dhammaṃ paṭicca naabyākato nadukkhāya vedanāya sampayutto dhammo uppajjati hetupaccayā. Nakusalaṃ nadukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto ca naabyākato nadukkhāya vedanāya sampayutto ca dhammā uppajjanti hetupaccayā. Nakusalaṃ nadukkhāya vedanāya sampayuttaṃ dhammaṃ paṭicca nakusalo nadukkhāya vedanāya sampayutto ca naakusalo nadukkhāya vedanāya sampayutto ca dhammā uppajjanti hetupaccayā. (5)

10\. Naakusalaṃ nadukkhāya vedanāya sampayuttaṃ dhammaṃ paṭicca naakusalo nadukkhāya vedanāya sampayutto dhammo uppajjati hetupaccayā…  pañca.

11\. Naabyākataṃ nadukkhāya vedanāya sampayuttaṃ dhammaṃ paṭicca naabyākato nadukkhāya vedanāya sampayutto dhammo uppajjati hetupaccayā…  cha.

12\. Nakusalaṃ nadukkhāya vedanāya sampayuttañca naabyākataṃ nadukkhāya vedanāya sampayuttañca dhammaṃ paṭicca nakusalo nadukkhāya vedanāya sampayutto dhammo uppajjati hetupaccayā…  pañca.

13\. Naakusalaṃ nadukkhāya vedanāya sampayuttañca naabyākataṃ nadukkhāya vedanāya sampayuttañca dhammaṃ paṭicca nakusalo nadukkhāya vedanāya sampayutto dhammo uppajjati hetupaccayā…  pañca.

14\. Nakusalaṃ nadukkhāya vedanāya sampayuttañca naakusalaṃ nadukkhāya vedanāya sampayuttañca dhammaṃ paṭicca nakusalo nadukkhāya vedanāya sampayutto dhammo uppajjati hetupaccayā…  tīṇi. (Saṃkhittaṃ.)

15\. Hetuyā ekūnatiṃsa, ārammaṇe catuvīsa…pe…  vipāke nava…pe…  avigate ekūnatiṃsa. (Sabbattha vitthāretabbaṃ.)

[Go to previous page (1.2 Dukkhāyavedanāyasampayuttapada)](../1.2.md) / [Go to parent page (1.2 Dukkhāyavedanāyasampayuttapada)](../1.2.md) / [Go to next page (1.3 Adukkhamasukhavedanāyasampayuttapada)](../1.3.md)


