
[Home](/) / [8D Pāthikavaggapāḷi](../../8D.md) / [7 Lakkhaṇasutta](../7.md)

# 𑁭𑁇𑁨𑁪--𑁨𑁫 𑀏𑀓𑁂𑀓𑀮𑁄𑀫𑀢𑀸𑀉𑀡𑁆𑀡𑀸𑀮𑀓𑁆𑀔𑀡𑀸𑀦𑀺

* 𑀮𑀓𑁆𑀔𑀡𑀲𑀼𑀢𑁆𑀢

## 529\. 𑀏𑀓𑁂𑀓𑀮𑁄𑀫𑀢𑀸𑀉𑀡𑁆𑀡𑀸𑀮𑀓𑁆𑀔𑀡𑀸𑀦𑀺

(232.)

530\. “𑀬𑀫𑁆𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀧𑀼𑀭𑀺𑀫𑀁 𑀚𑀸𑀢𑀺𑀁 𑀧𑀼𑀭𑀺𑀫𑀁 𑀪𑀯𑀁 𑀧𑀼𑀭𑀺𑀫𑀁 𑀦𑀺𑀓𑁂𑀢𑀁 𑀧𑀼𑀩𑁆𑀩𑁂 𑀫𑀦𑀼𑀲𑁆𑀲𑀪𑀽𑀢𑁄 𑀲𑀫𑀸𑀦𑁄 𑀫𑀼𑀲𑀸𑀯𑀸𑀤𑀁 𑀧𑀳𑀸𑀬 𑀫𑀼𑀲𑀸𑀯𑀸𑀤𑀸 𑀧𑀝𑀺𑀯𑀺𑀭𑀢𑁄 𑀅𑀳𑁄𑀲𑀺, 𑀲𑀘𑁆𑀘𑀯𑀸𑀤𑀻 𑀲𑀘𑁆𑀘𑀲𑀦𑁆𑀥𑁄 𑀣𑁂𑀢𑁄 𑀧𑀘𑁆𑀘𑀬𑀺𑀓𑁄 𑀅𑀯𑀺𑀲𑀁𑀯𑀸𑀤𑀓𑁄 𑀮𑁄𑀓𑀲𑁆𑀲𑁇 𑀲𑁄 𑀢𑀲𑁆𑀲 𑀓𑀫𑁆𑀫𑀲𑁆𑀲 𑀓𑀝𑀢𑁆𑀢𑀸 𑀉𑀧𑀘𑀺𑀢𑀢𑁆𑀢𑀸…𑀧𑁂…  𑀲𑁄 𑀢𑀢𑁄 𑀘𑀼𑀢𑁄 𑀇𑀢𑁆𑀣𑀢𑁆𑀢𑀁 𑀆𑀕𑀢𑁄 𑀲𑀫𑀸𑀦𑁄 𑀇𑀫𑀸𑀦𑀺 𑀤𑁆𑀯𑁂 𑀫𑀳𑀸𑀧𑀼𑀭𑀺𑀲𑀮𑀓𑁆𑀔𑀡𑀸𑀦𑀺 𑀧𑀝𑀺𑀮𑀪𑀢𑀺𑁇 𑀏𑀓𑁂𑀓𑀮𑁄𑀫𑁄 𑀘 𑀳𑁄𑀢𑀺, 𑀉𑀡𑁆𑀡𑀸 𑀘 𑀪𑀫𑀼𑀓𑀦𑁆𑀢𑀭𑁂 𑀚𑀸𑀢𑀸 𑀳𑁄𑀢𑀺 𑀑𑀤𑀸𑀢𑀸 𑀫𑀼𑀤𑀼𑀢𑀽𑀮𑀲𑀦𑁆𑀦𑀺𑀪𑀸𑁇

531\. 𑀲𑁄 𑀢𑁂𑀳𑀺 𑀮𑀓𑁆𑀔𑀡𑁂𑀳𑀺 𑀲𑀫𑀦𑁆𑀦𑀸𑀕𑀢𑁄, 𑀲𑀘𑁂 𑀅𑀕𑀸𑀭𑀁 𑀅𑀚𑁆𑀛𑀸𑀯𑀲𑀢𑀺, 𑀭𑀸𑀚𑀸 𑀳𑁄𑀢𑀺 𑀘𑀓𑁆𑀓𑀯𑀢𑁆𑀢𑀻…𑀧𑁂…  𑀭𑀸𑀚𑀸 𑀲𑀫𑀸𑀦𑁄 𑀓𑀺𑀁 𑀮𑀪𑀢𑀺? 𑀫𑀳𑀸𑀲𑁆𑀲 𑀚𑀦𑁄 𑀉𑀧𑀯𑀢𑁆𑀢𑀢𑀺, 𑀩𑁆𑀭𑀸𑀳𑁆𑀫𑀡𑀕𑀳𑀧𑀢𑀺𑀓𑀸 𑀦𑁂𑀕𑀫𑀚𑀸𑀦𑀧𑀤𑀸 𑀕𑀡𑀓𑀫𑀳𑀸𑀫𑀢𑁆𑀢𑀸 𑀅𑀦𑀻𑀓𑀝𑁆𑀞𑀸 𑀤𑁄𑀯𑀸𑀭𑀺𑀓𑀸 𑀅𑀫𑀘𑁆𑀘𑀸 𑀧𑀸𑀭𑀺𑀲𑀚𑁆𑀚𑀸 𑀭𑀸𑀚𑀸𑀦𑁄 𑀪𑁄𑀕𑀺𑀬𑀸 𑀓𑀼𑀫𑀸𑀭𑀸𑁇 𑀭𑀸𑀚𑀸 𑀲𑀫𑀸𑀦𑁄 𑀇𑀤𑀁 𑀮𑀪𑀢𑀺…𑀧𑁂…  𑀩𑀼𑀤𑁆𑀥𑁄 𑀲𑀫𑀸𑀦𑁄 𑀓𑀺𑀁 𑀮𑀪𑀢𑀺? 𑀫𑀳𑀸𑀲𑁆𑀲 𑀚𑀦𑁄 𑀉𑀧𑀯𑀢𑁆𑀢𑀢𑀺, 𑀪𑀺𑀓𑁆𑀔𑀽 𑀪𑀺𑀓𑁆𑀔𑀼𑀦𑀺𑀬𑁄 𑀉𑀧𑀸𑀲𑀓𑀸 𑀉𑀧𑀸𑀲𑀺𑀓𑀸𑀬𑁄 𑀤𑁂𑀯𑀸 𑀫𑀦𑀼𑀲𑁆𑀲𑀸 𑀅𑀲𑀼𑀭𑀸 𑀦𑀸𑀕𑀸 𑀕𑀦𑁆𑀥𑀩𑁆𑀩𑀸𑁇 𑀩𑀼𑀤𑁆𑀥𑁄 𑀲𑀫𑀸𑀦𑁄 𑀇𑀤𑀁 𑀮𑀪𑀢𑀺”𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇

(233.)

532\. 𑀢𑀢𑁆𑀣𑁂𑀢𑀁 𑀯𑀼𑀘𑁆𑀘𑀢𑀺—

533\. _“𑀲𑀘𑁆𑀘𑀧𑁆𑀧𑀝𑀺𑀜𑁆𑀜𑁄 𑀧𑀼𑀭𑀺𑀫𑀸𑀲𑀼 𑀚𑀸𑀢𑀺𑀲𑀼,_  
_𑀅𑀤𑁆𑀯𑁂𑀚𑁆𑀛𑀯𑀸𑀘𑁄 𑀅𑀮𑀺𑀓𑀁 𑀯𑀺𑀯𑀚𑁆𑀚𑀬𑀺;_  
_𑀦 𑀲𑁄 𑀯𑀺𑀲𑀁𑀯𑀸𑀤𑀬𑀺𑀢𑀸𑀧𑀺 𑀓𑀲𑁆𑀲𑀘𑀺,_  
_𑀪𑀽𑀢𑁂𑀦 𑀢𑀘𑁆𑀙𑁂𑀦 𑀢𑀣𑁂𑀦 𑀪𑀸𑀲𑀬𑀺𑁇_  


534\. _𑀲𑁂𑀢𑀸 𑀲𑀼𑀲𑀼𑀓𑁆𑀓𑀸 𑀫𑀼𑀤𑀼𑀢𑀽𑀮𑀲𑀦𑁆𑀦𑀺𑀪𑀸,_  
_𑀉𑀡𑁆𑀡𑀸 𑀲𑀼𑀚𑀸𑀢𑀸 𑀪𑀫𑀼𑀓𑀦𑁆𑀢𑀭𑁂 𑀅𑀳𑀼;_  
_𑀦 𑀮𑁄𑀫𑀓𑀽𑀧𑁂𑀲𑀼 𑀤𑀼𑀯𑁂 𑀅𑀚𑀸𑀬𑀺𑀲𑀼𑀁,_  
_𑀏𑀓𑁂𑀓𑀮𑁄𑀫𑀽𑀧𑀘𑀺𑀢𑀗𑁆𑀕𑀯𑀸 𑀅𑀳𑀼𑁇_  


535\. _𑀢𑀁 𑀮𑀓𑁆𑀔𑀡𑀜𑁆𑀜𑀽 𑀩𑀳𑀯𑁄 𑀲𑀫𑀸𑀕𑀢𑀸,_  
_𑀩𑁆𑀬𑀸𑀓𑀁𑀲𑀼 𑀉𑀧𑁆𑀧𑀸𑀤𑀦𑀺𑀫𑀺𑀢𑁆𑀢𑀓𑁄𑀯𑀺𑀤𑀸;_  
_𑀉𑀡𑁆𑀡𑀸 𑀘 𑀮𑁄𑀫𑀸 𑀘 𑀬𑀣𑀸 𑀲𑀼𑀲𑀡𑁆𑀞𑀺𑀢𑀸,_  
_𑀉𑀧𑀯𑀢𑁆𑀢𑀢𑀻 𑀈𑀤𑀺𑀲𑀓𑀁 𑀩𑀳𑀼𑀚𑁆𑀚𑀦𑁄𑁇_  


536\. _𑀕𑀺𑀳𑀺𑀫𑁆𑀧𑀺 𑀲𑀦𑁆𑀢𑀁 𑀉𑀧𑀯𑀢𑁆𑀢𑀢𑀻 𑀚𑀦𑁄,_  
_𑀩𑀳𑀼 𑀧𑀼𑀭𑀢𑁆𑀣𑀸𑀧𑀓𑀢𑁂𑀦 𑀓𑀫𑁆𑀫𑀼𑀦𑀸;_  
_𑀅𑀓𑀺𑀜𑁆𑀘𑀦𑀁 𑀧𑀩𑁆𑀩𑀚𑀺𑀢𑀁 𑀅𑀦𑀼𑀢𑁆𑀢𑀭𑀁,_  
_𑀩𑀼𑀤𑁆𑀥𑀫𑁆𑀧𑀺 𑀲𑀦𑁆𑀢𑀁 𑀉𑀧𑀯𑀢𑁆𑀢𑀢𑀺 𑀚𑀦𑁄”𑀢𑀺𑁇_  


[Go to previous page (7.23 Uṇhīsasīsalakkhaṇaṃ)](7.23.md) / [Go to parent page (7 Lakkhaṇasutta)](../7.md) / [Go to next page (7.26--27 Cattālīsaaviraḷadantalakkhaṇāni)](7.26--27.md)


