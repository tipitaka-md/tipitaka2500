
[Home](/) / [8D Pāthikavaggapāḷi](/tipitaka/8D.md) / [7 Lakkhaṇasutta](/tipitaka/8D/7.md)

# 𑁭𑁇𑁧𑁩 𑀲𑀼𑀯𑀡𑁆𑀡𑀯𑀡𑁆𑀡𑀮𑀓𑁆𑀔𑀡𑀁

### 𑀮𑀓𑁆𑀔𑀡𑀲𑀼𑀢𑁆𑀢

## 473. 𑀲𑀼𑀯𑀡𑁆𑀡𑀯𑀡𑁆𑀡𑀮𑀓𑁆𑀔𑀡𑀁

(218.)

474. “𑀬𑀫𑁆𑀧𑀺, 𑀪𑀺𑀓𑁆𑀔𑀯𑁂, 𑀢𑀣𑀸𑀕𑀢𑁄 𑀧𑀼𑀭𑀺𑀫𑀁 𑀚𑀸𑀢𑀺𑀁 𑀧𑀼𑀭𑀺𑀫𑀁 𑀪𑀯𑀁 𑀧𑀼𑀭𑀺𑀫𑀁 𑀦𑀺𑀓𑁂𑀢𑀁 𑀧𑀼𑀩𑁆𑀩𑁂 𑀫𑀦𑀼𑀲𑁆𑀲𑀪𑀽𑀢𑁄 𑀲𑀫𑀸𑀦𑁄 𑀅𑀓𑁆𑀓𑁄𑀥𑀦𑁄 𑀅𑀳𑁄𑀲𑀺 𑀅𑀦𑀼𑀧𑀸𑀬𑀸𑀲𑀩𑀳𑀼𑀮𑁄, 𑀩𑀳𑀼𑀫𑁆𑀧𑀺 𑀯𑀼𑀢𑁆𑀢𑁄 𑀲𑀫𑀸𑀦𑁄 𑀦𑀸𑀪𑀺𑀲𑀚𑁆𑀚𑀺 𑀦 𑀓𑀼𑀧𑁆𑀧𑀺 𑀦 𑀩𑁆𑀬𑀸𑀧𑀚𑁆𑀚𑀺 𑀦 𑀧𑀢𑀺𑀢𑁆𑀣𑀻𑀬𑀺, 𑀦 𑀓𑁄𑀧𑀜𑁆𑀘 𑀤𑁄𑀲𑀜𑁆𑀘 𑀅𑀧𑁆𑀧𑀘𑁆𑀘𑀬𑀜𑁆𑀘 𑀧𑀸𑀢𑁆𑀯𑀸𑀓𑀸𑀲𑀺𑁇 𑀤𑀸𑀢𑀸 𑀘 𑀅𑀳𑁄𑀲𑀺 𑀲𑀼𑀔𑀼𑀫𑀸𑀦𑀁 𑀫𑀼𑀤𑀼𑀓𑀸𑀦𑀁 𑀅𑀢𑁆𑀣𑀭𑀡𑀸𑀦𑀁 𑀧𑀸𑀯𑀼𑀭𑀡𑀸𑀦𑀁 𑀔𑁄𑀫𑀲𑀼𑀔𑀼𑀫𑀸𑀦𑀁 𑀓𑀧𑁆𑀧𑀸𑀲𑀺𑀓𑀲𑀼𑀔𑀼𑀫𑀸𑀦𑀁 𑀓𑁄𑀲𑁂𑀬𑁆𑀬𑀲𑀼𑀔𑀼𑀫𑀸𑀦𑀁 𑀓𑀫𑁆𑀩𑀮𑀲𑀼𑀔𑀼𑀫𑀸𑀦𑀁𑁇 𑀲𑁄 𑀢𑀲𑁆𑀲 𑀓𑀫𑁆𑀫𑀲𑁆𑀲 𑀓𑀝𑀢𑁆𑀢𑀸 𑀉𑀧𑀘𑀺𑀢𑀢𑁆𑀢𑀸…𑀧𑁂…  𑀲𑁄 𑀢𑀢𑁄 𑀘𑀼𑀢𑁄 𑀇𑀢𑁆𑀣𑀢𑁆𑀢𑀁 𑀆𑀕𑀢𑁄 𑀲𑀫𑀸𑀦𑁄 𑀇𑀫𑀁 𑀫𑀳𑀸𑀧𑀼𑀭𑀺𑀲𑀮𑀓𑁆𑀔𑀡𑀁 𑀧𑀝𑀺𑀮𑀪𑀢𑀺𑁇 𑀲𑀼𑀯𑀡𑁆𑀡𑀯𑀡𑁆𑀡𑁄 𑀳𑁄𑀢𑀺 𑀓𑀜𑁆𑀘𑀦𑀲𑀦𑁆𑀦𑀺𑀪𑀢𑁆𑀢𑀘𑁄𑁇

475. 𑀲𑁄 𑀢𑁂𑀦 𑀮𑀓𑁆𑀔𑀡𑁂𑀦 𑀲𑀫𑀦𑁆𑀦𑀸𑀕𑀢𑁄 𑀲𑀘𑁂 𑀅𑀕𑀸𑀭𑀁 𑀅𑀚𑁆𑀛𑀸𑀯𑀲𑀢𑀺, 𑀭𑀸𑀚𑀸 𑀳𑁄𑀢𑀺 𑀘𑀓𑁆𑀓𑀯𑀢𑁆𑀢𑀻…𑀧𑁂…  𑀭𑀸𑀚𑀸 𑀲𑀫𑀸𑀦𑁄 𑀓𑀺𑀁 𑀮𑀪𑀢𑀺? 𑀮𑀸𑀪𑀻 𑀳𑁄𑀢𑀺 𑀲𑀼𑀔𑀼𑀫𑀸𑀦𑀁 𑀫𑀼𑀤𑀼𑀓𑀸𑀦𑀁 𑀅𑀢𑁆𑀣𑀭𑀡𑀸𑀦𑀁 𑀧𑀸𑀯𑀼𑀭𑀡𑀸𑀦𑀁 𑀔𑁄𑀫𑀲𑀼𑀔𑀼𑀫𑀸𑀦𑀁 𑀓𑀧𑁆𑀧𑀸𑀲𑀺𑀓𑀲𑀼𑀔𑀼𑀫𑀸𑀦𑀁 𑀓𑁄𑀲𑁂𑀬𑁆𑀬𑀲𑀼𑀔𑀼𑀫𑀸𑀦𑀁 𑀓𑀫𑁆𑀩𑀮𑀲𑀼𑀔𑀼𑀫𑀸𑀦𑀁𑁇 𑀭𑀸𑀚𑀸 𑀲𑀫𑀸𑀦𑁄 𑀇𑀤𑀁 𑀮𑀪𑀢𑀺…𑀧𑁂…  𑀩𑀼𑀤𑁆𑀥𑁄 𑀲𑀫𑀸𑀦𑁄 𑀓𑀺𑀁 𑀮𑀪𑀢𑀺? 𑀮𑀸𑀪𑀻 𑀳𑁄𑀢𑀺 𑀲𑀼𑀔𑀼𑀫𑀸𑀦𑀁 𑀫𑀼𑀤𑀼𑀓𑀸𑀦𑀁 𑀅𑀢𑁆𑀣𑀭𑀡𑀸𑀦𑀁 𑀧𑀸𑀯𑀼𑀭𑀡𑀸𑀦𑀁 𑀔𑁄𑀫𑀲𑀼𑀔𑀼𑀫𑀸𑀦𑀁 𑀓𑀧𑁆𑀧𑀸𑀲𑀺𑀓𑀲𑀼𑀔𑀼𑀫𑀸𑀦𑀁 𑀓𑁄𑀲𑁂𑀬𑁆𑀬𑀲𑀼𑀔𑀼𑀫𑀸𑀦𑀁 𑀓𑀫𑁆𑀩𑀮𑀲𑀼𑀔𑀼𑀫𑀸𑀦𑀁𑁇 𑀩𑀼𑀤𑁆𑀥𑁄 𑀲𑀫𑀸𑀦𑁄 𑀇𑀤𑀁 𑀮𑀪𑀢𑀺”𑁇 𑀏𑀢𑀫𑀢𑁆𑀣𑀁 𑀪𑀕𑀯𑀸 𑀅𑀯𑁄𑀘𑁇

(219.)

476. 𑀢𑀢𑁆𑀣𑁂𑀢𑀁 𑀯𑀼𑀘𑁆𑀘𑀢𑀺—

477. _“𑀅𑀓𑁆𑀓𑁄𑀥𑀜𑁆𑀘 𑀅𑀥𑀺𑀝𑁆𑀞𑀳𑀺 𑀅𑀤𑀸𑀲𑀺,_  
_𑀤𑀸𑀦𑀜𑁆𑀘 𑀯𑀢𑁆𑀣𑀸𑀦𑀺 𑀲𑀼𑀔𑀼𑀫𑀸𑀦𑀺 𑀲𑀼𑀘𑁆𑀙𑀯𑀻𑀦𑀺;_  
_𑀧𑀼𑀭𑀺𑀫𑀢𑀭𑀪𑀯𑁂 𑀞𑀺𑀢𑁄 𑀅𑀪𑀺𑀯𑀺𑀲𑁆𑀲𑀚𑀺,_  
_𑀫𑀳𑀺𑀫𑀺𑀯 𑀲𑀼𑀭𑁄 𑀅𑀪𑀺𑀯𑀲𑁆𑀲𑀁𑁇_  


478. _𑀢𑀁 𑀓𑀢𑁆𑀯𑀸𑀦 𑀇𑀢𑁄 𑀘𑀼𑀢𑁄 𑀤𑀺𑀩𑁆𑀩𑀁,_  
_𑀉𑀧𑀧𑀚𑁆𑀚𑀺 𑀲𑀼𑀓𑀢𑀨𑀮𑀯𑀺𑀧𑀸𑀓𑀫𑀦𑀼𑀪𑀼𑀢𑁆𑀯𑀸;_  
_𑀓𑀦𑀓𑀢𑀦𑀼𑀲𑀦𑁆𑀦𑀺𑀪𑁄 𑀇𑀥𑀸𑀪𑀺𑀪𑀯𑀢𑀺,_  
_𑀲𑀼𑀭𑀯𑀭𑀢𑀭𑁄𑀭𑀺𑀯 𑀇𑀦𑁆𑀤𑁄𑁇_  


479. _𑀕𑁂𑀳𑀜𑁆𑀘𑀸𑀯𑀲𑀢𑀺 𑀦𑀭𑁄 𑀅𑀧𑀩𑁆𑀩𑀚𑁆𑀚,_  
_𑀫𑀺𑀘𑁆𑀙𑀁 𑀫𑀳𑀢𑀺𑀫𑀳𑀺𑀁 𑀅𑀦𑀼𑀲𑀸𑀲𑀢𑀺;_  
_𑀧𑀲𑀬𑁆𑀳 𑀲𑀳𑀺𑀥 𑀲𑀢𑁆𑀢𑀭𑀢𑀦𑀁,_  
_𑀧𑀝𑀺𑀮𑀪𑀢𑀺 𑀯𑀺𑀫𑀮𑀲𑀼𑀔𑀼𑀫𑀘𑁆𑀙𑀯𑀺𑀁 𑀲𑀼𑀘𑀺𑀜𑁆𑀘𑁇_  


480. _𑀮𑀸𑀪𑀻 𑀅𑀘𑁆𑀙𑀸𑀤𑀦𑀯𑀢𑁆𑀣𑀫𑁄𑀓𑁆𑀔𑀧𑀸𑀯𑀼𑀭𑀡𑀸𑀦𑀁,_  
_𑀪𑀯𑀢𑀺 𑀬𑀤𑀺 𑀅𑀦𑀸𑀕𑀸𑀭𑀺𑀬𑀢𑀁 𑀉𑀧𑁂𑀢𑀺;_  
_𑀲𑀳𑀺𑀢𑁄 𑀧𑀼𑀭𑀺𑀫𑀓𑀢𑀨𑀮𑀁 𑀅𑀦𑀼𑀪𑀯𑀢𑀺,_  
_𑀦 𑀪𑀯𑀢𑀺 𑀓𑀢𑀲𑁆𑀲 𑀧𑀦𑀸𑀲𑁄”𑀢𑀺𑁇_  


[Go to previous page (7.12 Sukhumacchavilakkhaṇaṃ)](/tipitaka/8D/7/7.12.md) / [Go to parent page (7 Lakkhaṇasutta)](/tipitaka/8D/7.md) / [Go to next page (7.14 Kosohitavatthaguyhalakkhaṇaṃ)](/tipitaka/8D/7/7.14.md)


