
[Home](/) / [8D Pāthikavaggapāḷi](/tipitaka/8D.md) / [6 Pāsādikasutta](/tipitaka/8D/6.md)

# 𑁬𑁇𑁪 𑀲𑀸𑀯𑀓𑀸𑀦𑀦𑀼𑀢𑀧𑁆𑀧𑀲𑀢𑁆𑀣𑀼

### 𑀧𑀸𑀲𑀸𑀤𑀺𑀓𑀲𑀼𑀢𑁆𑀢

### 𑀲𑀸𑀯𑀓𑀸𑀦𑀦𑀼𑀢𑀧𑁆𑀧𑀲𑀢𑁆𑀣𑀼

(171.)

344\. 𑀇𑀥 𑀧𑀦, 𑀘𑀼𑀦𑁆𑀤, 𑀲𑀢𑁆𑀣𑀸 𑀘 𑀮𑁄𑀓𑁂 𑀉𑀤𑀧𑀸𑀤𑀺 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄𑁇 𑀥𑀫𑁆𑀫𑁄 𑀘 𑀲𑁆𑀯𑀸𑀓𑁆𑀔𑀸𑀢𑁄 𑀲𑀼𑀧𑁆𑀧𑀯𑁂𑀤𑀺𑀢𑁄 𑀦𑀺𑀬𑁆𑀬𑀸𑀦𑀺𑀓𑁄 𑀉𑀧𑀲𑀫𑀲𑀁𑀯𑀢𑁆𑀢𑀦𑀺𑀓𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀧𑁆𑀧𑀯𑁂𑀤𑀺𑀢𑁄𑁇 𑀯𑀺𑀜𑁆𑀜𑀸𑀧𑀺𑀢𑀢𑁆𑀣𑀸 𑀘𑀲𑁆𑀲 𑀳𑁄𑀦𑁆𑀢𑀺 𑀲𑀸𑀯𑀓𑀸 𑀲𑀤𑁆𑀥𑀫𑁆𑀫𑁂, 𑀓𑁂𑀯𑀮𑀜𑁆𑀘 𑀢𑁂𑀲𑀁 𑀧𑀭𑀺𑀧𑀽𑀭𑀁 𑀩𑁆𑀭𑀳𑁆𑀫𑀘𑀭𑀺𑀬𑀁 𑀆𑀯𑀺𑀓𑀢𑀁 𑀳𑁄𑀢𑀺 𑀉𑀢𑁆𑀢𑀸𑀦𑀻𑀓𑀢𑀁 𑀲𑀩𑁆𑀩𑀲𑀗𑁆𑀕𑀸𑀳𑀧𑀤𑀓𑀢𑀁 𑀲𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀬𑀸𑀯 𑀤𑁂𑀯𑀫𑀦𑀼𑀲𑁆𑀲𑁂𑀳𑀺 𑀲𑀼𑀧𑁆𑀧𑀓𑀸𑀲𑀺𑀢𑀁𑁇 𑀅𑀣 𑀦𑁂𑀲𑀁 𑀲𑀢𑁆𑀣𑀼𑀦𑁄 𑀅𑀦𑁆𑀢𑀭𑀥𑀸𑀦𑀁 𑀳𑁄𑀢𑀺𑁇 𑀏𑀯𑀭𑀽𑀧𑁄 𑀔𑁄, 𑀘𑀼𑀦𑁆𑀤, 𑀲𑀢𑁆𑀣𑀸 𑀲𑀸𑀯𑀓𑀸𑀦𑀁 𑀓𑀸𑀮𑀗𑁆𑀓𑀢𑁄 𑀅𑀦𑀦𑀼𑀢𑀧𑁆𑀧𑁄 𑀳𑁄𑀢𑀺𑁇 𑀢𑀁 𑀓𑀺𑀲𑁆𑀲 𑀳𑁂𑀢𑀼? ‘𑀲𑀢𑁆𑀣𑀸 𑀘 𑀦𑁄 𑀮𑁄𑀓𑁂 𑀉𑀤𑀧𑀸𑀤𑀺 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄𑁇 𑀥𑀫𑁆𑀫𑁄 𑀘 𑀲𑁆𑀯𑀸𑀓𑁆𑀔𑀸𑀢𑁄 𑀲𑀼𑀧𑁆𑀧𑀯𑁂𑀤𑀺𑀢𑁄 𑀦𑀺𑀬𑁆𑀬𑀸𑀦𑀺𑀓𑁄 𑀉𑀧𑀲𑀫𑀲𑀁𑀯𑀢𑁆𑀢𑀦𑀺𑀓𑁄 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑀧𑁆𑀧𑀯𑁂𑀤𑀺𑀢𑁄𑁇 𑀯𑀺𑀜𑁆𑀜𑀸𑀧𑀺𑀢𑀢𑁆𑀣𑀸 𑀘𑀫𑁆𑀳 𑀲𑀤𑁆𑀥𑀫𑁆𑀫𑁂, 𑀓𑁂𑀯𑀮𑀜𑁆𑀘 𑀦𑁄 𑀧𑀭𑀺𑀧𑀽𑀭𑀁 𑀩𑁆𑀭𑀳𑁆𑀫𑀘𑀭𑀺𑀬𑀁 𑀆𑀯𑀺𑀓𑀢𑀁 𑀳𑁄𑀢𑀺 𑀉𑀢𑁆𑀢𑀸𑀦𑀻𑀓𑀢𑀁 𑀲𑀩𑁆𑀩𑀲𑀗𑁆𑀕𑀸𑀳𑀧𑀤𑀓𑀢𑀁 𑀲𑀧𑁆𑀧𑀸𑀝𑀺𑀳𑀻𑀭𑀓𑀢𑀁 𑀬𑀸𑀯 𑀤𑁂𑀯𑀫𑀦𑀼𑀲𑁆𑀲𑁂𑀳𑀺 𑀲𑀼𑀧𑁆𑀧𑀓𑀸𑀲𑀺𑀢𑀁𑁇 𑀅𑀣 𑀦𑁄 𑀲𑀢𑁆𑀣𑀼𑀦𑁄 𑀅𑀦𑁆𑀢𑀭𑀥𑀸𑀦𑀁 𑀳𑁄𑀢𑀻’𑀢𑀺𑁇 𑀏𑀯𑀭𑀽𑀧𑁄 𑀔𑁄, 𑀘𑀼𑀦𑁆𑀤, 𑀲𑀢𑁆𑀣𑀸 𑀲𑀸𑀯𑀓𑀸𑀦𑀁 𑀓𑀸𑀮𑀗𑁆𑀓𑀢𑁄 𑀅𑀦𑀦𑀼𑀢𑀧𑁆𑀧𑁄 𑀳𑁄𑀢𑀺𑁇

[Go to previous page (6.3 Sāvakānutappasatthu)](/tipitaka/8D/6/6.3.md) / [Go to parent page (6 Pāsādikasutta)](/tipitaka/8D/6.md) / [Go to next page (6.5 Brahmacariyaaparipūrādikathā)](/tipitaka/8D/6/6.5.md)


