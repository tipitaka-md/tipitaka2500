
[Home](/) / [8D Pāthikavaggapāḷi](../../8D.md) / [8 Siṅgālasutta](../8.md)

# 8.2 Cattāro kammakilesā

* Siṅgālasutta

* Cattāro kammakilesā

(245.)

580\. Katamassa cattāro kammakilesā pahīnā honti? Pāṇātipāto kho, gahapatiputta, kammakileso, adinnādānaṃ kammakileso, kāmesumicchācāro kammakileso, musāvādo kammakileso. Imassa cattāro kammakilesā pahīnā hontī”ti. Idamavoca bhagavā. Idaṃ vatvāna sugato athāparaṃ etadavoca satthā—

581\. _“Pāṇātipāto adinnādānaṃ,_  
_Musāvādo ca vuccati;_  
_Paradāragamanañceva,_  
_Nappasaṃsanti paṇḍitā”ti._  


[Go to previous page (8.1 Cha disā)](8.1.md) / [Go to parent page (8 Siṅgālasutta)](../8.md) / [Go to next page (8.3 Catuṭhānaṃ)](8.3.md)


