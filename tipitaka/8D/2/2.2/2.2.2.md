
[Home](/) / [8D Pāthikavaggapāḷi](../../../8D.md) / [2 Udumbarikasutta](../../2.md) / [2.2 Tapojigucchāvāda](../2.2.md)

# 𑁨𑁇𑁨𑁇𑁨 𑀧𑀭𑀺𑀲𑀼𑀤𑁆𑀥𑀧𑀧𑀝𑀺𑀓𑀧𑁆𑀧𑀢𑁆𑀢𑀓𑀣𑀸

* 𑀉𑀤𑀼𑀫𑁆𑀩𑀭𑀺𑀓𑀲𑀼𑀢𑁆𑀢

* 𑀢𑀧𑁄𑀚𑀺𑀕𑀼𑀘𑁆𑀙𑀸𑀯𑀸𑀤

* 𑀧𑀭𑀺𑀲𑀼𑀤𑁆𑀥𑀧𑀧𑀝𑀺𑀓𑀧𑁆𑀧𑀢𑁆𑀢𑀓𑀣𑀸

(64.)

138\. “𑀇𑀥, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀦 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀦 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀦 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀦 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

139\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀦 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀦 𑀧𑀭𑀁 𑀯𑀫𑁆𑀪𑁂𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

140\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀦 𑀫𑀚𑁆𑀚𑀢𑀺 𑀦 𑀫𑀼𑀘𑁆𑀙𑀢𑀺 𑀦 𑀧𑀫𑀸𑀤𑀫𑀸𑀧𑀚𑁆𑀚𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

(65.)

141\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀦 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀦 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

142\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀦 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀦 𑀧𑀭𑀁 𑀯𑀫𑁆𑀪𑁂𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

143\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀦 𑀫𑀚𑁆𑀚𑀢𑀺 𑀦 𑀫𑀼𑀘𑁆𑀙𑀢𑀺 𑀦 𑀧𑀫𑀸𑀤𑀫𑀸𑀧𑀚𑁆𑀚𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

(66.)

144\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀪𑁄𑀚𑀦𑁂𑀲𑀼 𑀦 𑀯𑁄𑀤𑀸𑀲𑀁 𑀆𑀧𑀚𑁆𑀚𑀢𑀺—  ‘𑀇𑀤𑀁 𑀫𑁂 𑀔𑀫𑀢𑀺, 𑀇𑀤𑀁 𑀫𑁂 𑀦𑀓𑁆𑀔𑀫𑀢𑀻’𑀢𑀺𑁇 𑀲𑁄 𑀬𑀜𑁆𑀘 𑀔𑁆𑀯𑀲𑁆𑀲 𑀦𑀓𑁆𑀔𑀫𑀢𑀺, 𑀢𑀁 𑀅𑀦𑀧𑁂𑀓𑁆𑀔𑁄 𑀧𑀚𑀳𑀢𑀺𑁇 𑀬𑀁 𑀧𑀦𑀲𑁆𑀲 𑀔𑀫𑀢𑀺, 𑀢𑀁 𑀅𑀕𑀥𑀺𑀢𑁄 𑀅𑀫𑀼𑀘𑁆𑀙𑀺𑀢𑁄 𑀅𑀦𑀚𑁆𑀛𑀸𑀧𑀦𑁆𑀦𑁄 𑀆𑀤𑀻𑀦𑀯𑀤𑀲𑁆𑀲𑀸𑀯𑀻 𑀦𑀺𑀲𑁆𑀲𑀭𑀡𑀧𑀜𑁆𑀜𑁄 𑀧𑀭𑀺𑀪𑀼𑀜𑁆𑀚𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

145\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀦 𑀢𑀧𑀁 𑀲𑀫𑀸𑀤𑀺𑀬𑀢𑀺 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀦𑀺𑀓𑀦𑁆𑀢𑀺𑀳𑁂𑀢𑀼—  ‘𑀲𑀓𑁆𑀓𑀭𑀺𑀲𑁆𑀲𑀦𑁆𑀢𑀺 𑀫𑀁 𑀭𑀸𑀚𑀸𑀦𑁄 𑀭𑀸𑀚𑀫𑀳𑀸𑀫𑀢𑁆𑀢𑀸 𑀔𑀢𑁆𑀢𑀺𑀬𑀸 𑀩𑁆𑀭𑀸𑀳𑁆𑀫𑀡𑀸 𑀕𑀳𑀧𑀢𑀺𑀓𑀸 𑀢𑀺𑀢𑁆𑀣𑀺𑀬𑀸’𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

(67.)

146\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀜𑁆𑀜𑀢𑀭𑀁 𑀲𑀫𑀡𑀁 𑀯𑀸 𑀩𑁆𑀭𑀸𑀳𑁆𑀫𑀡𑀁 𑀯𑀸 𑀦𑀸𑀧𑀲𑀸𑀤𑁂𑀢𑀸 𑀳𑁄𑀢𑀺—  ‘𑀓𑀺𑀁 𑀧𑀦𑀸𑀬𑀁 𑀲𑀫𑁆𑀩𑀳𑀼𑀮𑀸𑀚𑀻𑀯𑁄 𑀲𑀩𑁆𑀩𑀁 𑀲𑀫𑁆𑀪𑀓𑁆𑀔𑁂𑀢𑀺𑁇 𑀲𑁂𑀬𑁆𑀬𑀣𑀺𑀤𑀁—  𑀫𑀽𑀮𑀩𑀻𑀚𑀁 𑀔𑀦𑁆𑀥𑀩𑀻𑀚𑀁 𑀨𑀍𑀉𑀩𑀻𑀚𑀁 𑀅𑀕𑁆𑀕𑀩𑀻𑀚𑀁 𑀩𑀻𑀚𑀩𑀻𑀚𑀫𑁂𑀯 𑀧𑀜𑁆𑀘𑀫𑀁, 𑀅𑀲𑀦𑀺𑀯𑀺𑀘𑀓𑁆𑀓𑀁 𑀤𑀦𑁆𑀢𑀓𑀽𑀝𑀁, 𑀲𑀫𑀡𑀧𑁆𑀧𑀯𑀸𑀤𑁂𑀦𑀸’𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

147\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀧𑀲𑁆𑀲𑀢𑀺 𑀅𑀜𑁆𑀜𑀢𑀭𑀁 𑀲𑀫𑀡𑀁 𑀯𑀸 𑀩𑁆𑀭𑀸𑀳𑁆𑀫𑀡𑀁 𑀯𑀸 𑀓𑀼𑀮𑁂𑀲𑀼 𑀲𑀓𑁆𑀓𑀭𑀺𑀬𑀫𑀸𑀦𑀁 𑀕𑀭𑀼 𑀓𑀭𑀺𑀬𑀫𑀸𑀦𑀁 𑀫𑀸𑀦𑀺𑀬𑀫𑀸𑀦𑀁 𑀧𑀽𑀚𑀺𑀬𑀫𑀸𑀦𑀁𑁇 𑀤𑀺𑀲𑁆𑀯𑀸 𑀢𑀲𑁆𑀲 𑀦 𑀏𑀯𑀁 𑀳𑁄𑀢𑀺—  ‘𑀇𑀫𑀜𑁆𑀳𑀺 𑀦𑀸𑀫 𑀲𑀫𑁆𑀩𑀳𑀼𑀮𑀸𑀚𑀻𑀯𑀁 𑀓𑀼𑀮𑁂𑀲𑀼 𑀲𑀓𑁆𑀓𑀭𑁄𑀦𑁆𑀢𑀺 𑀕𑀭𑀼𑀁 𑀓𑀭𑁄𑀦𑁆𑀢𑀺 𑀫𑀸𑀦𑁂𑀦𑁆𑀢𑀺 𑀧𑀽𑀚𑁂𑀦𑁆𑀢𑀺𑁇 𑀫𑀁 𑀧𑀦 𑀢𑀧𑀲𑁆𑀲𑀺𑀁 𑀮𑀽𑀔𑀸𑀚𑀻𑀯𑀺𑀁 𑀓𑀼𑀮𑁂𑀲𑀼 𑀦 𑀲𑀓𑁆𑀓𑀭𑁄𑀦𑁆𑀢𑀺 𑀦 𑀕𑀭𑀼𑀁 𑀓𑀭𑁄𑀦𑁆𑀢𑀺 𑀦 𑀫𑀸𑀦𑁂𑀦𑁆𑀢𑀺 𑀦 𑀧𑀽𑀚𑁂𑀦𑁆𑀢𑀻’𑀢𑀺, 𑀇𑀢𑀺 𑀲𑁄 𑀇𑀲𑁆𑀲𑀸𑀫𑀘𑁆𑀙𑀭𑀺𑀬𑀁 𑀓𑀼𑀮𑁂𑀲𑀼 𑀦𑀼𑀧𑁆𑀧𑀸𑀤𑁂𑀢𑀸 𑀳𑁄𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

(68.)

148\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀦 𑀆𑀧𑀸𑀣𑀓𑀦𑀺𑀲𑀸𑀤𑀻 𑀳𑁄𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

149\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀦 𑀅𑀢𑁆𑀢𑀸𑀦𑀁 𑀅𑀤𑀲𑁆𑀲𑀬𑀫𑀸𑀦𑁄 𑀓𑀼𑀮𑁂𑀲𑀼 𑀘𑀭𑀢𑀺—  ‘𑀇𑀤𑀫𑁆𑀧𑀺 𑀫𑁂 𑀢𑀧𑀲𑁆𑀫𑀺𑀁, 𑀇𑀤𑀫𑁆𑀧𑀺 𑀫𑁂 𑀢𑀧𑀲𑁆𑀫𑀺𑀦𑁆’𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

150\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀦 𑀓𑀺𑀜𑁆𑀘𑀺𑀤𑁂𑀯 𑀧𑀝𑀺𑀘𑁆𑀙𑀦𑁆𑀦𑀁 𑀲𑁂𑀯𑀢𑀺, 𑀲𑁄—  ‘𑀔𑀫𑀢𑀺 𑀢𑁂 𑀇𑀤𑀦𑁆’𑀢𑀺 𑀧𑀼𑀝𑁆𑀞𑁄 𑀲𑀫𑀸𑀦𑁄 𑀅𑀓𑁆𑀔𑀫𑀫𑀸𑀦𑀁 𑀆𑀳—  ‘𑀦𑀓𑁆𑀔𑀫𑀢𑀻’𑀢𑀺𑁇 𑀔𑀫𑀫𑀸𑀦𑀁 𑀆𑀳—  ‘𑀔𑀫𑀢𑀻’𑀢𑀺𑁇 𑀇𑀢𑀺 𑀲𑁄 𑀲𑀫𑁆𑀧𑀚𑀸𑀦𑀫𑀼𑀲𑀸 𑀦 𑀪𑀸𑀲𑀺𑀢𑀸 𑀳𑁄𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

151\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀣𑀸𑀕𑀢𑀲𑁆𑀲 𑀯𑀸 𑀢𑀣𑀸𑀕𑀢𑀲𑀸𑀯𑀓𑀲𑁆𑀲 𑀯𑀸 𑀥𑀫𑁆𑀫𑀁 𑀤𑁂𑀲𑁂𑀦𑁆𑀢𑀲𑁆𑀲 𑀲𑀦𑁆𑀢𑀁𑀬𑁂𑀯 𑀧𑀭𑀺𑀬𑀸𑀬𑀁 𑀅𑀦𑀼𑀜𑁆𑀜𑁂𑀬𑁆𑀬𑀁 𑀅𑀦𑀼𑀚𑀸𑀦𑀸𑀢𑀺…𑀧𑁂…  𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

(69.)

152\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀓𑁆𑀓𑁄𑀥𑀦𑁄 𑀳𑁄𑀢𑀺 𑀅𑀦𑀼𑀧𑀦𑀸𑀳𑀻𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀓𑁆𑀓𑁄𑀥𑀦𑁄 𑀳𑁄𑀢𑀺 𑀅𑀦𑀼𑀧𑀦𑀸𑀳𑀻 𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

153\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀫𑀓𑁆𑀔𑀻 𑀳𑁄𑀢𑀺 𑀅𑀧𑀍𑀆𑀲𑀻…𑀧𑁂…  𑀅𑀦𑀺𑀲𑁆𑀲𑀼𑀓𑀻 𑀳𑁄𑀢𑀺 𑀅𑀫𑀘𑁆𑀙𑀭𑀻…  𑀅𑀲𑀞𑁄 𑀳𑁄𑀢𑀺 𑀅𑀫𑀸𑀬𑀸𑀯𑀻…  𑀅𑀢𑁆𑀣𑀤𑁆𑀥𑁄 𑀳𑁄𑀢𑀺 𑀅𑀦𑀢𑀺𑀫𑀸𑀦𑀻…  𑀦 𑀧𑀸𑀧𑀺𑀘𑁆𑀙𑁄 𑀳𑁄𑀢𑀺 𑀦 𑀧𑀸𑀧𑀺𑀓𑀸𑀦𑀁 𑀇𑀘𑁆𑀙𑀸𑀦𑀁 𑀯𑀲𑀁 𑀕𑀢𑁄…  𑀦 𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀓𑁄 𑀳𑁄𑀢𑀺 𑀦 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀲𑀫𑀦𑁆𑀦𑀸𑀕𑀢𑁄…  𑀦 𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀻 𑀳𑁄𑀢𑀺 𑀦 𑀆𑀥𑀸𑀦𑀕𑁆𑀕𑀸𑀳𑀻 𑀲𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀻𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀦 𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀻 𑀳𑁄𑀢𑀺 𑀦 𑀆𑀥𑀸𑀦𑀕𑁆𑀕𑀸𑀳𑀻 𑀲𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀻𑁇 𑀏𑀯𑀁 𑀲𑁄 𑀢𑀲𑁆𑀫𑀺𑀁 𑀞𑀸𑀦𑁂 𑀧𑀭𑀺𑀲𑀼𑀤𑁆𑀥𑁄 𑀳𑁄𑀢𑀺𑁇

154\. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀦𑀺𑀕𑁆𑀭𑁄𑀥, 𑀬𑀤𑀺 𑀏𑀯𑀁 𑀲𑀦𑁆𑀢𑁂 𑀢𑀧𑁄𑀚𑀺𑀕𑀼𑀘𑁆𑀙𑀸 𑀧𑀭𑀺𑀲𑀼𑀤𑁆𑀥𑀸 𑀯𑀸 𑀳𑁄𑀢𑀺 𑀅𑀧𑀭𑀺𑀲𑀼𑀤𑁆𑀥𑀸 𑀯𑀸”𑀢𑀺? “𑀅𑀤𑁆𑀥𑀸 𑀔𑁄, 𑀪𑀦𑁆𑀢𑁂, 𑀏𑀯𑀁 𑀲𑀦𑁆𑀢𑁂 𑀢𑀧𑁄𑀚𑀺𑀕𑀼𑀘𑁆𑀙𑀸 𑀧𑀭𑀺𑀲𑀼𑀤𑁆𑀥𑀸 𑀳𑁄𑀢𑀺 𑀦𑁄 𑀅𑀧𑀭𑀺𑀲𑀼𑀤𑁆𑀥𑀸, 𑀅𑀕𑁆𑀕𑀧𑁆𑀧𑀢𑁆𑀢𑀸 𑀘 𑀲𑀸𑀭𑀧𑁆𑀧𑀢𑁆𑀢𑀸 𑀘𑀸”𑀢𑀺𑁇 “𑀦 𑀔𑁄, 𑀦𑀺𑀕𑁆𑀭𑁄𑀥, 𑀏𑀢𑁆𑀢𑀸𑀯𑀢𑀸 𑀢𑀧𑁄𑀚𑀺𑀕𑀼𑀘𑁆𑀙𑀸 𑀅𑀕𑁆𑀕𑀧𑁆𑀧𑀢𑁆𑀢𑀸 𑀘 𑀳𑁄𑀢𑀺 𑀲𑀸𑀭𑀧𑁆𑀧𑀢𑁆𑀢𑀸 𑀘; 𑀅𑀧𑀺 𑀘 𑀔𑁄 𑀧𑀧𑀝𑀺𑀓𑀧𑁆𑀧𑀢𑁆𑀢𑀸 𑀳𑁄𑀢𑀻”𑀢𑀺𑁇

[Go to previous page (2.2.1 Upakkilesa)](2.2.1.md) / [Go to parent page (2.2 Tapojigucchāvāda)](../2.2.md) / [Go to next page (2.2.3 Parisuddhatacappattakathā)](2.2.3.md)


