
[Home](/) / [8D Pāthikavaggapāḷi](/tipitaka/8D.md) / [2 Udumbarikasutta](/tipitaka/8D/2.md) / [2.2 Tapojigucchāvāda](/tipitaka/8D/2/2.2.md)

# 𑁨𑁇𑁨𑁇𑁧 𑀉𑀧𑀓𑁆𑀓𑀺𑀮𑁂𑀲

### 𑀉𑀤𑀼𑀫𑁆𑀩𑀭𑀺𑀓𑀲𑀼𑀢𑁆𑀢

### 𑀢𑀧𑁄𑀚𑀺𑀕𑀼𑀘𑁆𑀙𑀸𑀯𑀸𑀤

### 𑀉𑀧𑀓𑁆𑀓𑀺𑀮𑁂𑀲

(58.)

120\. “𑀬𑀣𑀸 𑀓𑀣𑀁 𑀧𑀦, 𑀪𑀦𑁆𑀢𑁂, 𑀪𑀕𑀯𑀸 𑀏𑀯𑀁 𑀧𑀭𑀺𑀧𑀼𑀡𑁆𑀡𑀸𑀬 𑀢𑀧𑁄𑀚𑀺𑀕𑀼𑀘𑁆𑀙𑀸𑀬 𑀅𑀦𑁂𑀓𑀯𑀺𑀳𑀺𑀢𑁂 𑀉𑀧𑀓𑁆𑀓𑀺𑀮𑁂𑀲𑁂 𑀯𑀤𑀢𑀻”𑀢𑀺?

121\. “𑀇𑀥, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

122\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀧𑀭𑀁 𑀯𑀫𑁆𑀪𑁂𑀢𑀺𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀧𑀭𑀁 𑀯𑀫𑁆𑀪𑁂𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

123\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀫𑀚𑁆𑀚𑀢𑀺 𑀫𑀼𑀘𑁆𑀙𑀢𑀺 𑀧𑀫𑀸𑀤𑀫𑀸𑀧𑀚𑁆𑀚𑀢𑀺𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀫𑀚𑁆𑀚𑀢𑀺 𑀫𑀼𑀘𑁆𑀙𑀢𑀺 𑀧𑀫𑀸𑀤𑀫𑀸𑀧𑀚𑁆𑀚𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

(59.)

124\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀅𑀢𑁆𑀢𑀫𑀦𑁄 𑀳𑁄𑀢𑀺 𑀧𑀭𑀺𑀧𑀼𑀡𑁆𑀡𑀲𑀗𑁆𑀓𑀧𑁆𑀧𑁄𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

125\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀧𑀭𑀁 𑀯𑀫𑁆𑀪𑁂𑀢𑀺𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀅𑀢𑁆𑀢𑀸𑀦𑀼𑀓𑁆𑀓𑀁𑀲𑁂𑀢𑀺 𑀧𑀭𑀁 𑀯𑀫𑁆𑀪𑁂𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

126\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀫𑀚𑁆𑀚𑀢𑀺 𑀫𑀼𑀘𑁆𑀙𑀢𑀺 𑀧𑀫𑀸𑀤𑀫𑀸𑀧𑀚𑁆𑀚𑀢𑀺𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺, 𑀲𑁄 𑀢𑁂𑀦 𑀢𑀧𑀲𑀸 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀁 𑀅𑀪𑀺𑀦𑀺𑀩𑁆𑀩𑀢𑁆𑀢𑁂𑀢𑀺, 𑀲𑁄 𑀢𑁂𑀦 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑁂𑀦 𑀫𑀚𑁆𑀚𑀢𑀺 𑀫𑀼𑀘𑁆𑀙𑀢𑀺 𑀧𑀫𑀸𑀤𑀫𑀸𑀧𑀚𑁆𑀚𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

(60.)

127\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀪𑁄𑀚𑀦𑁂𑀲𑀼 𑀯𑁄𑀤𑀸𑀲𑀁 𑀆𑀧𑀚𑁆𑀚𑀢𑀺—  ‘𑀇𑀤𑀁 𑀫𑁂 𑀔𑀫𑀢𑀺, 𑀇𑀤𑀁 𑀫𑁂 𑀦𑀓𑁆𑀔𑀫𑀢𑀻’𑀢𑀺𑁇 𑀲𑁄 𑀬𑀜𑁆𑀘 𑀔𑁆𑀯𑀲𑁆𑀲 𑀦𑀓𑁆𑀔𑀫𑀢𑀺, 𑀢𑀁 𑀲𑀸𑀧𑁂𑀓𑁆𑀔𑁄 𑀧𑀚𑀳𑀢𑀺𑁇 𑀬𑀁 𑀧𑀦𑀲𑁆𑀲 𑀔𑀫𑀢𑀺, 𑀢𑀁 𑀕𑀥𑀺𑀢𑁄 𑀫𑀼𑀘𑁆𑀙𑀺𑀢𑁄 𑀅𑀚𑁆𑀛𑀸𑀧𑀦𑁆𑀦𑁄 𑀅𑀦𑀸𑀤𑀻𑀦𑀯𑀤𑀲𑁆𑀲𑀸𑀯𑀻 𑀅𑀦𑀺𑀲𑁆𑀲𑀭𑀡𑀧𑀜𑁆𑀜𑁄 𑀧𑀭𑀺𑀪𑀼𑀜𑁆𑀚𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

128\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀧𑀁 𑀲𑀫𑀸𑀤𑀺𑀬𑀢𑀺 𑀮𑀸𑀪𑀲𑀓𑁆𑀓𑀸𑀭𑀲𑀺𑀮𑁄𑀓𑀦𑀺𑀓𑀦𑁆𑀢𑀺𑀳𑁂𑀢𑀼—  ‘𑀲𑀓𑁆𑀓𑀭𑀺𑀲𑁆𑀲𑀦𑁆𑀢𑀺 𑀫𑀁 𑀭𑀸𑀚𑀸𑀦𑁄 𑀭𑀸𑀚𑀫𑀳𑀸𑀫𑀢𑁆𑀢𑀸 𑀔𑀢𑁆𑀢𑀺𑀬𑀸 𑀩𑁆𑀭𑀸𑀳𑁆𑀫𑀡𑀸 𑀕𑀳𑀧𑀢𑀺𑀓𑀸 𑀢𑀺𑀢𑁆𑀣𑀺𑀬𑀸’𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

(61.)

129\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀜𑁆𑀜𑀢𑀭𑀁 𑀲𑀫𑀡𑀁 𑀯𑀸 𑀩𑁆𑀭𑀸𑀳𑁆𑀫𑀡𑀁 𑀯𑀸 𑀅𑀧𑀲𑀸𑀤𑁂𑀢𑀸 𑀳𑁄𑀢𑀺—  ‘𑀓𑀺𑀁 𑀧𑀦𑀸𑀬𑀁 𑀲𑀫𑁆𑀩𑀳𑀼𑀮𑀸𑀚𑀻𑀯𑁄 𑀲𑀩𑁆𑀩𑀁 𑀲𑀫𑁆𑀪𑀓𑁆𑀔𑁂𑀢𑀺𑁇 𑀲𑁂𑀬𑁆𑀬𑀣𑀺𑀤𑀁—  𑀫𑀽𑀮𑀩𑀻𑀚𑀁 𑀔𑀦𑁆𑀥𑀩𑀻𑀚𑀁 𑀨𑀍𑀉𑀩𑀻𑀚𑀁 𑀅𑀕𑁆𑀕𑀩𑀻𑀚𑀁 𑀩𑀻𑀚𑀩𑀻𑀚𑀫𑁂𑀯 𑀧𑀜𑁆𑀘𑀫𑀁, 𑀅𑀲𑀦𑀺𑀯𑀺𑀘𑀓𑁆𑀓𑀁 𑀤𑀦𑁆𑀢𑀓𑀽𑀝𑀁, 𑀲𑀫𑀡𑀧𑁆𑀧𑀯𑀸𑀤𑁂𑀦𑀸’𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

130\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀧𑀲𑁆𑀲𑀢𑀺 𑀅𑀜𑁆𑀜𑀢𑀭𑀁 𑀲𑀫𑀡𑀁 𑀯𑀸 𑀩𑁆𑀭𑀸𑀳𑁆𑀫𑀡𑀁 𑀯𑀸 𑀓𑀼𑀮𑁂𑀲𑀼 𑀲𑀓𑁆𑀓𑀭𑀺𑀬𑀫𑀸𑀦𑀁 𑀕𑀭𑀼𑀓𑀭𑀺𑀬𑀫𑀸𑀦𑀁 𑀫𑀸𑀦𑀺𑀬𑀫𑀸𑀦𑀁 𑀧𑀽𑀚𑀺𑀬𑀫𑀸𑀦𑀁𑁇 𑀤𑀺𑀲𑁆𑀯𑀸 𑀢𑀲𑁆𑀲 𑀏𑀯𑀁 𑀳𑁄𑀢𑀺—  ‘𑀇𑀫𑀜𑁆𑀳𑀺 𑀦𑀸𑀫 𑀲𑀫𑁆𑀩𑀳𑀼𑀮𑀸𑀚𑀻𑀯𑀁 𑀓𑀼𑀮𑁂𑀲𑀼 𑀲𑀓𑁆𑀓𑀭𑁄𑀦𑁆𑀢𑀺 𑀕𑀭𑀼𑀁 𑀓𑀭𑁄𑀦𑁆𑀢𑀺 𑀫𑀸𑀦𑁂𑀦𑁆𑀢𑀺 𑀧𑀽𑀚𑁂𑀦𑁆𑀢𑀺𑁇 𑀫𑀁 𑀧𑀦 𑀢𑀧𑀲𑁆𑀲𑀺𑀁 𑀮𑀽𑀔𑀸𑀚𑀻𑀯𑀺𑀁 𑀓𑀼𑀮𑁂𑀲𑀼 𑀦 𑀲𑀓𑁆𑀓𑀭𑁄𑀦𑁆𑀢𑀺 𑀦 𑀕𑀭𑀼𑀁 𑀓𑀭𑁄𑀦𑁆𑀢𑀺 𑀦 𑀫𑀸𑀦𑁂𑀦𑁆𑀢𑀺 𑀦 𑀧𑀽𑀚𑁂𑀦𑁆𑀢𑀻’𑀢𑀺, 𑀇𑀢𑀺 𑀲𑁄 𑀇𑀲𑁆𑀲𑀸𑀫𑀘𑁆𑀙𑀭𑀺𑀬𑀁 𑀓𑀼𑀮𑁂𑀲𑀼 𑀉𑀧𑁆𑀧𑀸𑀤𑁂𑀢𑀸 𑀳𑁄𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

(62.)

131\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀆𑀧𑀸𑀣𑀓𑀦𑀺𑀲𑀸𑀤𑀻 𑀳𑁄𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

132\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀅𑀢𑁆𑀢𑀸𑀦𑀁 𑀅𑀤𑀲𑁆𑀲𑀬𑀫𑀸𑀦𑁄 𑀓𑀼𑀮𑁂𑀲𑀼 𑀘𑀭𑀢𑀺—  ‘𑀇𑀤𑀫𑁆𑀧𑀺 𑀫𑁂 𑀢𑀧𑀲𑁆𑀫𑀺𑀁 𑀇𑀤𑀫𑁆𑀧𑀺 𑀫𑁂 𑀢𑀧𑀲𑁆𑀫𑀺𑀦𑁆’𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

133\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀓𑀺𑀜𑁆𑀘𑀺𑀤𑁂𑀯 𑀧𑀝𑀺𑀘𑁆𑀙𑀦𑁆𑀦𑀁 𑀲𑁂𑀯𑀢𑀺𑁇 𑀲𑁄 ‘𑀔𑀫𑀢𑀺 𑀢𑁂 𑀇𑀤𑀦𑁆’𑀢𑀺 𑀧𑀼𑀝𑁆𑀞𑁄 𑀲𑀫𑀸𑀦𑁄 𑀅𑀓𑁆𑀔𑀫𑀫𑀸𑀦𑀁 𑀆𑀳—  ‘𑀔𑀫𑀢𑀻’𑀢𑀺𑁇 𑀔𑀫𑀫𑀸𑀦𑀁 𑀆𑀳—  ‘𑀦𑀓𑁆𑀔𑀫𑀢𑀻’𑀢𑀺𑁇 𑀇𑀢𑀺 𑀲𑁄 𑀲𑀫𑁆𑀧𑀚𑀸𑀦𑀫𑀼𑀲𑀸 𑀪𑀸𑀲𑀺𑀢𑀸 𑀳𑁄𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

134\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀢𑀣𑀸𑀕𑀢𑀲𑁆𑀲 𑀯𑀸 𑀢𑀣𑀸𑀕𑀢𑀲𑀸𑀯𑀓𑀲𑁆𑀲 𑀯𑀸 𑀥𑀫𑁆𑀫𑀁 𑀤𑁂𑀲𑁂𑀦𑁆𑀢𑀲𑁆𑀲 𑀲𑀦𑁆𑀢𑀁𑀬𑁂𑀯 𑀧𑀭𑀺𑀬𑀸𑀬𑀁 𑀅𑀦𑀼𑀜𑁆𑀜𑁂𑀬𑁆𑀬𑀁 𑀦𑀸𑀦𑀼𑀚𑀸𑀦𑀸𑀢𑀺…𑀧𑁂…  𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

(63.)

135\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀓𑁄𑀥𑀦𑁄 𑀳𑁄𑀢𑀺 𑀉𑀧𑀦𑀸𑀳𑀻𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀓𑁄𑀥𑀦𑁄 𑀳𑁄𑀢𑀺 𑀉𑀧𑀦𑀸𑀳𑀻𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

136\. 𑀧𑀼𑀦 𑀘𑀧𑀭𑀁, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀫𑀓𑁆𑀔𑀻 𑀳𑁄𑀢𑀺 𑀧𑀍𑀆𑀲𑀻…𑀧𑁂…  𑀇𑀲𑁆𑀲𑀼𑀓𑀻 𑀳𑁄𑀢𑀺 𑀫𑀘𑁆𑀙𑀭𑀻…  𑀲𑀞𑁄 𑀳𑁄𑀢𑀺 𑀫𑀸𑀬𑀸𑀯𑀻…  𑀣𑀤𑁆𑀥𑁄 𑀳𑁄𑀢𑀺 𑀅𑀢𑀺𑀫𑀸𑀦𑀻…  𑀧𑀸𑀧𑀺𑀘𑁆𑀙𑁄 𑀳𑁄𑀢𑀺 𑀧𑀸𑀧𑀺𑀓𑀸𑀦𑀁 𑀇𑀘𑁆𑀙𑀸𑀦𑀁 𑀯𑀲𑀁 𑀕𑀢𑁄…  𑀫𑀺𑀘𑁆𑀙𑀸𑀤𑀺𑀝𑁆𑀞𑀺𑀓𑁄 𑀳𑁄𑀢𑀺 𑀅𑀦𑁆𑀢𑀕𑁆𑀕𑀸𑀳𑀺𑀓𑀸𑀬 𑀤𑀺𑀝𑁆𑀞𑀺𑀬𑀸 𑀲𑀫𑀦𑁆𑀦𑀸𑀕𑀢𑁄…  𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀻 𑀳𑁄𑀢𑀺 𑀆𑀥𑀸𑀦𑀕𑁆𑀕𑀸𑀳𑀻 𑀤𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀻𑁇 𑀬𑀫𑁆𑀧𑀺, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀻 𑀲𑀦𑁆𑀤𑀺𑀝𑁆𑀞𑀺𑀧𑀭𑀸𑀫𑀸𑀲𑀻 𑀳𑁄𑀢𑀺 𑀆𑀥𑀸𑀦𑀕𑁆𑀕𑀸𑀳𑀻 𑀤𑀼𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀻𑁇 𑀅𑀬𑀫𑁆𑀧𑀺 𑀔𑁄, 𑀦𑀺𑀕𑁆𑀭𑁄𑀥, 𑀢𑀧𑀲𑁆𑀲𑀺𑀦𑁄 𑀉𑀧𑀓𑁆𑀓𑀺𑀮𑁂𑀲𑁄 𑀳𑁄𑀢𑀺𑁇

137\. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀦𑀺𑀕𑁆𑀭𑁄𑀥, 𑀬𑀤𑀺𑀫𑁂 𑀢𑀧𑁄𑀚𑀺𑀕𑀼𑀘𑁆𑀙𑀸 𑀉𑀧𑀓𑁆𑀓𑀺𑀮𑁂𑀲𑀸 𑀯𑀸 𑀅𑀦𑀼𑀧𑀓𑁆𑀓𑀺𑀮𑁂𑀲𑀸 𑀯𑀸”𑀢𑀺? “𑀅𑀤𑁆𑀥𑀸 𑀔𑁄 𑀇𑀫𑁂, 𑀪𑀦𑁆𑀢𑁂, 𑀢𑀧𑁄𑀚𑀺𑀕𑀼𑀘𑁆𑀙𑀸 𑀉𑀧𑀓𑁆𑀓𑀺𑀮𑁂𑀲𑀸, 𑀦𑁄 𑀅𑀦𑀼𑀧𑀓𑁆𑀓𑀺𑀮𑁂𑀲𑀸𑁇 𑀞𑀸𑀦𑀁 𑀔𑁄 𑀧𑀦𑁂𑀢𑀁, 𑀪𑀦𑁆𑀢𑁂, 𑀯𑀺𑀚𑁆𑀚𑀢𑀺 𑀬𑀁 𑀇𑀥𑁂𑀓𑀘𑁆𑀘𑁄 𑀢𑀧𑀲𑁆𑀲𑀻 𑀲𑀩𑁆𑀩𑁂𑀳𑁂𑀯 𑀇𑀫𑁂𑀳𑀺 𑀉𑀧𑀓𑁆𑀓𑀺𑀮𑁂𑀲𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀅𑀲𑁆𑀲; 𑀓𑁄 𑀧𑀦 𑀯𑀸𑀤𑁄 𑀅𑀜𑁆𑀜𑀢𑀭𑀜𑁆𑀜𑀢𑀭𑁂𑀦𑀸”𑀢𑀺𑁇

[Go to previous page (2.2 Tapojigucchāvāda)](/tipitaka/8D/2/2.2.md) / [Go to parent page (2.2 Tapojigucchāvāda)](/tipitaka/8D/2/2.2.md) / [Go to next page (2.2.2 Parisuddhapapaṭikappattakathā)](/tipitaka/8D/2/2.2/2.2.2.md)


