
[Home](/) / [8D Pāthikavaggapāḷi](../../8D.md) / [11 Dasuttarasutta](../11.md)

# 𑁧𑁧𑁇𑁧 𑀏𑀓𑁄 𑀥𑀫𑁆𑀫𑁄

* 𑀤𑀲𑀼𑀢𑁆𑀢𑀭𑀲𑀼𑀢𑁆𑀢

## 1134\. 𑀏𑀓𑁄 𑀥𑀫𑁆𑀫𑁄

(351.)

1135\. 𑀏𑀓𑁄, 𑀆𑀯𑀼𑀲𑁄, 𑀥𑀫𑁆𑀫𑁄 𑀩𑀳𑀼𑀓𑀸𑀭𑁄, 𑀏𑀓𑁄 𑀥𑀫𑁆𑀫𑁄 𑀪𑀸𑀯𑁂𑀢𑀩𑁆𑀩𑁄, 𑀏𑀓𑁄 𑀥𑀫𑁆𑀫𑁄 𑀧𑀭𑀺𑀜𑁆𑀜𑁂𑀬𑁆𑀬𑁄, 𑀏𑀓𑁄 𑀥𑀫𑁆𑀫𑁄 𑀧𑀳𑀸𑀢𑀩𑁆𑀩𑁄, 𑀏𑀓𑁄 𑀥𑀫𑁆𑀫𑁄 𑀳𑀸𑀦𑀪𑀸𑀕𑀺𑀬𑁄, 𑀏𑀓𑁄 𑀥𑀫𑁆𑀫𑁄 𑀯𑀺𑀲𑁂𑀲𑀪𑀸𑀕𑀺𑀬𑁄, 𑀏𑀓𑁄 𑀥𑀫𑁆𑀫𑁄 𑀤𑀼𑀧𑁆𑀧𑀝𑀺𑀯𑀺𑀚𑁆𑀛𑁄, 𑀏𑀓𑁄 𑀥𑀫𑁆𑀫𑁄 𑀉𑀧𑁆𑀧𑀸𑀤𑁂𑀢𑀩𑁆𑀩𑁄, 𑀏𑀓𑁄 𑀥𑀫𑁆𑀫𑁄 𑀅𑀪𑀺𑀜𑁆𑀜𑁂𑀬𑁆𑀬𑁄, 𑀏𑀓𑁄 𑀥𑀫𑁆𑀫𑁄 𑀲𑀘𑁆𑀙𑀺𑀓𑀸𑀢𑀩𑁆𑀩𑁄𑁇

1136\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀩𑀳𑀼𑀓𑀸𑀭𑁄?** 𑀅𑀧𑁆𑀧𑀫𑀸𑀤𑁄 𑀓𑀼𑀲𑀮𑁂𑀲𑀼 𑀥𑀫𑁆𑀫𑁂𑀲𑀼𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀩𑀳𑀼𑀓𑀸𑀭𑁄𑁇 (𑁧)

1137\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀪𑀸𑀯𑁂𑀢𑀩𑁆𑀩𑁄?** 𑀓𑀸𑀬𑀕𑀢𑀸𑀲𑀢𑀺 𑀲𑀸𑀢𑀲𑀳𑀕𑀢𑀸𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀪𑀸𑀯𑁂𑀢𑀩𑁆𑀩𑁄𑁇 (𑁨)

1138\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀧𑀭𑀺𑀜𑁆𑀜𑁂𑀬𑁆𑀬𑁄?** 𑀨𑀲𑁆𑀲𑁄 𑀲𑀸𑀲𑀯𑁄 𑀉𑀧𑀸𑀤𑀸𑀦𑀺𑀬𑁄𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀧𑀭𑀺𑀜𑁆𑀜𑁂𑀬𑁆𑀬𑁄𑁇 (𑁩)

1139\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀧𑀳𑀸𑀢𑀩𑁆𑀩𑁄?** 𑀅𑀲𑁆𑀫𑀺𑀫𑀸𑀦𑁄𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀧𑀳𑀸𑀢𑀩𑁆𑀩𑁄𑁇 (𑁪)

1140\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀳𑀸𑀦𑀪𑀸𑀕𑀺𑀬𑁄?** 𑀅𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀳𑀸𑀦𑀪𑀸𑀕𑀺𑀬𑁄𑁇 (𑁫)

1141\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀯𑀺𑀲𑁂𑀲𑀪𑀸𑀕𑀺𑀬𑁄?** 𑀬𑁄𑀦𑀺𑀲𑁄 𑀫𑀦𑀲𑀺𑀓𑀸𑀭𑁄𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀯𑀺𑀲𑁂𑀲𑀪𑀸𑀕𑀺𑀬𑁄𑁇 (𑁬)

1142\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀤𑀼𑀧𑁆𑀧𑀝𑀺𑀯𑀺𑀚𑁆𑀛𑁄?** 𑀆𑀦𑀦𑁆𑀢𑀭𑀺𑀓𑁄 𑀘𑁂𑀢𑁄𑀲𑀫𑀸𑀥𑀺𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀤𑀼𑀧𑁆𑀧𑀝𑀺𑀯𑀺𑀚𑁆𑀛𑁄𑁇 (𑁭)

1143\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀉𑀧𑁆𑀧𑀸𑀤𑁂𑀢𑀩𑁆𑀩𑁄?** 𑀅𑀓𑀼𑀧𑁆𑀧𑀁 𑀜𑀸𑀡𑀁𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀉𑀧𑁆𑀧𑀸𑀤𑁂𑀢𑀩𑁆𑀩𑁄𑁇 (𑁮)

1144\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀅𑀪𑀺𑀜𑁆𑀜𑁂𑀬𑁆𑀬𑁄?** 𑀲𑀩𑁆𑀩𑁂 𑀲𑀢𑁆𑀢𑀸 𑀆𑀳𑀸𑀭𑀝𑁆𑀞𑀺𑀢𑀺𑀓𑀸𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀅𑀪𑀺𑀜𑁆𑀜𑁂𑀬𑁆𑀬𑁄𑁇 (𑁯)

1145\. 𑀓𑀢𑀫𑁄 𑀏𑀓𑁄 𑀥𑀫𑁆𑀫𑁄 **𑀲𑀘𑁆𑀙𑀺𑀓𑀸𑀢𑀩𑁆𑀩𑁄?** 𑀅𑀓𑀼𑀧𑁆𑀧𑀸 𑀘𑁂𑀢𑁄𑀯𑀺𑀫𑀼𑀢𑁆𑀢𑀺𑁇 𑀅𑀬𑀁 𑀏𑀓𑁄 𑀥𑀫𑁆𑀫𑁄 𑀲𑀘𑁆𑀙𑀺𑀓𑀸𑀢𑀩𑁆𑀩𑁄𑁇 (𑁧𑁦)

1146\. 𑀇𑀢𑀺 𑀇𑀫𑁂 𑀤𑀲 𑀥𑀫𑁆𑀫𑀸 𑀪𑀽𑀢𑀸 𑀢𑀘𑁆𑀙𑀸 𑀢𑀣𑀸 𑀅𑀯𑀺𑀢𑀣𑀸 𑀅𑀦𑀜𑁆𑀜𑀣𑀸 𑀲𑀫𑁆𑀫𑀸 𑀢𑀣𑀸𑀕𑀢𑁂𑀦 𑀅𑀪𑀺𑀲𑀫𑁆𑀩𑀼𑀤𑁆𑀥𑀸𑁇

[Go to previous page (11 Dasuttarasutta)](../11.md) / [Go to parent page (11 Dasuttarasutta)](../11.md) / [Go to next page (11.2 Dve dhammā)](11.2.md)


