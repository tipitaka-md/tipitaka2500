
[Home](/) / [8D Pāthikavaggapāḷi](/tipitaka/8D.md) / [4 Aggaññasutta](/tipitaka/8D/4.md)

# 𑁪𑁇𑁪 𑀪𑀽𑀫𑀺𑀧𑀧𑁆𑀧𑀝𑀓𑀧𑀸𑀢𑀼𑀪𑀸𑀯

### 𑀅𑀕𑁆𑀕𑀜𑁆𑀜𑀲𑀼𑀢𑁆𑀢

### 𑀪𑀽𑀫𑀺𑀧𑀧𑁆𑀧𑀝𑀓𑀧𑀸𑀢𑀼𑀪𑀸𑀯

(123.)

256. 𑀅𑀣 𑀔𑁄 𑀢𑁂𑀲𑀁, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸𑀦𑀁 𑀭𑀲𑀸𑀬 𑀧𑀣𑀯𑀺𑀬𑀸 𑀅𑀦𑁆𑀢𑀭𑀳𑀺𑀢𑀸𑀬 𑀪𑀽𑀫𑀺𑀧𑀧𑁆𑀧𑀝𑀓𑁄 𑀧𑀸𑀢𑀼𑀭𑀳𑁄𑀲𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀅𑀳𑀺𑀘𑁆𑀙𑀢𑁆𑀢𑀓𑁄; 𑀏𑀯𑀫𑁂𑀯 𑀧𑀸𑀢𑀼𑀭𑀳𑁄𑀲𑀺𑁇 𑀲𑁄 𑀅𑀳𑁄𑀲𑀺 𑀯𑀡𑁆𑀡𑀲𑀫𑁆𑀧𑀦𑁆𑀦𑁄 𑀕𑀦𑁆𑀥𑀲𑀫𑁆𑀧𑀦𑁆𑀦𑁄 𑀭𑀲𑀲𑀫𑁆𑀧𑀦𑁆𑀦𑁄, 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀲𑀫𑁆𑀧𑀦𑁆𑀦𑀁 𑀯𑀸 𑀲𑀧𑁆𑀧𑀺 𑀲𑀫𑁆𑀧𑀦𑁆𑀦𑀁 𑀯𑀸 𑀦𑀯𑀦𑀻𑀢𑀁 𑀏𑀯𑀁𑀯𑀡𑁆𑀡𑁄 𑀅𑀳𑁄𑀲𑀺𑁇 𑀲𑁂𑀬𑁆𑀬𑀣𑀸𑀧𑀺 𑀦𑀸𑀫 𑀔𑀼𑀤𑁆𑀤𑀫𑀥𑀼𑀁 𑀅𑀦𑁂𑀍𑀅𑀓𑀁; 𑀏𑀯𑀫𑀲𑁆𑀲𑀸𑀤𑁄 𑀅𑀳𑁄𑀲𑀺𑁇

257. 𑀅𑀣 𑀔𑁄 𑀢𑁂, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸 𑀪𑀽𑀫𑀺𑀧𑀧𑁆𑀧𑀝𑀓𑀁 𑀉𑀧𑀓𑁆𑀓𑀫𑀺𑀁𑀲𑀼 𑀧𑀭𑀺𑀪𑀼𑀜𑁆𑀚𑀺𑀢𑀼𑀁𑁇 𑀢𑁂 𑀢𑀁 𑀧𑀭𑀺𑀪𑀼𑀜𑁆𑀚𑀦𑁆𑀢𑀸 𑀢𑀫𑁆𑀪𑀓𑁆𑀔𑀸 𑀢𑀤𑀸𑀳𑀸𑀭𑀸 𑀘𑀺𑀭𑀁 𑀤𑀻𑀖𑀫𑀤𑁆𑀥𑀸𑀦𑀁 𑀅𑀝𑁆𑀞𑀁𑀲𑀼𑁇 𑀬𑀣𑀸 𑀬𑀣𑀸 𑀔𑁄 𑀢𑁂, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸 𑀪𑀽𑀫𑀺𑀧𑀧𑁆𑀧𑀝𑀓𑀁 𑀧𑀭𑀺𑀪𑀼𑀜𑁆𑀚𑀦𑁆𑀢𑀸 𑀢𑀫𑁆𑀪𑀓𑁆𑀔𑀸 𑀢𑀤𑀸𑀳𑀸𑀭𑀸 𑀘𑀺𑀭𑀁 𑀤𑀻𑀖𑀫𑀤𑁆𑀥𑀸𑀦𑀁 𑀅𑀝𑁆𑀞𑀁𑀲𑀼 𑀢𑀣𑀸 𑀢𑀣𑀸 𑀢𑁂𑀲𑀁 𑀲𑀢𑁆𑀢𑀸𑀦𑀁 𑀪𑀺𑀬𑁆𑀬𑁄𑀲𑁄 𑀫𑀢𑁆𑀢𑀸𑀬 𑀔𑀭𑀢𑁆𑀢𑀜𑁆𑀘𑁂𑀯 𑀓𑀸𑀬𑀲𑁆𑀫𑀺𑀁 𑀑𑀓𑁆𑀓𑀫𑀺, 𑀯𑀡𑁆𑀡𑀯𑁂𑀯𑀡𑁆𑀡𑀢𑀸 𑀘 𑀧𑀜𑁆𑀜𑀸𑀬𑀺𑀢𑁆𑀣𑁇 𑀏𑀓𑀺𑀤𑀁 𑀲𑀢𑁆𑀢𑀸 𑀯𑀡𑁆𑀡𑀯𑀦𑁆𑀢𑁄 𑀳𑁄𑀦𑁆𑀢𑀺, 𑀏𑀓𑀺𑀤𑀁 𑀲𑀢𑁆𑀢𑀸 𑀤𑀼𑀩𑁆𑀩𑀡𑁆𑀡𑀸𑁇 𑀢𑀢𑁆𑀣 𑀬𑁂 𑀢𑁂 𑀲𑀢𑁆𑀢𑀸 𑀯𑀡𑁆𑀡𑀯𑀦𑁆𑀢𑁄, 𑀢𑁂 𑀤𑀼𑀩𑁆𑀩𑀡𑁆𑀡𑁂 𑀲𑀢𑁆𑀢𑁂 𑀅𑀢𑀺𑀫𑀜𑁆𑀜𑀦𑁆𑀢𑀺—  ‘𑀫𑀬𑀫𑁂𑀢𑁂𑀳𑀺 𑀯𑀡𑁆𑀡𑀯𑀦𑁆𑀢𑀢𑀭𑀸, 𑀅𑀫𑁆𑀳𑁂𑀳𑁂𑀢𑁂 𑀤𑀼𑀩𑁆𑀩𑀡𑁆𑀡𑀢𑀭𑀸’𑀢𑀺𑁇 𑀢𑁂𑀲𑀁 𑀯𑀡𑁆𑀡𑀸𑀢𑀺𑀫𑀸𑀦𑀧𑀘𑁆𑀘𑀬𑀸 𑀫𑀸𑀦𑀸𑀢𑀺𑀫𑀸𑀦𑀚𑀸𑀢𑀺𑀓𑀸𑀦𑀁 𑀪𑀽𑀫𑀺𑀧𑀧𑁆𑀧𑀝𑀓𑁄 𑀅𑀦𑁆𑀢𑀭𑀥𑀸𑀬𑀺𑁇

[Go to previous page (4.3 Candimasūriyādipātubhāva)](/tipitaka/8D/4/4.3.md) / [Go to parent page (4 Aggaññasutta)](/tipitaka/8D/4.md) / [Go to next page (4.5 Padālatāpātubhāva)](/tipitaka/8D/4/4.5.md)


