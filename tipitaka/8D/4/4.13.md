
[Home](/) / [8D Pāthikavaggapāḷi](/tipitaka/8D.md) / [4 Aggaññasutta](/tipitaka/8D/4.md)

# 𑁪𑁇𑁧𑁩 𑀲𑀼𑀤𑁆𑀤𑀫𑀡𑁆𑀟𑀮

### 𑀅𑀕𑁆𑀕𑀜𑁆𑀜𑀲𑀼𑀢𑁆𑀢

### 𑀲𑀼𑀤𑁆𑀤𑀫𑀡𑁆𑀟𑀮

(134.)

276\. 𑀢𑁂𑀲𑀜𑁆𑀜𑁂𑀯 𑀔𑁄, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸𑀦𑀁 𑀬𑁂 𑀢𑁂 𑀲𑀢𑁆𑀢𑀸 𑀅𑀯𑀲𑁂𑀲𑀸 𑀢𑁂 𑀮𑀼𑀤𑁆𑀤𑀸𑀘𑀸𑀭𑀸 𑀔𑀼𑀤𑁆𑀤𑀸𑀘𑀸𑀭𑀸 𑀅𑀳𑁂𑀲𑀼𑀁𑁇 𑀮𑀼𑀤𑁆𑀤𑀸𑀘𑀸𑀭𑀸 𑀔𑀼𑀤𑁆𑀤𑀸𑀘𑀸𑀭𑀸𑀢𑀺 𑀔𑁄, 𑀯𑀸𑀲𑁂𑀝𑁆𑀞, ‘𑀲𑀼𑀤𑁆𑀤𑀸, 𑀲𑀼𑀤𑁆𑀤𑀸’ 𑀢𑁆𑀯𑁂𑀯 𑀅𑀓𑁆𑀔𑀭𑀁 𑀉𑀧𑀦𑀺𑀩𑁆𑀩𑀢𑁆𑀢𑀁𑁇 𑀇𑀢𑀺 𑀔𑁄, 𑀯𑀸𑀲𑁂𑀝𑁆𑀞, 𑀏𑀯𑀫𑁂𑀢𑀲𑁆𑀲 𑀲𑀼𑀤𑁆𑀤𑀫𑀡𑁆𑀟𑀮𑀲𑁆𑀲 𑀧𑁄𑀭𑀸𑀡𑁂𑀦 𑀅𑀕𑁆𑀕𑀜𑁆𑀜𑁂𑀦 𑀅𑀓𑁆𑀔𑀭𑁂𑀦 𑀅𑀪𑀺𑀦𑀺𑀩𑁆𑀩𑀢𑁆𑀢𑀺 𑀅𑀳𑁄𑀲𑀺 𑀢𑁂𑀲𑀁𑀬𑁂𑀯 𑀲𑀢𑁆𑀢𑀸𑀦𑀁 𑀅𑀦𑀜𑁆𑀜𑁂𑀲𑀁, 𑀲𑀤𑀺𑀲𑀸𑀦𑀁𑀬𑁂𑀯 𑀦𑁄 𑀅𑀲𑀤𑀺𑀲𑀸𑀦𑀁, 𑀥𑀫𑁆𑀫𑁂𑀦𑁂𑀯, 𑀦𑁄 𑀅𑀥𑀫𑁆𑀫𑁂𑀦𑁇 𑀥𑀫𑁆𑀫𑁄 𑀳𑀺, 𑀯𑀸𑀲𑁂𑀝𑁆𑀞, 𑀲𑁂𑀝𑁆𑀞𑁄 𑀚𑀦𑁂𑀢𑀲𑁆𑀫𑀺𑀁 𑀤𑀺𑀝𑁆𑀞𑁂 𑀘𑁂𑀯 𑀥𑀫𑁆𑀫𑁂 𑀅𑀪𑀺𑀲𑀫𑁆𑀧𑀭𑀸𑀬𑀜𑁆𑀘𑁇

(135.)

277\. 𑀅𑀳𑀼 𑀔𑁄 𑀲𑁄, 𑀯𑀸𑀲𑁂𑀝𑁆𑀞, 𑀲𑀫𑀬𑁄, 𑀬𑀁 𑀔𑀢𑁆𑀢𑀺𑀬𑁄𑀧𑀺 𑀲𑀓𑀁 𑀥𑀫𑁆𑀫𑀁 𑀕𑀭𑀳𑀫𑀸𑀦𑁄 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀢𑀺—  ‘𑀲𑀫𑀡𑁄 𑀪𑀯𑀺𑀲𑁆𑀲𑀸𑀫𑀻’𑀢𑀺𑁇 𑀩𑁆𑀭𑀸𑀳𑁆𑀫𑀡𑁄𑀧𑀺 𑀔𑁄, 𑀯𑀸𑀲𑁂𑀝𑁆𑀞…𑀧𑁂…  𑀯𑁂𑀲𑁆𑀲𑁄𑀧𑀺 𑀔𑁄, 𑀯𑀸𑀲𑁂𑀝𑁆𑀞…𑀧𑁂…  𑀲𑀼𑀤𑁆𑀤𑁄𑀧𑀺 𑀔𑁄, 𑀯𑀸𑀲𑁂𑀝𑁆𑀞, 𑀲𑀓𑀁 𑀥𑀫𑁆𑀫𑀁 𑀕𑀭𑀳𑀫𑀸𑀦𑁄 𑀅𑀕𑀸𑀭𑀲𑁆𑀫𑀸 𑀅𑀦𑀕𑀸𑀭𑀺𑀬𑀁 𑀧𑀩𑁆𑀩𑀚𑀢𑀺—  ‘𑀲𑀫𑀡𑁄 𑀪𑀯𑀺𑀲𑁆𑀲𑀸𑀫𑀻’𑀢𑀺𑁇 𑀇𑀫𑁂𑀳𑀺 𑀔𑁄, 𑀯𑀸𑀲𑁂𑀝𑁆𑀞, 𑀘𑀢𑀽𑀳𑀺 𑀫𑀡𑁆𑀟𑀮𑁂𑀳𑀺 𑀲𑀫𑀡𑀫𑀡𑁆𑀟𑀮𑀲𑁆𑀲 𑀅𑀪𑀺𑀦𑀺𑀩𑁆𑀩𑀢𑁆𑀢𑀺 𑀅𑀳𑁄𑀲𑀺, 𑀢𑁂𑀲𑀁𑀬𑁂𑀯 𑀲𑀢𑁆𑀢𑀸𑀦𑀁 𑀅𑀦𑀜𑁆𑀜𑁂𑀲𑀁, 𑀲𑀤𑀺𑀲𑀸𑀦𑀁𑀬𑁂𑀯 𑀦𑁄 𑀅𑀲𑀤𑀺𑀲𑀸𑀦𑀁, 𑀥𑀫𑁆𑀫𑁂𑀦𑁂𑀯 𑀦𑁄 𑀅𑀥𑀫𑁆𑀫𑁂𑀦𑁇 𑀥𑀫𑁆𑀫𑁄 𑀳𑀺, 𑀯𑀸𑀲𑁂𑀝𑁆𑀞, 𑀲𑁂𑀝𑁆𑀞𑁄 𑀚𑀦𑁂𑀢𑀲𑁆𑀫𑀺𑀁 𑀤𑀺𑀝𑁆𑀞𑁂 𑀘𑁂𑀯 𑀥𑀫𑁆𑀫𑁂 𑀅𑀪𑀺𑀲𑀫𑁆𑀧𑀭𑀸𑀬𑀜𑁆𑀘𑁇

[Go to previous page (4.12 Vessamaṇḍala)](/tipitaka/8D/4/4.12.md) / [Go to parent page (4 Aggaññasutta)](/tipitaka/8D/4.md) / [Go to next page (4.14 Duccaritādikathā)](/tipitaka/8D/4/4.14.md)


