
[Home](/) / [8D Pāthikavaggapāḷi](/tipitaka/8D.md) / [4 Aggaññasutta](/tipitaka/8D/4.md)

# 𑁪𑁇𑁧𑁨 𑀯𑁂𑀲𑁆𑀲𑀫𑀡𑁆𑀟𑀮

### 𑀅𑀕𑁆𑀕𑀜𑁆𑀜𑀲𑀼𑀢𑁆𑀢

### 𑀯𑁂𑀲𑁆𑀲𑀫𑀡𑁆𑀟𑀮

(133.)

275. 𑀢𑁂𑀲𑀁𑀬𑁂𑀯 𑀔𑁄, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸𑀦𑀁 𑀏𑀓𑀘𑁆𑀘𑁂 𑀲𑀢𑁆𑀢𑀸 𑀫𑁂𑀣𑀼𑀦𑀁 𑀥𑀫𑁆𑀫𑀁 𑀲𑀫𑀸𑀤𑀸𑀬 𑀯𑀺𑀲𑀼𑀓𑀫𑁆𑀫𑀦𑁆𑀢𑁂 𑀧𑀬𑁄𑀚𑁂𑀲𑀼𑀁𑁇 𑀫𑁂𑀣𑀼𑀦𑀁 𑀥𑀫𑁆𑀫𑀁 𑀲𑀫𑀸𑀤𑀸𑀬 𑀯𑀺𑀲𑀼𑀓𑀫𑁆𑀫𑀦𑁆𑀢𑁂 𑀧𑀬𑁄𑀚𑁂𑀦𑁆𑀢𑀻𑀢𑀺 𑀔𑁄, 𑀯𑀸𑀲𑁂𑀝𑁆𑀞, ‘𑀯𑁂𑀲𑁆𑀲𑀸, 𑀯𑁂𑀲𑁆𑀲𑀸’ 𑀢𑁆𑀯𑁂𑀯 𑀅𑀓𑁆𑀔𑀭𑀁 𑀉𑀧𑀦𑀺𑀩𑁆𑀩𑀢𑁆𑀢𑀁𑁇 𑀇𑀢𑀺 𑀔𑁄, 𑀯𑀸𑀲𑁂𑀝𑁆𑀞, 𑀏𑀯𑀫𑁂𑀢𑀲𑁆𑀲 𑀯𑁂𑀲𑁆𑀲𑀫𑀡𑁆𑀟𑀮𑀲𑁆𑀲 𑀧𑁄𑀭𑀸𑀡𑁂𑀦 𑀅𑀕𑁆𑀕𑀜𑁆𑀜𑁂𑀦 𑀅𑀓𑁆𑀔𑀭𑁂𑀦 𑀅𑀪𑀺𑀦𑀺𑀩𑁆𑀩𑀢𑁆𑀢𑀺 𑀅𑀳𑁄𑀲𑀺 𑀢𑁂𑀲𑀜𑁆𑀜𑁂𑀯 𑀲𑀢𑁆𑀢𑀸𑀦𑀁 𑀅𑀦𑀜𑁆𑀜𑁂𑀲𑀁 𑀲𑀤𑀺𑀲𑀸𑀦𑀁𑀬𑁂𑀯, 𑀦𑁄 𑀅𑀲𑀤𑀺𑀲𑀸𑀦𑀁, 𑀥𑀫𑁆𑀫𑁂𑀦𑁂𑀯 𑀦𑁄 𑀅𑀥𑀫𑁆𑀫𑁂𑀦𑁇 𑀥𑀫𑁆𑀫𑁄 𑀳𑀺, 𑀯𑀸𑀲𑁂𑀝𑁆𑀞, 𑀲𑁂𑀝𑁆𑀞𑁄 𑀚𑀦𑁂𑀢𑀲𑁆𑀫𑀺𑀁 𑀤𑀺𑀝𑁆𑀞𑁂 𑀘𑁂𑀯 𑀥𑀫𑁆𑀫𑁂 𑀅𑀪𑀺𑀲𑀫𑁆𑀧𑀭𑀸𑀬𑀜𑁆𑀘𑁇

[Go to previous page (4.11 Brāhmaṇamaṇḍala)](/tipitaka/8D/4/4.11.md) / [Go to parent page (4 Aggaññasutta)](/tipitaka/8D/4.md) / [Go to next page (4.13 Suddamaṇḍala)](/tipitaka/8D/4/4.13.md)


