
[Home](/) / [8D Pāthikavaggapāḷi](../../8D.md) / [4 Aggaññasutta](../4.md)

# 𑁪𑁇𑁭 𑀇𑀢𑁆𑀣𑀺𑀧𑀼𑀭𑀺𑀲𑀮𑀺𑀗𑁆𑀕𑀧𑀸𑀢𑀼𑀪𑀸𑀯

* 𑀅𑀕𑁆𑀕𑀜𑁆𑀜𑀲𑀼𑀢𑁆𑀢

* 𑀇𑀢𑁆𑀣𑀺𑀧𑀼𑀭𑀺𑀲𑀮𑀺𑀗𑁆𑀕𑀧𑀸𑀢𑀼𑀪𑀸𑀯

(126.)

262\. 𑀬𑀣𑀸 𑀬𑀣𑀸 𑀔𑁄 𑀢𑁂, 𑀯𑀸𑀲𑁂𑀝𑁆𑀞, 𑀲𑀢𑁆𑀢𑀸 𑀅𑀓𑀝𑁆𑀞𑀧𑀸𑀓𑀁 𑀲𑀸𑀮𑀺𑀁 𑀧𑀭𑀺𑀪𑀼𑀜𑁆𑀚𑀦𑁆𑀢𑀸 𑀢𑀫𑁆𑀪𑀓𑁆𑀔𑀸 𑀢𑀤𑀸𑀳𑀸𑀭𑀸 𑀘𑀺𑀭𑀁 𑀤𑀻𑀖𑀫𑀤𑁆𑀥𑀸𑀦𑀁 𑀅𑀝𑁆𑀞𑀁𑀲𑀼 𑀢𑀣𑀸 𑀢𑀣𑀸 𑀢𑁂𑀲𑀁 𑀲𑀢𑁆𑀢𑀸𑀦𑀁 𑀪𑀺𑀬𑁆𑀬𑁄𑀲𑁄 𑀫𑀢𑁆𑀢𑀸𑀬 𑀔𑀭𑀢𑁆𑀢𑀜𑁆𑀘𑁂𑀯 𑀓𑀸𑀬𑀲𑁆𑀫𑀺𑀁 𑀑𑀓𑁆𑀓𑀫𑀺, 𑀯𑀡𑁆𑀡𑀯𑁂𑀯𑀡𑁆𑀡𑀢𑀸 𑀘 𑀧𑀜𑁆𑀜𑀸𑀬𑀺𑀢𑁆𑀣, 𑀇𑀢𑁆𑀣𑀺𑀬𑀸 𑀘 𑀇𑀢𑁆𑀣𑀺𑀮𑀺𑀗𑁆𑀕𑀁 𑀧𑀸𑀢𑀼𑀭𑀳𑁄𑀲𑀺 𑀧𑀼𑀭𑀺𑀲𑀲𑁆𑀲 𑀘 𑀧𑀼𑀭𑀺𑀲𑀮𑀺𑀗𑁆𑀕𑀁𑁇 𑀇𑀢𑁆𑀣𑀻 𑀘 𑀧𑀼𑀭𑀺𑀲𑀁 𑀅𑀢𑀺𑀯𑁂𑀮𑀁 𑀉𑀧𑀦𑀺𑀚𑁆𑀛𑀸𑀬𑀢𑀺 𑀧𑀼𑀭𑀺𑀲𑁄 𑀘 𑀇𑀢𑁆𑀣𑀺𑀁𑁇 𑀢𑁂𑀲𑀁 𑀅𑀢𑀺𑀯𑁂𑀮𑀁 𑀅𑀜𑁆𑀜𑀫𑀜𑁆𑀜𑀁 𑀉𑀧𑀦𑀺𑀚𑁆𑀛𑀸𑀬𑀢𑀁 𑀲𑀸𑀭𑀸𑀕𑁄 𑀉𑀤𑀧𑀸𑀤𑀺, 𑀧𑀭𑀺𑀍𑀆𑀳𑁄 𑀓𑀸𑀬𑀲𑁆𑀫𑀺𑀁 𑀑𑀓𑁆𑀓𑀫𑀺𑁇 𑀢𑁂 𑀧𑀭𑀺𑀍𑀆𑀳𑀧𑀘𑁆𑀘𑀬𑀸 𑀫𑁂𑀣𑀼𑀦𑀁 𑀥𑀫𑁆𑀫𑀁 𑀧𑀝𑀺𑀲𑁂𑀯𑀺𑀁𑀲𑀼𑁇

263\. 𑀬𑁂 𑀔𑁄 𑀧𑀦 𑀢𑁂, 𑀯𑀸𑀲𑁂𑀝𑁆𑀞, 𑀢𑁂𑀦 𑀲𑀫𑀬𑁂𑀦 𑀲𑀢𑁆𑀢𑀸 𑀧𑀲𑁆𑀲𑀦𑁆𑀢𑀺 𑀫𑁂𑀣𑀼𑀦𑀁 𑀥𑀫𑁆𑀫𑀁 𑀧𑀝𑀺𑀲𑁂𑀯𑀦𑁆𑀢𑁂, 𑀅𑀜𑁆𑀜𑁂 𑀧𑀁𑀲𑀼𑀁 𑀔𑀺𑀧𑀦𑁆𑀢𑀺, 𑀅𑀜𑁆𑀜𑁂 𑀲𑁂𑀝𑁆𑀞𑀺𑀁 𑀔𑀺𑀧𑀦𑁆𑀢𑀺, 𑀅𑀜𑁆𑀜𑁂 𑀕𑁄𑀫𑀬𑀁 𑀔𑀺𑀧𑀦𑁆𑀢𑀺—  ‘𑀦𑀲𑁆𑀲 𑀅𑀲𑀼𑀘𑀺, 𑀦𑀲𑁆𑀲 𑀅𑀲𑀼𑀘𑀻’𑀢𑀺𑁇 ‘𑀓𑀣𑀜𑁆𑀳𑀺 𑀦𑀸𑀫 𑀲𑀢𑁆𑀢𑁄 𑀲𑀢𑁆𑀢𑀲𑁆𑀲 𑀏𑀯𑀭𑀽𑀧𑀁 𑀓𑀭𑀺𑀲𑁆𑀲𑀢𑀻’𑀢𑀺𑁇 𑀢𑀤𑁂𑀢𑀭𑀳𑀺𑀧𑀺 𑀫𑀦𑀼𑀲𑁆𑀲𑀸 𑀏𑀓𑀘𑁆𑀘𑁂𑀲𑀼 𑀚𑀦𑀧𑀤𑁂𑀲𑀼 𑀯𑀥𑀼𑀬𑀸 𑀦𑀺𑀩𑁆𑀩𑀼𑀬𑁆𑀳𑀫𑀸𑀦𑀸𑀬 𑀅𑀜𑁆𑀜𑁂 𑀧𑀁𑀲𑀼𑀁 𑀔𑀺𑀧𑀦𑁆𑀢𑀺, 𑀅𑀜𑁆𑀜𑁂 𑀲𑁂𑀝𑁆𑀞𑀺𑀁 𑀔𑀺𑀧𑀦𑁆𑀢𑀺, 𑀅𑀜𑁆𑀜𑁂 𑀕𑁄𑀫𑀬𑀁 𑀔𑀺𑀧𑀦𑁆𑀢𑀺𑁇 𑀢𑀤𑁂𑀯 𑀧𑁄𑀭𑀸𑀡𑀁 𑀅𑀕𑁆𑀕𑀜𑁆𑀜𑀁 𑀅𑀓𑁆𑀔𑀭𑀁 𑀅𑀦𑀼𑀲𑀭𑀦𑁆𑀢𑀺, 𑀦 𑀢𑁆𑀯𑁂𑀯𑀲𑁆𑀲 𑀅𑀢𑁆𑀣𑀁 𑀆𑀚𑀸𑀦𑀦𑁆𑀢𑀺𑁇

[Go to previous page (4.6 Akaṭṭhapākasālipātubhāva)](4.6.md) / [Go to parent page (4 Aggaññasutta)](../4.md) / [Go to next page (4.8 Methunadhammasamācāra)](4.8.md)


