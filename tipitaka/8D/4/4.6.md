
[Home](/) / [8D Pāthikavaggapāḷi](/tipitaka/8D.md) / [4 Aggaññasutta](/tipitaka/8D/4.md)

# 4.6 Akaṭṭhapākasālipātubhāva

### Aggaññasutta

### Akaṭṭhapākasālipātubhāva

(125.)

261. Atha kho tesaṃ, vāseṭṭha, sattānaṃ padālatāya antarahitāya akaṭṭhapāko sāli pāturahosi akaṇo athuso suddho sugandho taṇḍulapphalo. Yaṃ taṃ sāyaṃ sāyamāsāya āharanti, pāto taṃ hoti pakkaṃ paṭivirūḷhaṃ. Yaṃ taṃ pāto pātarāsāya āharanti, sāyaṃ taṃ hoti pakkaṃ paṭivirūḷhaṃ; nāpadānaṃ paññāyati. Atha kho te, vāseṭṭha, sattā akaṭṭhapākaṃ sāliṃ paribhuñjantā tambhakkhā tadāhārā ciraṃ dīghamaddhānaṃ aṭṭhaṃsu.

[Go to previous page (4.5 Padālatāpātubhāva)](/tipitaka/8D/4/4.5.md) / [Go to parent page (4 Aggaññasutta)](/tipitaka/8D/4.md) / [Go to next page (4.7 Itthipurisaliṅgapātubhāva)](/tipitaka/8D/4/4.7.md)


