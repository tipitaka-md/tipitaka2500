---
title: 5.1.1 Kusaladhammadesanā
path: /tipitaka/8D/5/5.1/5.1.1
ref: 273580
breadcrumbs:
  - name: Home
    link: /
  - name: 8D Pāthikavaggapāḷi
    link: /tipitaka/8D
  - name: 5 Sampasādanīyasutta
    link: /tipitaka/8D/5
  - name: 5.1 Sāriputtasīhanāda
    link: /tipitaka/8D/5/5.1
prevL: /tipitaka/8D/5/5.1
upL: /tipitaka/8D/5/5.1
nextL: /tipitaka/8D/5/5.1/5.1.2
---

# 5.1.1 Kusaladhammadesanā

### Sampasādanīyasutta

### Sāriputtasīhanāda

### Kusaladhammadesanā

(145.)

296. Aparaṃ pana, bhante, etadānuttariyaṃ, yathā bhagavā dhammaṃ deseti kusalesu dhammesu. Tatrime kusalā dhammā seyyathidaṃ—  cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. Idha, bhante, bhikkhu āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharati. Etadānuttariyaṃ, bhante, kusalesu dhammesu. Taṃ bhagavā asesamabhijānāti, taṃ bhagavato asesamabhijānato uttari abhiññeyyaṃ natthi, yadabhijānaṃ añño samaṇo vā brāhmaṇo vā bhagavatā bhiyyobhiññataro assa, yadidaṃ kusalesu dhammesu.


