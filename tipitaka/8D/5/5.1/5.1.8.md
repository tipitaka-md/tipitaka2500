
[Home](/) / [8D Pāthikavaggapāḷi](/tipitaka/8D.md) / [5 Sampasādanīyasutta](/tipitaka/8D/5.md) / [5.1 Sāriputtasīhanāda](/tipitaka/8D/5/5.1.md)

# 𑁫𑁇𑁧𑁇𑁮 𑀧𑀝𑀺𑀧𑀤𑀸𑀤𑁂𑀲𑀦𑀸

### 𑀲𑀫𑁆𑀧𑀲𑀸𑀤𑀦𑀻𑀬𑀲𑀼𑀢𑁆𑀢

### 𑀲𑀸𑀭𑀺𑀧𑀼𑀢𑁆𑀢𑀲𑀻𑀳𑀦𑀸𑀤

### 𑀧𑀝𑀺𑀧𑀤𑀸𑀤𑁂𑀲𑀦𑀸

(152.)

312. 𑀅𑀧𑀭𑀁 𑀧𑀦, 𑀪𑀦𑁆𑀢𑁂, 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀬𑀣𑀸 𑀪𑀕𑀯𑀸 𑀥𑀫𑁆𑀫𑀁 𑀤𑁂𑀲𑁂𑀢𑀺 𑀧𑀝𑀺𑀧𑀤𑀸𑀲𑀼𑁇 𑀘𑀢𑀲𑁆𑀲𑁄 𑀇𑀫𑀸, 𑀪𑀦𑁆𑀢𑁂, 𑀧𑀝𑀺𑀧𑀤𑀸 𑀤𑀼𑀓𑁆𑀔𑀸 𑀧𑀝𑀺𑀧𑀤𑀸 𑀤𑀦𑁆𑀥𑀸𑀪𑀺𑀜𑁆𑀜𑀸, 𑀤𑀼𑀓𑁆𑀔𑀸 𑀧𑀝𑀺𑀧𑀤𑀸 𑀔𑀺𑀧𑁆𑀧𑀸𑀪𑀺𑀜𑁆𑀜𑀸, 𑀲𑀼𑀔𑀸 𑀧𑀝𑀺𑀧𑀤𑀸 𑀤𑀦𑁆𑀥𑀸𑀪𑀺𑀜𑁆𑀜𑀸, 𑀲𑀼𑀔𑀸 𑀧𑀝𑀺𑀧𑀤𑀸 𑀔𑀺𑀧𑁆𑀧𑀸𑀪𑀺𑀜𑁆𑀜𑀸𑀢𑀺𑁇 𑀢𑀢𑁆𑀭, 𑀪𑀦𑁆𑀢𑁂, 𑀬𑀸𑀬𑀁 𑀧𑀝𑀺𑀧𑀤𑀸 𑀤𑀼𑀓𑁆𑀔𑀸 𑀤𑀦𑁆𑀥𑀸𑀪𑀺𑀜𑁆𑀜𑀸, 𑀅𑀬𑀁, 𑀪𑀦𑁆𑀢𑁂, 𑀧𑀝𑀺𑀧𑀤𑀸 𑀉𑀪𑀬𑁂𑀦𑁂𑀯 𑀳𑀻𑀦𑀸 𑀅𑀓𑁆𑀔𑀸𑀬𑀢𑀺 𑀤𑀼𑀓𑁆𑀔𑀢𑁆𑀢𑀸 𑀘 𑀤𑀦𑁆𑀥𑀢𑁆𑀢𑀸 𑀘𑁇 𑀢𑀢𑁆𑀭, 𑀪𑀦𑁆𑀢𑁂, 𑀬𑀸𑀬𑀁 𑀧𑀝𑀺𑀧𑀤𑀸 𑀤𑀼𑀓𑁆𑀔𑀸 𑀔𑀺𑀧𑁆𑀧𑀸𑀪𑀺𑀜𑁆𑀜𑀸, 𑀅𑀬𑀁 𑀧𑀦, 𑀪𑀦𑁆𑀢𑁂, 𑀧𑀝𑀺𑀧𑀤𑀸 𑀤𑀼𑀓𑁆𑀔𑀢𑁆𑀢𑀸 𑀳𑀻𑀦𑀸 𑀅𑀓𑁆𑀔𑀸𑀬𑀢𑀺𑁇 𑀢𑀢𑁆𑀭, 𑀪𑀦𑁆𑀢𑁂, 𑀬𑀸𑀬𑀁 𑀧𑀝𑀺𑀧𑀤𑀸 𑀲𑀼𑀔𑀸 𑀤𑀦𑁆𑀥𑀸𑀪𑀺𑀜𑁆𑀜𑀸, 𑀅𑀬𑀁 𑀧𑀦, 𑀪𑀦𑁆𑀢𑁂, 𑀧𑀝𑀺𑀧𑀤𑀸 𑀤𑀦𑁆𑀥𑀢𑁆𑀢𑀸 𑀳𑀻𑀦𑀸 𑀅𑀓𑁆𑀔𑀸𑀬𑀢𑀺𑁇 𑀢𑀢𑁆𑀭, 𑀪𑀦𑁆𑀢𑁂, 𑀬𑀸𑀬𑀁 𑀧𑀝𑀺𑀧𑀤𑀸 𑀲𑀼𑀔𑀸 𑀔𑀺𑀧𑁆𑀧𑀸𑀪𑀺𑀜𑁆𑀜𑀸, 𑀅𑀬𑀁 𑀧𑀦, 𑀪𑀦𑁆𑀢𑁂, 𑀧𑀝𑀺𑀧𑀤𑀸 𑀉𑀪𑀬𑁂𑀦𑁂𑀯 𑀧𑀡𑀻𑀢𑀸 𑀅𑀓𑁆𑀔𑀸𑀬𑀢𑀺 𑀲𑀼𑀔𑀢𑁆𑀢𑀸 𑀘 𑀔𑀺𑀧𑁆𑀧𑀢𑁆𑀢𑀸 𑀘𑁇 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀪𑀦𑁆𑀢𑁂, 𑀧𑀝𑀺𑀧𑀤𑀸𑀲𑀼𑁇

[Go to previous page (5.1.7 Padhānadesanā)](/tipitaka/8D/5/5.1/5.1.7.md) / [Go to parent page (5.1 Sāriputtasīhanāda)](/tipitaka/8D/5/5.1.md) / [Go to next page (5.1.9 Bhassasamācārādidesanā)](/tipitaka/8D/5/5.1/5.1.9.md)


