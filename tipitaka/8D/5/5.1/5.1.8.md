
[Home](/) / [8D Pāthikavaggapāḷi](../../../8D.md) / [5 Sampasādanīyasutta](../../5.md) / [5.1 Sāriputtasīhanāda](../5.1.md)

# 5.1.8 Paṭipadādesanā

* Sampasādanīyasutta

* Sāriputtasīhanāda

* Paṭipadādesanā

(152.)

312\. Aparaṃ pana, bhante, etadānuttariyaṃ, yathā bhagavā dhammaṃ deseti paṭipadāsu. Catasso imā, bhante, paṭipadā dukkhā paṭipadā dandhābhiññā, dukkhā paṭipadā khippābhiññā, sukhā paṭipadā dandhābhiññā, sukhā paṭipadā khippābhiññāti. Tatra, bhante, yāyaṃ paṭipadā dukkhā dandhābhiññā, ayaṃ, bhante, paṭipadā ubhayeneva hīnā akkhāyati dukkhattā ca dandhattā ca. Tatra, bhante, yāyaṃ paṭipadā dukkhā khippābhiññā, ayaṃ pana, bhante, paṭipadā dukkhattā hīnā akkhāyati. Tatra, bhante, yāyaṃ paṭipadā sukhā dandhābhiññā, ayaṃ pana, bhante, paṭipadā dandhattā hīnā akkhāyati. Tatra, bhante, yāyaṃ paṭipadā sukhā khippābhiññā, ayaṃ pana, bhante, paṭipadā ubhayeneva paṇītā akkhāyati sukhattā ca khippattā ca. Etadānuttariyaṃ, bhante, paṭipadāsu.

[Go to previous page (5.1.7 Padhānadesanā)](5.1.7.md) / [Go to parent page (5.1 Sāriputtasīhanāda)](../5.1.md) / [Go to next page (5.1.9 Bhassasamācārādidesanā)](5.1.9.md)


