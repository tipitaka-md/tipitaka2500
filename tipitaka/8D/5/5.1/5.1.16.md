---
title: 5.1.16 Aññathāsatthuguṇadassana
path: /tipitaka/8D/5/5.1/5.1.16
ref: 273595
breadcrumbs:
  - name: Home
    link: /
  - name: 8D Pāthikavaggapāḷi
    link: /tipitaka/8D
  - name: 5 Sampasādanīyasutta
    link: /tipitaka/8D/5
  - name: 5.1 Sāriputtasīhanāda
    link: /tipitaka/8D/5/5.1
prevL: /tipitaka/8D/5/5.1/5.1.15
upL: /tipitaka/8D/5/5.1
nextL: /tipitaka/8D/5/5.1/5.1.17
---

# 5.1.16 Aññathāsatthuguṇadassana

### Sampasādanīyasutta

### Sāriputtasīhanāda

### Aññathāsatthuguṇadassana

(160.)

324. Yaṃ taṃ, bhante, saddhena kulaputtena pattabbaṃ āraddhavīriyena thāmavatā purisathāmena purisavīriyena purisaparakkamena purisadhorayhena, anuppattaṃ taṃ bhagavatā. Na ca, bhante, bhagavā kāmesu kāmasukhallikānuyogamanuyutto hīnaṃ gammaṃ pothujjanikaṃ anariyaṃ anatthasaṃhitaṃ, na ca attakilamathānuyogamanuyutto dukkhaṃ anariyaṃ anatthasaṃhitaṃ. Catunnañca bhagavā jhānānaṃ ābhicetasikānaṃ diṭṭhadhammasukhavihārānaṃ nikāmalābhī akicchalābhī akasiralābhī.


