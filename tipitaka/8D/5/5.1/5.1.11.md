
[Home](/) / [8D Pāthikavaggapāḷi](../../../8D.md) / [5 Sampasādanīyasutta](../../5.md) / [5.1 Sāriputtasīhanāda](../5.1.md)

# 5.1.11 Parapuggalavimuttiñāṇadesanā

* Sampasādanīyasutta

* Sāriputtasīhanāda

* Parapuggalavimuttiñāṇadesanā

(155.)

316\. Aparaṃ pana, bhante, etadānuttariyaṃ, yathā bhagavā dhammaṃ deseti parapuggalavimuttiñāṇe. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo tiṇṇaṃ saṃyojanānaṃ parikkhayā sotāpanno bhavissati avinipātadhammo niyato sambodhiparāyaṇo’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī bhavissati, sakideva imaṃ lokaṃ āgantvā dukkhassantaṃ karissatī’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo pañcannaṃ orambhāgiyānaṃ saṃyojanānaṃ parikkhayā opapātiko bhavissati tattha parinibbāyī anāvattidhammo tasmā lokā’ti. Jānāti, bhante, bhagavā paraṃ puggalaṃ paccattaṃ yonisomanasikārā—  ‘ayaṃ puggalo āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā upasampajja viharissatī’ti. Etadānuttariyaṃ, bhante, parapuggalavimuttiñāṇe.

[Go to previous page (5.1.10 Anusāsanavidhādesanā)](5.1.10.md) / [Go to parent page (5.1 Sāriputtasīhanāda)](../5.1.md) / [Go to next page (5.1.12 Sassatavādadesanā)](5.1.12.md)


