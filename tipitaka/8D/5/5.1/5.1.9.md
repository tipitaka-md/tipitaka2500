
[Home](/) / [8D Pāthikavaggapāḷi](/tipitaka/8D.md) / [5 Sampasādanīyasutta](/tipitaka/8D/5.md) / [5.1 Sāriputtasīhanāda](/tipitaka/8D/5/5.1.md)

# 𑁫𑁇𑁧𑁇𑁯 𑀪𑀲𑁆𑀲𑀲𑀫𑀸𑀘𑀸𑀭𑀸𑀤𑀺𑀤𑁂𑀲𑀦𑀸

### 𑀲𑀫𑁆𑀧𑀲𑀸𑀤𑀦𑀻𑀬𑀲𑀼𑀢𑁆𑀢

### 𑀲𑀸𑀭𑀺𑀧𑀼𑀢𑁆𑀢𑀲𑀻𑀳𑀦𑀸𑀤

### 𑀪𑀲𑁆𑀲𑀲𑀫𑀸𑀘𑀸𑀭𑀸𑀤𑀺𑀤𑁂𑀲𑀦𑀸

(153.)

313. 𑀅𑀧𑀭𑀁 𑀧𑀦, 𑀪𑀦𑁆𑀢𑁂, 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀬𑀣𑀸 𑀪𑀕𑀯𑀸 𑀥𑀫𑁆𑀫𑀁 𑀤𑁂𑀲𑁂𑀢𑀺 𑀪𑀲𑁆𑀲𑀲𑀫𑀸𑀘𑀸𑀭𑁂𑁇 𑀇𑀥, 𑀪𑀦𑁆𑀢𑁂, 𑀏𑀓𑀘𑁆𑀘𑁄 𑀦 𑀘𑁂𑀯 𑀫𑀼𑀲𑀸𑀯𑀸𑀤𑀼𑀧𑀲𑀜𑁆𑀳𑀺𑀢𑀁 𑀯𑀸𑀘𑀁 𑀪𑀸𑀲𑀢𑀺 𑀦 𑀘 𑀯𑁂𑀪𑀽𑀢𑀺𑀬𑀁 𑀦 𑀘 𑀧𑁂𑀲𑀼𑀡𑀺𑀬𑀁 𑀦 𑀘 𑀲𑀸𑀭𑀫𑁆𑀪𑀚𑀁 𑀚𑀬𑀸𑀧𑁂𑀓𑁆𑀔𑁄; 𑀫𑀦𑁆𑀢𑀸 𑀫𑀦𑁆𑀢𑀸 𑀘 𑀯𑀸𑀘𑀁 𑀪𑀸𑀲𑀢𑀺 𑀦𑀺𑀥𑀸𑀦𑀯𑀢𑀺𑀁 𑀓𑀸𑀮𑁂𑀦𑁇 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀪𑀦𑁆𑀢𑁂, 𑀪𑀲𑁆𑀲𑀲𑀫𑀸𑀘𑀸𑀭𑁂𑁇

314. 𑀅𑀧𑀭𑀁 𑀧𑀦, 𑀪𑀦𑁆𑀢𑁂, 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀬𑀣𑀸 𑀪𑀕𑀯𑀸 𑀥𑀫𑁆𑀫𑀁 𑀤𑁂𑀲𑁂𑀢𑀺 𑀧𑀼𑀭𑀺𑀲𑀲𑀻𑀮𑀲𑀫𑀸𑀘𑀸𑀭𑁂𑁇 𑀇𑀥, 𑀪𑀦𑁆𑀢𑁂, 𑀏𑀓𑀘𑁆𑀘𑁄 𑀲𑀘𑁆𑀘𑁄 𑀘𑀲𑁆𑀲 𑀲𑀤𑁆𑀥𑁄 𑀘, 𑀦 𑀘 𑀓𑀼𑀳𑀓𑁄, 𑀦 𑀘 𑀮𑀧𑀓𑁄, 𑀦 𑀘 𑀦𑁂𑀫𑀺𑀢𑁆𑀢𑀺𑀓𑁄, 𑀦 𑀘 𑀦𑀺𑀧𑁆𑀧𑁂𑀲𑀺𑀓𑁄, 𑀦 𑀘 𑀮𑀸𑀪𑁂𑀦 𑀮𑀸𑀪𑀁 𑀦𑀺𑀚𑀺𑀕𑀻𑀲𑀦𑀓𑁄, 𑀇𑀦𑁆𑀤𑁆𑀭𑀺𑀬𑁂𑀲𑀼 𑀕𑀼𑀢𑁆𑀢𑀤𑁆𑀯𑀸𑀭𑁄, 𑀪𑁄𑀚𑀦𑁂 𑀫𑀢𑁆𑀢𑀜𑁆𑀜𑀽, 𑀲𑀫𑀓𑀸𑀭𑀻, 𑀚𑀸𑀕𑀭𑀺𑀬𑀸𑀦𑀼𑀬𑁄𑀕𑀫𑀦𑀼𑀬𑀼𑀢𑁆𑀢𑁄, 𑀅𑀢𑀦𑁆𑀤𑀺𑀢𑁄, 𑀆𑀭𑀤𑁆𑀥𑀯𑀻𑀭𑀺𑀬𑁄, 𑀛𑀸𑀬𑀻, 𑀲𑀢𑀺𑀫𑀸, 𑀓𑀮𑁆𑀬𑀸𑀡𑀧𑀝𑀺𑀪𑀸𑀦𑁄, 𑀕𑀢𑀺𑀫𑀸, 𑀥𑀺𑀢𑀺𑀫𑀸, 𑀫𑀢𑀺𑀫𑀸, 𑀦 𑀘 𑀓𑀸𑀫𑁂𑀲𑀼 𑀕𑀺𑀤𑁆𑀥𑁄, 𑀲𑀢𑁄 𑀘 𑀦𑀺𑀧𑀓𑁄 𑀘𑁇 𑀏𑀢𑀤𑀸𑀦𑀼𑀢𑁆𑀢𑀭𑀺𑀬𑀁, 𑀪𑀦𑁆𑀢𑁂, 𑀧𑀼𑀭𑀺𑀲𑀲𑀻𑀮𑀲𑀫𑀸𑀘𑀸𑀭𑁂𑁇

[Go to previous page (5.1.8 Paṭipadādesanā)](/tipitaka/8D/5/5.1/5.1.8.md) / [Go to parent page (5.1 Sāriputtasīhanāda)](/tipitaka/8D/5/5.1.md) / [Go to next page (5.1.10 Anusāsanavidhādesanā)](/tipitaka/8D/5/5.1/5.1.10.md)


