
[Home](/) / [15A2 Dukanipātapāḷi](/tipitaka/15A2.md) / [1 Paṭhamapaṇṇāsaka](/tipitaka/15A2/1.md) / [1.2 Adhikaraṇavagga](/tipitaka/15A2/1/1.2.md)

# 𑁧𑁇𑁨𑁇𑁫

### 𑀧𑀞𑀫𑀧𑀡𑁆𑀡𑀸𑀲𑀓

### 𑀅𑀥𑀺𑀓𑀭𑀡𑀯𑀕𑁆𑀕

(15.)

37. “𑀬𑀲𑁆𑀫𑀺𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀆𑀧𑀦𑁆𑀦𑁄 𑀘 𑀪𑀺𑀓𑁆𑀔𑀼 𑀘𑁄𑀤𑀓𑁄 𑀘 𑀪𑀺𑀓𑁆𑀔𑀼 𑀦 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺 𑀢𑀲𑁆𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀧𑀸𑀝𑀺𑀓𑀗𑁆𑀔𑀁—  ‘𑀤𑀻𑀖𑀢𑁆𑀢𑀸𑀬 𑀔𑀭𑀢𑁆𑀢𑀸𑀬 𑀯𑀸𑀍𑀅𑀢𑁆𑀢𑀸𑀬 𑀲𑀁𑀯𑀢𑁆𑀢𑀺𑀲𑁆𑀲𑀢𑀺, 𑀪𑀺𑀓𑁆𑀔𑀽 𑀘 𑀦 𑀨𑀸𑀲𑀼𑀁 𑀯𑀺𑀳𑀭𑀺𑀲𑁆𑀲𑀦𑁆𑀢𑀻’𑀢𑀺𑁇 𑀬𑀲𑁆𑀫𑀺𑀜𑁆𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀆𑀧𑀦𑁆𑀦𑁄 𑀘 𑀪𑀺𑀓𑁆𑀔𑀼 𑀘𑁄𑀤𑀓𑁄 𑀘 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺 𑀢𑀲𑁆𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀧𑀸𑀝𑀺𑀓𑀗𑁆𑀔𑀁—  ‘𑀦 𑀤𑀻𑀖𑀢𑁆𑀢𑀸𑀬 𑀔𑀭𑀢𑁆𑀢𑀸𑀬 𑀯𑀸𑀍𑀅𑀢𑁆𑀢𑀸𑀬 𑀲𑀁𑀯𑀢𑁆𑀢𑀺𑀲𑁆𑀲𑀢𑀺, 𑀪𑀺𑀓𑁆𑀔𑀽 𑀘 𑀨𑀸𑀲𑀼𑀁 𑀯𑀺𑀳𑀭𑀺𑀲𑁆𑀲𑀦𑁆𑀢𑀻’𑀢𑀺𑁇

38. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀆𑀧𑀦𑁆𑀦𑁄 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺? 𑀇𑀥, 𑀪𑀺𑀓𑁆𑀔𑀯𑁂, 𑀆𑀧𑀦𑁆𑀦𑁄 𑀪𑀺𑀓𑁆𑀔𑀼 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀅𑀳𑀁 𑀔𑁄 𑀅𑀓𑀼𑀲𑀮𑀁 𑀆𑀧𑀦𑁆𑀦𑁄 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀫𑀁 𑀲𑁄 𑀪𑀺𑀓𑁆𑀔𑀼 𑀅𑀤𑁆𑀤𑀲 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀦𑁄 𑀘𑁂 𑀅𑀳𑀁 𑀅𑀓𑀼𑀲𑀮𑀁 𑀆𑀧𑀚𑁆𑀚𑁂𑀬𑁆𑀬𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦, 𑀦 𑀫𑀁 𑀲𑁄 𑀪𑀺𑀓𑁆𑀔𑀼 𑀧𑀲𑁆𑀲𑁂𑀬𑁆𑀬 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀬𑀲𑁆𑀫𑀸 𑀘 𑀔𑁄, 𑀅𑀳𑀁 𑀅𑀓𑀼𑀲𑀮𑀁 𑀆𑀧𑀦𑁆𑀦𑁄 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦, 𑀢𑀲𑁆𑀫𑀸 𑀫𑀁 𑀲𑁄 𑀪𑀺𑀓𑁆𑀔𑀼 𑀅𑀤𑁆𑀤𑀲 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀤𑀺𑀲𑁆𑀯𑀸 𑀘 𑀧𑀦 𑀫𑀁 𑀲𑁄 𑀪𑀺𑀓𑁆𑀔𑀼 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦 𑀅𑀦𑀢𑁆𑀢𑀫𑀦𑁄 𑀅𑀳𑁄𑀲𑀺𑁇 𑀅𑀦𑀢𑁆𑀢𑀫𑀦𑁄 𑀲𑀫𑀸𑀦𑁄 𑀅𑀦𑀢𑁆𑀢𑀫𑀦𑀯𑀘𑀦𑀁 𑀫𑀁 𑀲𑁄 𑀪𑀺𑀓𑁆𑀔𑀼 𑀅𑀯𑀘𑁇 𑀅𑀦𑀢𑁆𑀢𑀫𑀦𑀯𑀘𑀦𑀸𑀳𑀁 𑀢𑁂𑀦 𑀪𑀺𑀓𑁆𑀔𑀼𑀦𑀸 𑀯𑀼𑀢𑁆𑀢𑁄 𑀲𑀫𑀸𑀦𑁄 𑀅𑀦𑀢𑁆𑀢𑀫𑀦𑁄 𑀅𑀳𑁄𑀲𑀺𑀁𑁇 𑀅𑀦𑀢𑁆𑀢𑀫𑀦𑁄 𑀲𑀫𑀸𑀦𑁄 𑀧𑀭𑁂𑀲𑀁 𑀆𑀭𑁄𑀘𑁂𑀲𑀺𑀁𑁇 𑀇𑀢𑀺 𑀫𑀫𑁂𑀯 𑀢𑀢𑁆𑀣 𑀅𑀘𑁆𑀘𑀬𑁄 𑀅𑀘𑁆𑀘𑀕𑀫𑀸 𑀲𑀼𑀗𑁆𑀓𑀤𑀸𑀬𑀓𑀁𑀯 𑀪𑀡𑁆𑀟𑀲𑁆𑀫𑀺𑀦𑁆’𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀆𑀧𑀦𑁆𑀦𑁄 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺𑁇

39. 𑀓𑀣𑀜𑁆𑀘, 𑀪𑀺𑀓𑁆𑀔𑀯𑁂, 𑀘𑁄𑀤𑀓𑁄 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺? 𑀇𑀥, 𑀪𑀺𑀓𑁆𑀔𑀯𑁂, 𑀘𑁄𑀤𑀓𑁄 𑀪𑀺𑀓𑁆𑀔𑀼 𑀇𑀢𑀺 𑀧𑀝𑀺𑀲𑀜𑁆𑀘𑀺𑀓𑁆𑀔𑀢𑀺—  ‘𑀅𑀬𑀁 𑀔𑁄 𑀪𑀺𑀓𑁆𑀔𑀼 𑀅𑀓𑀼𑀲𑀮𑀁 𑀆𑀧𑀦𑁆𑀦𑁄 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀅𑀳𑀁 𑀇𑀫𑀁 𑀪𑀺𑀓𑁆𑀔𑀼𑀁 𑀅𑀤𑁆𑀤𑀲𑀁 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀦𑁄 𑀘𑁂 𑀅𑀬𑀁 𑀪𑀺𑀓𑁆𑀔𑀼 𑀅𑀓𑀼𑀲𑀮𑀁 𑀆𑀧𑀚𑁆𑀚𑁂𑀬𑁆𑀬 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦, 𑀦𑀸𑀳𑀁 𑀇𑀫𑀁 𑀪𑀺𑀓𑁆𑀔𑀼𑀁 𑀧𑀲𑁆𑀲𑁂𑀬𑁆𑀬𑀁 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀬𑀲𑁆𑀫𑀸 𑀘 𑀔𑁄, 𑀅𑀬𑀁 𑀪𑀺𑀓𑁆𑀔𑀼 𑀅𑀓𑀼𑀲𑀮𑀁 𑀆𑀧𑀦𑁆𑀦𑁄 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦, 𑀢𑀲𑁆𑀫𑀸 𑀅𑀳𑀁 𑀇𑀫𑀁 𑀪𑀺𑀓𑁆𑀔𑀼𑀁 𑀅𑀤𑁆𑀤𑀲𑀁 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦𑁇 𑀤𑀺𑀲𑁆𑀯𑀸 𑀘 𑀧𑀦𑀸𑀳𑀁 𑀇𑀫𑀁 𑀪𑀺𑀓𑁆𑀔𑀼𑀁 𑀅𑀓𑀼𑀲𑀮𑀁 𑀆𑀧𑀚𑁆𑀚𑀫𑀸𑀦𑀁 𑀓𑀜𑁆𑀘𑀺𑀤𑁂𑀯 𑀤𑁂𑀲𑀁 𑀓𑀸𑀬𑁂𑀦 𑀅𑀦𑀢𑁆𑀢𑀫𑀦𑁄 𑀅𑀳𑁄𑀲𑀺𑀁𑁇 𑀅𑀦𑀢𑁆𑀢𑀫𑀦𑁄 𑀲𑀫𑀸𑀦𑁄 𑀅𑀦𑀢𑁆𑀢𑀫𑀦𑀯𑀘𑀦𑀸𑀳𑀁 𑀇𑀫𑀁 𑀪𑀺𑀓𑁆𑀔𑀼𑀁 𑀅𑀯𑀘𑀁𑁇 𑀅𑀦𑀢𑁆𑀢𑀫𑀦𑀯𑀘𑀦𑀸𑀬𑀁 𑀪𑀺𑀓𑁆𑀔𑀼 𑀫𑀬𑀸 𑀯𑀼𑀢𑁆𑀢𑁄 𑀲𑀫𑀸𑀦𑁄 𑀅𑀦𑀢𑁆𑀢𑀫𑀦𑁄 𑀅𑀳𑁄𑀲𑀺𑁇 𑀅𑀦𑀢𑁆𑀢𑀫𑀦𑁄 𑀲𑀫𑀸𑀦𑁄 𑀧𑀭𑁂𑀲𑀁 𑀆𑀭𑁄𑀘𑁂𑀲𑀺𑁇 𑀇𑀢𑀺 𑀫𑀫𑁂𑀯 𑀢𑀢𑁆𑀣 𑀅𑀘𑁆𑀘𑀬𑁄 𑀅𑀘𑁆𑀘𑀕𑀫𑀸 𑀲𑀼𑀗𑁆𑀓𑀤𑀸𑀬𑀓𑀁𑀯 𑀪𑀡𑁆𑀟𑀲𑁆𑀫𑀺𑀦𑁆’𑀢𑀺𑁇 𑀏𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀘𑁄𑀤𑀓𑁄 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺𑁇

40. 𑀬𑀲𑁆𑀫𑀺𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀆𑀧𑀦𑁆𑀦𑁄 𑀘 𑀪𑀺𑀓𑁆𑀔𑀼 𑀘𑁄𑀤𑀓𑁄 𑀘 𑀪𑀺𑀓𑁆𑀔𑀼 𑀦 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺 𑀢𑀲𑁆𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀧𑀸𑀝𑀺𑀓𑀗𑁆𑀔𑀁 𑀤𑀻𑀖𑀢𑁆𑀢𑀸𑀬 𑀔𑀭𑀢𑁆𑀢𑀸𑀬 𑀯𑀸𑀍𑀅𑀢𑁆𑀢𑀸𑀬 𑀲𑀁𑀯𑀢𑁆𑀢𑀺𑀲𑁆𑀲𑀢𑀺, 𑀪𑀺𑀓𑁆𑀔𑀽 𑀘 𑀦 𑀨𑀸𑀲𑀼𑀁 𑀯𑀺𑀳𑀭𑀺𑀲𑁆𑀲𑀦𑁆𑀢𑀻𑀢𑀺𑁇 𑀬𑀲𑁆𑀫𑀺𑀜𑁆𑀘 𑀔𑁄, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀆𑀧𑀦𑁆𑀦𑁄 𑀘 𑀪𑀺𑀓𑁆𑀔𑀼 𑀘𑁄𑀤𑀓𑁄 𑀘 𑀪𑀺𑀓𑁆𑀔𑀼 𑀲𑀸𑀥𑀼𑀓𑀁 𑀅𑀢𑁆𑀢𑀦𑀸𑀯 𑀅𑀢𑁆𑀢𑀸𑀦𑀁 𑀧𑀘𑁆𑀘𑀯𑁂𑀓𑁆𑀔𑀢𑀺 𑀢𑀲𑁆𑀫𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀥𑀺𑀓𑀭𑀡𑁂 𑀧𑀸𑀝𑀺𑀓𑀗𑁆𑀔𑀁 𑀦 𑀤𑀻𑀖𑀢𑁆𑀢𑀸𑀬 𑀔𑀭𑀢𑁆𑀢𑀸𑀬 𑀯𑀸𑀍𑀅𑀢𑁆𑀢𑀸𑀬 𑀲𑀁𑀯𑀢𑁆𑀢𑀺𑀲𑁆𑀲𑀢𑀺, 𑀪𑀺𑀓𑁆𑀔𑀽 𑀘 𑀨𑀸𑀲𑀼𑀁 𑀯𑀺𑀳𑀭𑀺𑀲𑁆𑀲𑀦𑁆𑀢𑀻”𑀢𑀺𑁇

[Go to previous page (1.2.4)](/tipitaka/15A2/1/1.2/1.2.4.md) / [Go to parent page (1.2 Adhikaraṇavagga)](/tipitaka/15A2/1/1.2.md) / [Go to next page (1.2.6)](/tipitaka/15A2/1/1.2/1.2.6.md)


