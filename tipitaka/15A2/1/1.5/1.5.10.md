
[Home](/) / [15A2 Dukanipātapāḷi](../../../15A2.md) / [1 Paṭhamapaṇṇāsaka](../../1.md) / [1.5 Parisavagga](../1.5.md)

# 𑁧𑁇𑁫𑁇𑁧𑁦

* 𑀧𑀞𑀫𑀧𑀡𑁆𑀡𑀸𑀲𑀓

* 𑀧𑀭𑀺𑀲𑀯𑀕𑁆𑀕

(52.)

123\. “𑀤𑁆𑀯𑁂𑀫𑀸, 𑀪𑀺𑀓𑁆𑀔𑀯𑁂, 𑀧𑀭𑀺𑀲𑀸𑁇 𑀓𑀢𑀫𑀸 𑀤𑁆𑀯𑁂? 𑀅𑀥𑀫𑁆𑀫𑀯𑀸𑀤𑀺𑀦𑀻 𑀘 𑀧𑀭𑀺𑀲𑀸 𑀥𑀫𑁆𑀫𑀯𑀸𑀤𑀺𑀦𑀻 𑀘 𑀧𑀭𑀺𑀲𑀸𑁇 𑀓𑀢𑀫𑀸 𑀘, 𑀪𑀺𑀓𑁆𑀔𑀯𑁂, 𑀅𑀥𑀫𑁆𑀫𑀯𑀸𑀤𑀺𑀦𑀻 𑀧𑀭𑀺𑀲𑀸? 𑀇𑀥, 𑀪𑀺𑀓𑁆𑀔𑀯𑁂, 𑀬𑀲𑁆𑀲𑀁 𑀧𑀭𑀺𑀲𑀸𑀬𑀁 𑀪𑀺𑀓𑁆𑀔𑀽 𑀅𑀥𑀺𑀓𑀭𑀡𑀁 𑀆𑀤𑀺𑀬𑀦𑁆𑀢𑀺 𑀥𑀫𑁆𑀫𑀺𑀓𑀁 𑀯𑀸 𑀅𑀥𑀫𑁆𑀫𑀺𑀓𑀁 𑀯𑀸𑁇 𑀢𑁂 𑀢𑀁 𑀅𑀥𑀺𑀓𑀭𑀡𑀁 𑀆𑀤𑀺𑀬𑀺𑀢𑁆𑀯𑀸 𑀦 𑀘𑁂𑀯 𑀅𑀜𑁆𑀜𑀫𑀜𑁆𑀜𑀁 𑀲𑀜𑁆𑀜𑀸𑀧𑁂𑀦𑁆𑀢𑀺 𑀦 𑀘 𑀲𑀜𑁆𑀜𑀢𑁆𑀢𑀺𑀁 𑀉𑀧𑀕𑀘𑁆𑀙𑀦𑁆𑀢𑀺, 𑀦 𑀘 𑀦𑀺𑀚𑁆𑀛𑀸𑀧𑁂𑀦𑁆𑀢𑀺 𑀦 𑀘 𑀦𑀺𑀚𑁆𑀛𑀢𑁆𑀢𑀺𑀁 𑀉𑀧𑀕𑀘𑁆𑀙𑀦𑁆𑀢𑀺𑁇 𑀢𑁂 𑀅𑀲𑀜𑁆𑀜𑀢𑁆𑀢𑀺𑀩𑀮𑀸 𑀅𑀦𑀺𑀚𑁆𑀛𑀢𑁆𑀢𑀺𑀩𑀮𑀸 𑀅𑀧𑁆𑀧𑀝𑀺𑀦𑀺𑀲𑁆𑀲𑀕𑁆𑀕𑀫𑀦𑁆𑀢𑀺𑀦𑁄 𑀢𑀫𑁂𑀯 𑀅𑀥𑀺𑀓𑀭𑀡𑀁 𑀣𑀸𑀫𑀲𑀸 𑀧𑀭𑀸𑀫𑀸𑀲𑀸 𑀅𑀪𑀺𑀦𑀺𑀯𑀺𑀲𑁆𑀲 𑀯𑁄𑀳𑀭𑀦𑁆𑀢𑀺—  ‘𑀇𑀤𑀫𑁂𑀯 𑀲𑀘𑁆𑀘𑀁 𑀫𑁄𑀖𑀫𑀜𑁆𑀜𑀦𑁆’𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀅𑀥𑀫𑁆𑀫𑀯𑀸𑀤𑀺𑀦𑀻 𑀧𑀭𑀺𑀲𑀸𑁇

124\. 𑀓𑀢𑀫𑀸 𑀘, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑀯𑀸𑀤𑀺𑀦𑀻 𑀧𑀭𑀺𑀲𑀸? 𑀇𑀥, 𑀪𑀺𑀓𑁆𑀔𑀯𑁂, 𑀬𑀲𑁆𑀲𑀁 𑀧𑀭𑀺𑀲𑀸𑀬𑀁 𑀪𑀺𑀓𑁆𑀔𑀽 𑀅𑀥𑀺𑀓𑀭𑀡𑀁 𑀆𑀤𑀺𑀬𑀦𑁆𑀢𑀺 𑀥𑀫𑁆𑀫𑀺𑀓𑀁 𑀯𑀸 𑀅𑀥𑀫𑁆𑀫𑀺𑀓𑀁 𑀯𑀸𑁇 𑀢𑁂 𑀢𑀁 𑀅𑀥𑀺𑀓𑀭𑀡𑀁 𑀆𑀤𑀺𑀬𑀺𑀢𑁆𑀯𑀸 𑀅𑀜𑁆𑀜𑀫𑀜𑁆𑀜𑀁 𑀲𑀜𑁆𑀜𑀸𑀧𑁂𑀦𑁆𑀢𑀺 𑀘𑁂𑀯 𑀲𑀜𑁆𑀜𑀢𑁆𑀢𑀺𑀜𑁆𑀘 𑀉𑀧𑀕𑀘𑁆𑀙𑀦𑁆𑀢𑀺, 𑀦𑀺𑀚𑁆𑀛𑀸𑀧𑁂𑀦𑁆𑀢𑀺 𑀘𑁂𑀯 𑀦𑀺𑀚𑁆𑀛𑀢𑁆𑀢𑀺𑀜𑁆𑀘 𑀉𑀧𑀕𑀘𑁆𑀙𑀦𑁆𑀢𑀺𑁇 𑀢𑁂 𑀲𑀜𑁆𑀜𑀢𑁆𑀢𑀺𑀩𑀮𑀸 𑀦𑀺𑀚𑁆𑀛𑀢𑁆𑀢𑀺𑀩𑀮𑀸 𑀧𑀝𑀺𑀦𑀺𑀲𑁆𑀲𑀕𑁆𑀕𑀫𑀦𑁆𑀢𑀺𑀦𑁄, 𑀦 𑀢𑀫𑁂𑀯 𑀅𑀥𑀺𑀓𑀭𑀡𑀁 𑀣𑀸𑀫𑀲𑀸 𑀧𑀭𑀸𑀫𑀸𑀲𑀸 𑀅𑀪𑀺𑀦𑀺𑀯𑀺𑀲𑁆𑀲 𑀯𑁄𑀳𑀭𑀦𑁆𑀢𑀺—  ‘𑀇𑀤𑀫𑁂𑀯 𑀲𑀘𑁆𑀘𑀁 𑀫𑁄𑀖𑀫𑀜𑁆𑀜𑀦𑁆’𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑀯𑀸𑀤𑀺𑀦𑀻 𑀧𑀭𑀺𑀲𑀸𑁇 𑀇𑀫𑀸 𑀔𑁄, 𑀪𑀺𑀓𑁆𑀔𑀯𑁂, 𑀤𑁆𑀯𑁂 𑀧𑀭𑀺𑀲𑀸𑁇 𑀏𑀢𑀤𑀕𑁆𑀕𑀁, 𑀪𑀺𑀓𑁆𑀔𑀯𑁂, 𑀇𑀫𑀸𑀲𑀁 𑀤𑁆𑀯𑀺𑀦𑁆𑀦𑀁 𑀧𑀭𑀺𑀲𑀸𑀦𑀁 𑀬𑀤𑀺𑀤𑀁 𑀥𑀫𑁆𑀫𑀯𑀸𑀤𑀺𑀦𑀻 𑀧𑀭𑀺𑀲𑀸”𑀢𑀺𑁇

---

125\. 𑀧𑀭𑀺𑀲𑀯𑀕𑁆𑀕𑁄 𑀧𑀜𑁆𑀘𑀫𑁄𑁇



---

126\. 𑀢𑀲𑁆𑀲𑀼𑀤𑁆𑀤𑀸𑀦𑀁



127\. _𑀉𑀢𑁆𑀢𑀸𑀦𑀸 𑀯𑀕𑁆𑀕𑀸 𑀅𑀕𑁆𑀕𑀯𑀢𑀻,_  
_𑀅𑀭𑀺𑀬𑀸 𑀓𑀲𑀝𑁄 𑀘 𑀧𑀜𑁆𑀘𑀫𑁄;_  
_𑀑𑀓𑁆𑀓𑀸𑀘𑀺𑀢𑀆𑀫𑀺𑀲𑀜𑁆𑀘𑁂𑀯,_  
_𑀯𑀺𑀲𑀫𑀸 𑀅𑀥𑀫𑁆𑀫𑀸𑀥𑀫𑁆𑀫𑀺𑀬𑁂𑀦 𑀘𑀸𑀢𑀺𑁇_  


---

128\. 𑀧𑀞𑀫𑁄 𑀧𑀡𑁆𑀡𑀸𑀲𑀓𑁄 𑀲𑀫𑀢𑁆𑀢𑁄𑁇



[Go to previous page (1.5.9)](1.5.9.md) / [Go to parent page (1.5 Parisavagga)](../1.5.md) / [Go to next page (2 Dutiyapaṇṇāsaka)](../../2.md)


