
[Home](/) / [15A2 Dukanipātapāḷi](/tipitaka/15A2.md) / [1 Paṭhamapaṇṇāsaka](/tipitaka/15A2/1.md) / [1.5 Parisavagga](/tipitaka/15A2/1/1.5.md)

# 𑁧𑁇𑁫𑁇𑁮

### 𑀧𑀞𑀫𑀧𑀡𑁆𑀡𑀸𑀲𑀓

### 𑀧𑀭𑀺𑀲𑀯𑀕𑁆𑀕

(50.)

120\. “𑀤𑁆𑀯𑁂𑀫𑀸, 𑀪𑀺𑀓𑁆𑀔𑀯𑁂, 𑀧𑀭𑀺𑀲𑀸𑁇 𑀓𑀢𑀫𑀸 𑀤𑁆𑀯𑁂? 𑀯𑀺𑀲𑀫𑀸 𑀘 𑀧𑀭𑀺𑀲𑀸 𑀲𑀫𑀸 𑀘 𑀧𑀭𑀺𑀲𑀸𑁇 𑀓𑀢𑀫𑀸 𑀘, 𑀪𑀺𑀓𑁆𑀔𑀯𑁂, 𑀯𑀺𑀲𑀫𑀸 𑀧𑀭𑀺𑀲𑀸? 𑀇𑀥, 𑀪𑀺𑀓𑁆𑀔𑀯𑁂, 𑀬𑀲𑁆𑀲𑀁 𑀧𑀭𑀺𑀲𑀸𑀬𑀁 𑀅𑀥𑀫𑁆𑀫𑀓𑀫𑁆𑀫𑀸𑀦𑀺 𑀧𑀯𑀢𑁆𑀢𑀦𑁆𑀢𑀺 𑀥𑀫𑁆𑀫𑀓𑀫𑁆𑀫𑀸𑀦𑀺 𑀦𑀧𑁆𑀧𑀯𑀢𑁆𑀢𑀦𑁆𑀢𑀺, 𑀅𑀯𑀺𑀦𑀬𑀓𑀫𑁆𑀫𑀸𑀦𑀺 𑀧𑀯𑀢𑁆𑀢𑀦𑁆𑀢𑀺 𑀯𑀺𑀦𑀬𑀓𑀫𑁆𑀫𑀸𑀦𑀺 𑀦𑀧𑁆𑀧𑀯𑀢𑁆𑀢𑀦𑁆𑀢𑀺, 𑀅𑀥𑀫𑁆𑀫𑀓𑀫𑁆𑀫𑀸𑀦𑀺 𑀤𑀺𑀧𑁆𑀧𑀦𑁆𑀢𑀺 𑀥𑀫𑁆𑀫𑀓𑀫𑁆𑀫𑀸𑀦𑀺 𑀦 𑀤𑀺𑀧𑁆𑀧𑀦𑁆𑀢𑀺, 𑀅𑀯𑀺𑀦𑀬𑀓𑀫𑁆𑀫𑀸𑀦𑀺 𑀤𑀺𑀧𑁆𑀧𑀦𑁆𑀢𑀺 𑀯𑀺𑀦𑀬𑀓𑀫𑁆𑀫𑀸𑀦𑀺 𑀦 𑀤𑀺𑀧𑁆𑀧𑀦𑁆𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀯𑀺𑀲𑀫𑀸 𑀧𑀭𑀺𑀲𑀸𑁇 ( )

121\. 𑀓𑀢𑀫𑀸 𑀘, 𑀪𑀺𑀓𑁆𑀔𑀯𑁂, 𑀲𑀫𑀸 𑀧𑀭𑀺𑀲𑀸? 𑀇𑀥, 𑀪𑀺𑀓𑁆𑀔𑀯𑁂, 𑀬𑀲𑁆𑀲𑀁 𑀧𑀭𑀺𑀲𑀸𑀬𑀁 𑀥𑀫𑁆𑀫𑀓𑀫𑁆𑀫𑀸𑀦𑀺 𑀧𑀯𑀢𑁆𑀢𑀦𑁆𑀢𑀺 𑀅𑀥𑀫𑁆𑀫𑀓𑀫𑁆𑀫𑀸𑀦𑀺 𑀦𑀧𑁆𑀧𑀯𑀢𑁆𑀢𑀦𑁆𑀢𑀺, 𑀯𑀺𑀦𑀬𑀓𑀫𑁆𑀫𑀸𑀦𑀺 𑀧𑀯𑀢𑁆𑀢𑀦𑁆𑀢𑀺 𑀅𑀯𑀺𑀦𑀬𑀓𑀫𑁆𑀫𑀸𑀦𑀺 𑀦𑀧𑁆𑀧𑀯𑀢𑁆𑀢𑀦𑁆𑀢𑀺, 𑀥𑀫𑁆𑀫𑀓𑀫𑁆𑀫𑀸𑀦𑀺 𑀤𑀺𑀧𑁆𑀧𑀦𑁆𑀢𑀺 𑀅𑀥𑀫𑁆𑀫𑀓𑀫𑁆𑀫𑀸𑀦𑀺 𑀦 𑀤𑀺𑀧𑁆𑀧𑀦𑁆𑀢𑀺, 𑀯𑀺𑀦𑀬𑀓𑀫𑁆𑀫𑀸𑀦𑀺 𑀤𑀺𑀧𑁆𑀧𑀦𑁆𑀢𑀺 𑀅𑀯𑀺𑀦𑀬𑀓𑀫𑁆𑀫𑀸𑀦𑀺 𑀦 𑀤𑀺𑀧𑁆𑀧𑀦𑁆𑀢𑀺𑁇 𑀅𑀬𑀁 𑀯𑀼𑀘𑁆𑀘𑀢𑀺, 𑀪𑀺𑀓𑁆𑀔𑀯𑁂, 𑀲𑀫𑀸 𑀧𑀭𑀺𑀲𑀸𑁇 ( ) 𑀇𑀫𑀸 𑀔𑁄, 𑀪𑀺𑀓𑁆𑀔𑀯𑁂, 𑀤𑁆𑀯𑁂 𑀧𑀭𑀺𑀲𑀸𑁇 𑀏𑀢𑀤𑀕𑁆𑀕𑀁, 𑀪𑀺𑀓𑁆𑀔𑀯𑁂, 𑀇𑀫𑀸𑀲𑀁 𑀤𑁆𑀯𑀺𑀦𑁆𑀦𑀁 𑀧𑀭𑀺𑀲𑀸𑀦𑀁 𑀬𑀤𑀺𑀤𑀁 𑀲𑀫𑀸 𑀧𑀭𑀺𑀲𑀸”𑀢𑀺𑁇

[Go to previous page (1.5.7)](/tipitaka/15A2/1/1.5/1.5.7.md) / [Go to parent page (1.5 Parisavagga)](/tipitaka/15A2/1/1.5.md) / [Go to next page (1.5.9)](/tipitaka/15A2/1/1.5/1.5.9.md)


