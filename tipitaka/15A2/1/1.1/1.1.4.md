
[Home](/) / [15A2 Dukanipātapāḷi](../../../15A2.md) / [1 Paṭhamapaṇṇāsaka](../../1.md) / [1.1 Kammakaraṇavagga](../1.1.md)

# 1.1.4 Atapanīyasutta

* Paṭhamapaṇṇāsaka

* Kammakaraṇavagga

* Atapanīyasutta

(4.)

12\. “Dveme, bhikkhave, dhammā atapanīyā. Katame dve? Idha, bhikkhave, ekaccassa kāyasucaritaṃ kataṃ hoti, akataṃ hoti kāyaduccaritaṃ; vacīsucaritaṃ kataṃ hoti, akataṃ hoti vacīduccaritaṃ; manosucaritaṃ kataṃ hoti, akataṃ hoti manoduccaritaṃ. So ‘kāyasucaritaṃ me katan’ti na tappati, ‘akataṃ me kāyaduccaritan’ti na tappati; ‘vacīsucaritaṃ me katan’ti na tappati, ‘akataṃ me vacīduccaritan’ti na tappati; ‘manosucaritaṃ me katan’ti na tappati, ‘akataṃ me manoduccaritan’ti na tappati. Ime kho, bhikkhave, dve dhammā atapanīyā”ti.

---

13\. Catutthaṃ.



[Go to previous page (1.1.3 Tapanīyasutta)](1.1.3.md) / [Go to parent page (1.1 Kammakaraṇavagga)](../1.1.md) / [Go to next page (1.1.5 Upaññātasutta)](1.1.5.md)


