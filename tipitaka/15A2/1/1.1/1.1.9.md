---
title: 1.1.9 Cariyasutta
path: /tipitaka/15A2/1/1.1/1.1.9
ref: 275177
breadcrumbs:
  - name: Home
    link: /
  - name: 15A2 Dukanipātapāḷi
    link: /tipitaka/15A2
  - name: 1 Paṭhamapaṇṇāsaka
    link: /tipitaka/15A2/1
  - name: 1.1 Kammakaraṇavagga
    link: /tipitaka/15A2/1/1.1
prevL: /tipitaka/15A2/1/1.1/1.1.8
upL: /tipitaka/15A2/1/1.1
nextL: /tipitaka/15A2/1/1.1/1.1.10
---

# 1.1.9 Cariyasutta

### Paṭhamapaṇṇāsaka

### Kammakaraṇavagga

### Cariyasutta

(9.)

23. “Dveme, bhikkhave, dhammā sukkā lokaṃ pālenti. Katame dve? Hirī ca ottappañca. Ime kho, bhikkhave, dve sukkā dhammā lokaṃ na pāleyyuṃ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṃ dārāti vā. Sambhedaṃ loko agamissa, yathā ajeḷakā kukkuṭasūkarā soṇasiṅgālā. Yasmā ca kho, bhikkhave, ime dve sukkā dhammā lokaṃ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṃ dārāti vā”ti.

===

24. Navamaṃ.




