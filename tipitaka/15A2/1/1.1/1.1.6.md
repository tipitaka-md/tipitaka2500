
[Home](/) / [15A2 Dukanipātapāḷi](/tipitaka/15A2.md) / [1 Paṭhamapaṇṇāsaka](/tipitaka/15A2/1.md) / [1.1 Kammakaraṇavagga](/tipitaka/15A2/1/1.1.md)

# 𑁧𑁇𑁧𑁇𑁬 𑀲𑀁𑀬𑁄𑀚𑀦𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀓𑀫𑁆𑀫𑀓𑀭𑀡𑀯𑀕𑁆𑀕

### 𑀲𑀁𑀬𑁄𑀚𑀦𑀲𑀼𑀢𑁆𑀢

(6.)

16. “𑀤𑁆𑀯𑁂𑀫𑁂, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑀸𑁇 𑀓𑀢𑀫𑁂 𑀤𑁆𑀯𑁂? 𑀬𑀸 𑀘 𑀲𑀁𑀬𑁄𑀚𑀦𑀺𑀬𑁂𑀲𑀼 𑀥𑀫𑁆𑀫𑁂𑀲𑀼 𑀅𑀲𑁆𑀲𑀸𑀤𑀸𑀦𑀼𑀧𑀲𑁆𑀲𑀺𑀢𑀸, 𑀬𑀸 𑀘 𑀲𑀁𑀬𑁄𑀚𑀦𑀺𑀬𑁂𑀲𑀼 𑀥𑀫𑁆𑀫𑁂𑀲𑀼 𑀦𑀺𑀩𑁆𑀩𑀺𑀤𑀸𑀦𑀼𑀧𑀲𑁆𑀲𑀺𑀢𑀸𑁇 𑀲𑀁𑀬𑁄𑀚𑀦𑀺𑀬𑁂𑀲𑀼, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁂𑀲𑀼 𑀅𑀲𑁆𑀲𑀸𑀤𑀸𑀦𑀼𑀧𑀲𑁆𑀲𑀻 𑀯𑀺𑀳𑀭𑀦𑁆𑀢𑁄 𑀭𑀸𑀕𑀁 𑀦 𑀧𑀚𑀳𑀢𑀺, 𑀤𑁄𑀲𑀁 𑀦 𑀧𑀚𑀳𑀢𑀺, 𑀫𑁄𑀳𑀁 𑀦 𑀧𑀚𑀳𑀢𑀺𑁇 𑀭𑀸𑀕𑀁 𑀅𑀧𑁆𑀧𑀳𑀸𑀬, 𑀤𑁄𑀲𑀁 𑀅𑀧𑁆𑀧𑀳𑀸𑀬, 𑀫𑁄𑀳𑀁 𑀅𑀧𑁆𑀧𑀳𑀸𑀬 𑀦 𑀧𑀭𑀺𑀫𑀼𑀘𑁆𑀘𑀢𑀺 𑀚𑀸𑀢𑀺𑀬𑀸 𑀚𑀭𑀸𑀬 𑀫𑀭𑀡𑁂𑀦 𑀲𑁄𑀓𑁂𑀳𑀺 𑀧𑀭𑀺𑀤𑁂𑀯𑁂𑀳𑀺 𑀤𑀼𑀓𑁆𑀔𑁂𑀳𑀺 𑀤𑁄𑀫𑀦𑀲𑁆𑀲𑁂𑀳𑀺 𑀉𑀧𑀸𑀬𑀸𑀲𑁂𑀳𑀺𑁇 𑀦 𑀧𑀭𑀺𑀫𑀼𑀘𑁆𑀘𑀢𑀺 𑀤𑀼𑀓𑁆𑀔𑀲𑁆𑀫𑀸𑀢𑀺 𑀯𑀤𑀸𑀫𑀺𑁇

17. 𑀲𑀁𑀬𑁄𑀚𑀦𑀺𑀬𑁂𑀲𑀼, 𑀪𑀺𑀓𑁆𑀔𑀯𑁂, 𑀥𑀫𑁆𑀫𑁂𑀲𑀼 𑀦𑀺𑀩𑁆𑀩𑀺𑀤𑀸𑀦𑀼𑀧𑀲𑁆𑀲𑀻 𑀯𑀺𑀳𑀭𑀦𑁆𑀢𑁄 𑀭𑀸𑀕𑀁 𑀧𑀚𑀳𑀢𑀺, 𑀤𑁄𑀲𑀁 𑀧𑀚𑀳𑀢𑀺, 𑀫𑁄𑀳𑀁 𑀧𑀚𑀳𑀢𑀺𑁇 𑀭𑀸𑀕𑀁 𑀧𑀳𑀸𑀬, 𑀤𑁄𑀲𑀁 𑀧𑀳𑀸𑀬, 𑀫𑁄𑀳𑀁 𑀧𑀳𑀸𑀬, 𑀧𑀭𑀺𑀫𑀼𑀘𑁆𑀘𑀢𑀺 𑀚𑀸𑀢𑀺𑀬𑀸 𑀚𑀭𑀸𑀬 𑀫𑀭𑀡𑁂𑀦 𑀲𑁄𑀓𑁂𑀳𑀺 𑀧𑀭𑀺𑀤𑁂𑀯𑁂𑀳𑀺 𑀤𑀼𑀓𑁆𑀔𑁂𑀳𑀺 𑀤𑁄𑀫𑀦𑀲𑁆𑀲𑁂𑀳𑀺 𑀉𑀧𑀸𑀬𑀸𑀲𑁂𑀳𑀺𑁇 𑀧𑀭𑀺𑀫𑀼𑀘𑁆𑀘𑀢𑀺 𑀤𑀼𑀓𑁆𑀔𑀲𑁆𑀫𑀸𑀢𑀺 𑀯𑀤𑀸𑀫𑀺𑁇 𑀇𑀫𑁂 𑀔𑁄, 𑀪𑀺𑀓𑁆𑀔𑀯𑁂, 𑀤𑁆𑀯𑁂 𑀥𑀫𑁆𑀫𑀸”𑀢𑀺𑁇

---

18. 𑀙𑀝𑁆𑀞𑀁𑁇



[Go to previous page (1.1.5 Upaññātasutta)](/tipitaka/15A2/1/1.1/1.1.5.md) / [Go to parent page (1.1 Kammakaraṇavagga)](/tipitaka/15A2/1/1.1.md) / [Go to next page (1.1.7 Kaṇhasutta)](/tipitaka/15A2/1/1.1/1.1.7.md)


