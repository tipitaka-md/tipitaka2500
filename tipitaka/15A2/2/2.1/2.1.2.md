---
title: 2.1.2 
path: /tipitaka/15A2/2/2.1/2.1.2
ref: 275222
breadcrumbs:
  - name: Home
    link: /
  - name: 15A2 Dukanipātapāḷi
    link: /tipitaka/15A2
  - name: 2 Dutiyapaṇṇāsaka
    link: /tipitaka/15A2/2
  - name: 2.1 Puggalavagga
    link: /tipitaka/15A2/2/2.1
prevL: /tipitaka/15A2/2/2.1/2.1.1
upL: /tipitaka/15A2/2/2.1
nextL: /tipitaka/15A2/2/2.1/2.1.3
---

# 2.1.2

### Dutiyapaṇṇāsaka

### Puggalavagga

(54.)

130. “Dveme, bhikkhave, puggalā loke uppajjamānā uppajjanti acchariyamanussā. Katame dve? Tathāgato ca arahaṃ sammāsambuddho, rājā ca cakkavattī. Ime kho, bhikkhave, dve puggalā loke uppajjamānā uppajjanti acchariyamanussā”ti.


