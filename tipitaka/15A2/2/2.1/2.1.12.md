
[Home](/) / [15A2 Dukanipātapāḷi](/tipitaka/15A2.md) / [2 Dutiyapaṇṇāsaka](/tipitaka/15A2/2.md) / [2.1 Puggalavagga](/tipitaka/15A2/2/2.1.md)

# 2.1.12

### Dutiyapaṇṇāsaka

### Puggalavagga

(64.)

142. “Yasmiṃ, bhikkhave, adhikaraṇe ubhato vacīsaṃsāro diṭṭhipaḷāso cetaso āghāto appaccayo anabhiraddhi ajjhattaṃ avūpasantaṃ hoti, tasmetaṃ, bhikkhave, adhikaraṇe pāṭikaṅkhaṃ—  ‘dīghattāya kharattāya vāḷattāya saṃvattissati, bhikkhū ca na phāsuṃ viharissanti’.

143. Yasmiñca kho, bhikkhave, adhikaraṇe ubhato vacīsaṃsāro diṭṭhipaḷāso cetaso āghāto appaccayo anabhiraddhi ajjhattaṃ suvūpasantaṃ hoti, tasmetaṃ, bhikkhave, adhikaraṇe pāṭikaṅkhaṃ—  ‘na dīghattāya kharattāya vāḷattāya saṃvattissati, bhikkhū ca phāsuṃ viharissantī’”ti.

===

144. Puggalavaggo paṭhamo.



[Go to previous page](/tipitaka/15A2/2/2.1/2.1.11.md) / [Go to parent page](/tipitaka/15A2/2/2.1.md) / [Go to next page](/tipitaka/15A2/2/2.2.md)


