---
title: 3.2.8 
path: /tipitaka/15A2/3/3.2/3.2.8
ref: 275306
breadcrumbs:
  - name: Home
    link: /
  - name: 15A2 Dukanipātapāḷi
    link: /tipitaka/15A2
  - name: 3 Tatiyapaṇṇāsaka
    link: /tipitaka/15A2/3
  - name: 3.2 Āyācanavagga
    link: /tipitaka/15A2/3/3.2
prevL: /tipitaka/15A2/3/3.2/3.2.7
upL: /tipitaka/15A2/3/3.2
nextL: /tipitaka/15A2/3/3.2/3.2.9
---

# 3.2.8

### Tatiyapaṇṇāsaka

### Āyācanavagga

(138.)

227. “Dvīsu, bhikkhave, micchāpaṭipajjamāno bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavati. Katamesu dvīsu? Tathāgate ca tathāgatasāvake ca. Imesu kho, bhikkhave, micchāpaṭipajjamāno bālo abyatto asappuriso khataṃ upahataṃ attānaṃ pariharati, sāvajjo ca hoti sānuvajjo ca viññūnaṃ, bahuñca apuññaṃ pasavatīti.

228. Dvīsu, bhikkhave, sammāpaṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavati. Katamesu dvīsu? Tathāgate ca tathāgatasāvake ca. Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṃ anupahataṃ attānaṃ pariharati, anavajjo ca hoti ananuvajjo ca viññūnaṃ, bahuñca puññaṃ pasavatī”ti.


