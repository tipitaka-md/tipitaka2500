
[Home](/) / [15A1 Ekakanipātapāḷi](/tipitaka/15A1.md) / [16 Ekadhammapāḷi](/tipitaka/15A1/16.md) / [16.3 Tatiyavagga](/tipitaka/15A1/16/16.3.md)

# 16.3.4

### Ekadhammapāḷi

### Tatiyavagga

(311.)

400. “Nāhaṃ, bhikkhave, aññaṃ ekapuggalampi samanupassāmi yo evaṃ bahujanaahitāya paṭipanno bahujanaasukhāya, bahuno janassa anatthāya ahitāya dukkhāya devamanussānaṃ yathayidaṃ, bhikkhave, makkhali moghapuriso. Seyyathāpi, bhikkhave, nadīmukhe khippaṃ uḍḍeyya bahūnaṃ macchānaṃ ahitāya dukkhāya anayāya byasanāya; evamevaṃ kho, bhikkhave, makkhali moghapuriso manussakhippaṃ maññe loke uppanno bahūnaṃ sattānaṃ ahitāya dukkhāya anayāya byasanāyā”ti.

[Go to previous page (16.3.3)](/tipitaka/15A1/16/16.3/16.3.3.md) / [Go to parent page (16.3 Tatiyavagga)](/tipitaka/15A1/16/16.3.md) / [Go to next page (16.3.5)](/tipitaka/15A1/16/16.3/16.3.5.md)


