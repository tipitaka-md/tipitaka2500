---
title: 16.1.1 
path: /tipitaka/15A1/16/16.1/16.1.1
ref: 275119
breadcrumbs:
  - name: Home
    link: /
  - name: 15A1 Ekakanipātapāḷi
    link: /tipitaka/15A1
  - name: 16 Ekadhammapāḷi
    link: /tipitaka/15A1/16
  - name: 16.1 Paṭhamavagga
    link: /tipitaka/15A1/16/16.1
prevL: /tipitaka/15A1/16/16.1
upL: /tipitaka/15A1/16/16.1
nextL: /tipitaka/15A1/16/16.1/16.1.2--10
---

# 16.1.1

### Ekadhammapāḷi

### Paṭhamavagga

(296.)

383. “Ekadhammo, bhikkhave, bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. Katamo ekadhammo? Buddhānussati. Ayaṃ kho, bhikkhave, ekadhammo bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṃvattatī”ti.


