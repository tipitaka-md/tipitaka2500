---
title: 5.6 
path: /tipitaka/15A1/5/5.6
ref: 272935
breadcrumbs:
  - name: Home
    link: /
  - name: 15A1 Ekakanipātapāḷi
    link: /tipitaka/15A1
  - name: 5 Paṇihitaacchavagga
    link: /tipitaka/15A1/5
prevL: /tipitaka/15A1/5/5.5
upL: /tipitaka/15A1/5
nextL: /tipitaka/15A1/5/5.7
---

# 5.6

### Paṇihitaacchavagga

(46.)

97. “Seyyathāpi, bhikkhave, udakarahado accho vippasanno anāvilo tattha cakkhumā puriso tīre ṭhito passeyya sippisambukampi sakkharakaṭhalampi macchagumbampi carantampi tiṭṭhantampi. Taṃ kissa hetu? Anāvilattā, bhikkhave, udakassa. Evamevaṃ kho, bhikkhave, so vata bhikkhu anāvilena cittena attatthaṃ vā ñassati paratthaṃ vā ñassati ubhayatthaṃ vā ñassati uttariṃ vā manussadhammā alamariyañāṇadassanavisesaṃ sacchikarissatīti ṭhānametaṃ vijjati. Taṃ kissa hetu? Anāvilattā, bhikkhave, cittassā”ti.

===

98. Chaṭṭhaṃ.




