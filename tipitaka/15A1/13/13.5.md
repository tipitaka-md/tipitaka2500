
[Home](/) / [15A1 Ekakanipātapāḷi](../../15A1.md) / [13 Ekapuggalavagga](../13.md)

# 13.5

* Ekapuggalavagga

(174.)

267\. “Ekapuggalo, bhikkhave, loke uppajjamāno uppajjati adutiyo asahāyo appaṭimo appaṭisamo appaṭibhāgo appaṭipuggalo asamo asamasamo dvipadānaṃ aggo. Katamo ekapuggalo? Tathāgato arahaṃ sammāsambuddho. Ayaṃ kho, bhikkhave, ekapuggalo loke uppajjamāno uppajjati adutiyo asahāyo appaṭimo appaṭisamo appaṭibhāgo appaṭipuggalo asamo asamasamo dvipadānaṃ aggo”ti.

[Go to previous page (13.4)](13.4.md) / [Go to parent page (13 Ekapuggalavagga)](../13.md) / [Go to next page (13.6--17)](13.6--17.md)


