
[Home](/) / [15A1 Ekakanipātapāḷi](/tipitaka/15A1.md) / [14 Etadaggavagga](/tipitaka/15A1/14.md) / [14.7 Sattamavagga](/tipitaka/15A1/14/14.7.md)

# 14.7.1--10

### Etadaggavagga

### Sattamavagga

(258.)

347. “Etadaggaṃ, bhikkhave, mama sāvikānaṃ upāsikānaṃ paṭhamaṃ saraṇaṃ gacchantīnaṃ yadidaṃ sujātā seniyadhītā. (1)

(259.)

348. …  Dāyikānaṃ yadidaṃ visākhā migāramātā. (2)

(260.)

349. …  Bahussutānaṃ yadidaṃ khujjuttarā. (3)

(261.)

350. …  Mettāvihārīnaṃ yadidaṃ sāmāvatī. (4)

(262.)

351. …  Jhāyīnaṃ yadidaṃ uttarānandamātā. (5)

(263.)

352. …  Paṇītadāyikānaṃ yadidaṃ suppavāsā koliyadhītā. (6)

(264.)

353. …  Gilānupaṭṭhākīnaṃ yadidaṃ suppiyā upāsikā. (7)

(265.)

354. …  Aveccappasannānaṃ yadidaṃ kātiyānī. (8)

(266.)

355. …  Vissāsikānaṃ yadidaṃ nakulamātā gahapatānī. (9)

(267.)

356. …  Anussavappasannānaṃ yadidaṃ kāḷī upāsikā kuraragharikā”ti. (10)

===

357. Vaggo sattamo.

  
(Etadaggavaggo niṭṭhito.)



[Go to previous page](/tipitaka/15A1/14/14.7.md) / [Go to parent page](/tipitaka/15A1/14/14.7.md) / [Go to next page](/tipitaka/15A1/15.md)


