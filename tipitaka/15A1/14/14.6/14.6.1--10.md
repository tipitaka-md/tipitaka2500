
[Home](/) / [15A1 Ekakanipātapāḷi](../../../15A1.md) / [14 Etadaggavagga](../../14.md) / [14.6 Chaṭṭhavagga](../14.6.md)

# 14.6.1--10

* Etadaggavagga

* Chaṭṭhavagga

(248.)

336\. “Etadaggaṃ, bhikkhave, mama sāvakānaṃ upāsakānaṃ paṭhamaṃ saraṇaṃ gacchantānaṃ yadidaṃ tapussabhallikā vāṇijā. (1)

(249.)

337\. …  Dāyakānaṃ yadidaṃ sudatto gahapati anāthapiṇḍiko. (2)

(250.)

338\. …  Dhammakathikānaṃ yadidaṃ citto gahapati macchikāsaṇḍiko. (3)

(251.)

339\. …  Catūhi saṅgahavatthūhi parisaṃ saṅgaṇhantānaṃ yadidaṃ hatthako āḷavako. (4)

(252.)

340\. …  Paṇītadāyakānaṃ yadidaṃ mahānāmo sakko. (5)

(253.)

341\. …  Manāpadāyakānaṃ yadidaṃ uggo gahapati vesāliko. (6)

(254.)

342\. …  Saṃghupaṭṭhākānaṃ yadidaṃ hatthigāmako uggato gahapati. (7)

(255.)

343\. …  Aveccappasannānaṃ yadidaṃ sūrambaṭṭho. (8)

(256.)

344\. …  Puggalappasannānaṃ yadidaṃ jīvako komārabhacco. (9)

(257.)

345\. …  Vissāsakānaṃ yadidaṃ nakulapitā gahapatī”ti. (10)

---

346\. Vaggo chaṭṭho.



[Go to previous page (14.6 Chaṭṭhavagga)](../14.6.md) / [Go to parent page (14.6 Chaṭṭhavagga)](../14.6.md) / [Go to next page (14.7 Sattamavagga)](../14.7.md)


