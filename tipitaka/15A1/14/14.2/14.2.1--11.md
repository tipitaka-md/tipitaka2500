
[Home](/) / [15A1 Ekakanipātapāḷi](../../../15A1.md) / [14 Etadaggavagga](../../14.md) / [14.2 Dutiyavagga](../14.2.md)

# 14.2.1--11

* Etadaggavagga

* Dutiyavagga

(198.)

282\. “Etadaggaṃ, bhikkhave, mama sāvakānaṃ bhikkhūnaṃ manomayaṃ kāyaṃ abhinimminantānaṃ yadidaṃ cūḷapanthako. (1)

(199.)

283\. …  Cetovivaṭṭakusalānaṃ yadidaṃ cūḷapanthako. (2)

(200.)

284\. …  Saññāvivaṭṭakusalānaṃ yadidaṃ mahāpanthako. (3)

(201.)

285\. …  Araṇavihārīnaṃ yadidaṃ subhūti. (4)

(202.)

286\. …  Dakkhiṇeyyānaṃ yadidaṃ subhūti. (5)

(203.)

287\. …  Āraññakānaṃ yadidaṃ revato khadiravaniyo. (6)

(204.)

288\. …  Jhāyīnaṃ yadidaṃ kaṅkhārevato. (7)

(205.)

289\. …  Āraddhavīriyānaṃ yadidaṃ soṇo koḷiviso. (8)

(206.)

290\. …  Kalyāṇavākkaraṇānaṃ yadidaṃ soṇo kuṭikaṇṇo. (9)

(207.)

291\. …  Lābhīnaṃ yadidaṃ sīvali. (10)

(208.)

292\. …  Saddhādhimuttānaṃ yadidaṃ vakkalī”ti. (11)

---

293\. Vaggo dutiyo.



[Go to previous page (14.2 Dutiyavagga)](../14.2.md) / [Go to parent page (14.2 Dutiyavagga)](../14.2.md) / [Go to next page (14.3 Tatiyavagga)](../14.3.md)


