---
title: 19.11 
path: /tipitaka/15A1/19/19.11
ref: 273057
breadcrumbs:
  - name: Home
    link: /
  - name: 15A1 Ekakanipātapāḷi
    link: /tipitaka/15A1
  - name: 19 Kāyagatāsativagga
    link: /tipitaka/15A1/19
prevL: /tipitaka/15A1/19/19.10
upL: /tipitaka/15A1/19
nextL: /tipitaka/15A1/19/19.12
---

# 19.11

### Kāyagatāsativagga

(573.)

462. “Ekadhamme, bhikkhave, bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṃvattanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṃvattantī”ti.


