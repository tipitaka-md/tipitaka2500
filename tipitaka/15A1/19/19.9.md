---
title: 19.9 
path: /tipitaka/15A1/19/19.9
ref: 273055
breadcrumbs:
  - name: Home
    link: /
  - name: 15A1 Ekakanipātapāḷi
    link: /tipitaka/15A1
  - name: 19 Kāyagatāsativagga
    link: /tipitaka/15A1/19
prevL: /tipitaka/15A1/19/19.2--8
upL: /tipitaka/15A1/19
nextL: /tipitaka/15A1/19/19.10
---

# 19.9

### Kāyagatāsativagga

(571.)

460. “Ekadhamme, bhikkhave, bhāvite bahulīkate kāyopi passambhati, cittampi passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṃ gacchanti. Katamasmiṃ ekadhamme? Kāyagatāya satiyā. Imasmiṃ kho, bhikkhave, ekadhamme bhāvite bahulīkate kāyopi passambhati, cittampi passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṃ gacchantī”ti.


