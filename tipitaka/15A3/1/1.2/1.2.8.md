
[Home](/) / [15A3 Tikanipātapāḷi](../../../15A3.md) / [1 Paṭhamapaṇṇāsaka](../../1.md) / [1.2 Rathakāravagga](../1.2.md)

# 𑁧𑁇𑁨𑁇𑁮 𑀤𑁂𑀯𑀮𑁄𑀓𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀭𑀣𑀓𑀸𑀭𑀯𑀕𑁆𑀕

### 𑀤𑁂𑀯𑀮𑁄𑀓𑀲𑀼𑀢𑁆𑀢

(18.)

76\. “𑀲𑀘𑁂 𑀯𑁄, 𑀪𑀺𑀓𑁆𑀔𑀯𑁂, 𑀅𑀜𑁆𑀜𑀢𑀺𑀢𑁆𑀣𑀺𑀬𑀸 𑀧𑀭𑀺𑀩𑁆𑀩𑀸𑀚𑀓𑀸 𑀏𑀯𑀁 𑀧𑀼𑀘𑁆𑀙𑁂𑀬𑁆𑀬𑀼𑀁—  ‘𑀤𑁂𑀯𑀮𑁄𑀓𑀽𑀧𑀧𑀢𑁆𑀢𑀺𑀬𑀸, 𑀆𑀯𑀼𑀲𑁄, 𑀲𑀫𑀡𑁂 𑀕𑁄𑀢𑀫𑁂 𑀩𑁆𑀭𑀳𑁆𑀫𑀘𑀭𑀺𑀬𑀁 𑀯𑀼𑀲𑁆𑀲𑀣𑀸’𑀢𑀺? 𑀦𑀦𑀼 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀏𑀯𑀁 𑀧𑀼𑀝𑁆𑀞𑀸 𑀅𑀝𑁆𑀝𑀻𑀬𑁂𑀬𑁆𑀬𑀸𑀣 𑀳𑀭𑀸𑀬𑁂𑀬𑁆𑀬𑀸𑀣 𑀚𑀺𑀕𑀼𑀘𑁆𑀙𑁂𑀬𑁆𑀬𑀸𑀣𑀸”𑀢𑀺? “𑀏𑀯𑀁, 𑀪𑀦𑁆𑀢𑁂”𑁇 “𑀇𑀢𑀺 𑀓𑀺𑀭 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀤𑀺𑀩𑁆𑀩𑁂𑀦 𑀆𑀬𑀼𑀦𑀸 𑀅𑀝𑁆𑀝𑀻𑀬𑀣 𑀳𑀭𑀸𑀬𑀣 𑀚𑀺𑀕𑀼𑀘𑁆𑀙𑀣, 𑀤𑀺𑀩𑁆𑀩𑁂𑀦 𑀯𑀡𑁆𑀡𑁂𑀦 𑀤𑀺𑀩𑁆𑀩𑁂𑀦 𑀲𑀼𑀔𑁂𑀦 𑀤𑀺𑀩𑁆𑀩𑁂𑀦 𑀬𑀲𑁂𑀦 𑀤𑀺𑀩𑁆𑀩𑁂𑀦𑀸𑀥𑀺𑀧𑀢𑁂𑀬𑁆𑀬𑁂𑀦 𑀅𑀝𑁆𑀝𑀻𑀬𑀣 𑀳𑀭𑀸𑀬𑀣 𑀚𑀺𑀕𑀼𑀘𑁆𑀙𑀣; 𑀧𑀕𑁂𑀯 𑀔𑁄 𑀧𑀦, 𑀪𑀺𑀓𑁆𑀔𑀯𑁂, 𑀢𑀼𑀫𑁆𑀳𑁂𑀳𑀺 𑀓𑀸𑀬𑀤𑀼𑀘𑁆𑀘𑀭𑀺𑀢𑁂𑀦 𑀅𑀝𑁆𑀝𑀻𑀬𑀺𑀢𑀩𑁆𑀩𑀁 𑀳𑀭𑀸𑀬𑀺𑀢𑀩𑁆𑀩𑀁 𑀚𑀺𑀕𑀼𑀘𑁆𑀙𑀺𑀢𑀩𑁆𑀩𑀁, 𑀯𑀘𑀻𑀤𑀼𑀘𑁆𑀘𑀭𑀺𑀢𑁂𑀦…  𑀫𑀦𑁄𑀤𑀼𑀘𑁆𑀘𑀭𑀺𑀢𑁂𑀦 𑀅𑀝𑁆𑀝𑀻𑀬𑀺𑀢𑀩𑁆𑀩𑀁 𑀳𑀭𑀸𑀬𑀺𑀢𑀩𑁆𑀩𑀁 𑀚𑀺𑀕𑀼𑀘𑁆𑀙𑀺𑀢𑀩𑁆𑀩𑀦𑁆”𑀢𑀺𑁇

---

77\. 𑀅𑀝𑁆𑀞𑀫𑀁𑁇



[Go to previous page (1.2.7 Attabyābādhasutta)](1.2.7.md) / [Go to parent page (1.2 Rathakāravagga)](../1.2.md) / [Go to next page (1.2.9 Paṭhamapāpaṇikasutta)](1.2.9.md)


