
[Home](/) / [15A3 Tikanipātapāḷi](../../../15A3.md) / [1 Paṭhamapaṇṇāsaka](../../1.md) / [1.5 Cūḷavagga](../1.5.md)

# 𑁧𑁇𑁫𑁇𑁯 𑀧𑀩𑁆𑀩𑀢𑀭𑀸𑀚𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀘𑀽𑀍𑀅𑀯𑀕𑁆𑀕

### 𑀧𑀩𑁆𑀩𑀢𑀭𑀸𑀚𑀲𑀼𑀢𑁆𑀢

(49.)

292\. “𑀳𑀺𑀫𑀯𑀦𑁆𑀢𑀁, 𑀪𑀺𑀓𑁆𑀔𑀯𑁂, 𑀧𑀩𑁆𑀩𑀢𑀭𑀸𑀚𑀁 𑀦𑀺𑀲𑁆𑀲𑀸𑀬 𑀫𑀳𑀸𑀲𑀸𑀮𑀸 𑀢𑀻𑀳𑀺 𑀯𑀟𑁆𑀠𑀻𑀳𑀺 𑀯𑀟𑁆𑀠𑀦𑁆𑀢𑀺𑁇 𑀓𑀢𑀫𑀸𑀳𑀺 𑀢𑀻𑀳𑀺? 𑀲𑀸𑀔𑀸𑀧𑀢𑁆𑀢𑀧𑀮𑀸𑀲𑁂𑀦 𑀯𑀟𑁆𑀠𑀦𑁆𑀢𑀺, 𑀢𑀘𑀧𑀧𑀝𑀺𑀓𑀸𑀬 𑀯𑀟𑁆𑀠𑀦𑁆𑀢𑀺, 𑀨𑁂𑀕𑁆𑀕𑀼𑀲𑀸𑀭𑁂𑀦 𑀯𑀟𑁆𑀠𑀦𑁆𑀢𑀺𑁇 𑀳𑀺𑀫𑀯𑀦𑁆𑀢𑀁, 𑀪𑀺𑀓𑁆𑀔𑀯𑁂, 𑀧𑀩𑁆𑀩𑀢𑀭𑀸𑀚𑀁 𑀦𑀺𑀲𑁆𑀲𑀸𑀬 𑀫𑀳𑀸𑀲𑀸𑀮𑀸 𑀇𑀫𑀸𑀳𑀺 𑀢𑀻𑀳𑀺 𑀯𑀟𑁆𑀠𑀻𑀳𑀺 𑀯𑀟𑁆𑀠𑀦𑁆𑀢𑀺𑁇

293\. 𑀏𑀯𑀫𑁂𑀯𑀁 𑀔𑁄, 𑀪𑀺𑀓𑁆𑀔𑀯𑁂, 𑀲𑀤𑁆𑀥𑀁 𑀓𑀼𑀮𑀧𑀢𑀺𑀁 𑀦𑀺𑀲𑁆𑀲𑀸𑀬 𑀅𑀦𑁆𑀢𑁄 𑀚𑀦𑁄 𑀢𑀻𑀳𑀺 𑀯𑀟𑁆𑀠𑀻𑀳𑀺 𑀯𑀟𑁆𑀠𑀢𑀺𑁇 𑀓𑀢𑀫𑀸𑀳𑀺 𑀢𑀻𑀳𑀺? 𑀲𑀤𑁆𑀥𑀸𑀬 𑀯𑀟𑁆𑀠𑀢𑀺, 𑀲𑀻𑀮𑁂𑀦 𑀯𑀟𑁆𑀠𑀢𑀺, 𑀧𑀜𑁆𑀜𑀸𑀬 𑀯𑀟𑁆𑀠𑀢𑀺𑁇 𑀲𑀤𑁆𑀥𑀁, 𑀪𑀺𑀓𑁆𑀔𑀯𑁂, 𑀓𑀼𑀮𑀧𑀢𑀺𑀁 𑀦𑀺𑀲𑁆𑀲𑀸𑀬 𑀅𑀦𑁆𑀢𑁄 𑀚𑀦𑁄 𑀇𑀫𑀸𑀳𑀺 𑀢𑀻𑀳𑀺 𑀯𑀟𑁆𑀠𑀻𑀳𑀺 𑀯𑀟𑁆𑀠𑀢𑀻𑀢𑀺𑁇

294\. _𑀬𑀣𑀸𑀧𑀺 𑀧𑀩𑁆𑀩𑀢𑁄 𑀲𑁂𑀮𑁄,_  
_𑀅𑀭𑀜𑁆𑀜𑀲𑁆𑀫𑀺𑀁 𑀩𑁆𑀭𑀳𑀸𑀯𑀦𑁂;_  
_𑀢𑀁 𑀭𑀼𑀓𑁆𑀔𑀸 𑀉𑀧𑀦𑀺𑀲𑁆𑀲𑀸𑀬,_  
_𑀯𑀟𑁆𑀠𑀦𑁆𑀢𑁂 𑀢𑁂 𑀯𑀦𑀧𑁆𑀧𑀢𑀻𑁇_  


295\. _𑀢𑀣𑁂𑀯 𑀲𑀻𑀮𑀲𑀫𑁆𑀧𑀦𑁆𑀦𑀁,_  
_𑀲𑀤𑁆𑀥𑀁 𑀓𑀼𑀮𑀧𑀢𑀺𑀁 𑀇𑀥;_  
_𑀉𑀧𑀦𑀺𑀲𑁆𑀲𑀸𑀬 𑀯𑀟𑁆𑀠𑀦𑁆𑀢𑀺,_  
_𑀧𑀼𑀢𑁆𑀢𑀤𑀸𑀭𑀸 𑀘 𑀩𑀦𑁆𑀥𑀯𑀸;_  
_𑀅𑀫𑀘𑁆𑀘𑀸 𑀜𑀸𑀢𑀺𑀲𑀗𑁆𑀖𑀸 𑀘,_  
_𑀬𑁂 𑀘𑀲𑁆𑀲 𑀅𑀦𑀼𑀚𑀻𑀯𑀺𑀦𑁄𑁇_  


296\. _𑀢𑁆𑀬𑀸𑀲𑁆𑀲 𑀲𑀻𑀮𑀯𑀢𑁄 𑀲𑀻𑀮𑀁,_  
_𑀘𑀸𑀕𑀁 𑀲𑀼𑀘𑀭𑀺𑀢𑀸𑀦𑀺 𑀘;_  
_𑀧𑀲𑁆𑀲𑀫𑀸𑀦𑀸𑀦𑀼𑀓𑀼𑀩𑁆𑀩𑀦𑁆𑀢𑀺,_  
_𑀅𑀢𑁆𑀢𑀫𑀢𑁆𑀣𑀁 𑀯𑀺𑀘𑀓𑁆𑀔𑀡𑀸𑁇_  


297\. _𑀇𑀥 𑀥𑀫𑁆𑀫𑀁 𑀘𑀭𑀺𑀢𑁆𑀯𑀸𑀦,_  
_𑀫𑀕𑁆𑀕𑀁 𑀲𑀼𑀕𑀢𑀺𑀕𑀸𑀫𑀺𑀦𑀁;_  
_𑀦𑀦𑁆𑀤𑀺𑀦𑁄 𑀤𑁂𑀯𑀮𑁄𑀓𑀲𑁆𑀫𑀺𑀁,_  
_𑀫𑁄𑀤𑀦𑁆𑀢𑀺 𑀓𑀸𑀫𑀓𑀸𑀫𑀺𑀦𑁄”𑀢𑀺𑁇_  


---

298\. 𑀦𑀯𑀫𑀁𑁇



[Go to previous page (1.5.8 Asaṅkhatalakkhaṇasutta)](1.5.8.md) / [Go to parent page (1.5 Cūḷavagga)](../1.5.md) / [Go to next page (1.5.10 Ātappakaraṇīyasutta)](1.5.10.md)


