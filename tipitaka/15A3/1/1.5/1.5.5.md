
[Home](/) / [15A3 Tikanipātapāḷi](../../../15A3.md) / [1 Paṭhamapaṇṇāsaka](../../1.md) / [1.5 Cūḷavagga](../1.5.md)

# 1.5.5 Paṇḍitasutta

* Paṭhamapaṇṇāsaka

* Cūḷavagga

* Paṇḍitasutta

(45.)

282\. “Tīṇimāni, bhikkhave, paṇḍitapaññattāni sappurisapaññattāni. Katamāni tīṇi? Dānaṃ, bhikkhave, paṇḍitapaññattaṃ sappurisapaññattaṃ. Pabbajjā, bhikkhave, paṇḍitapaññattā sappurisapaññattā. Mātāpitūnaṃ, bhikkhave, upaṭṭhānaṃ paṇḍitapaññattaṃ sappurisapaññattaṃ. Imāni kho, bhikkhave, tīṇi paṇḍitapaññattāni sappurisapaññattānīti.

283\. _Sabbhi dānaṃ upaññattaṃ,_  
_ahiṃsā saṃyamo damo;_  
_Mātāpitu upaṭṭhānaṃ,_  
_santānaṃ brahmacārinaṃ._  


284\. _Sataṃ etāni ṭhānāni,_  
_yāni sevetha paṇḍito;_  
_Ariyo dassanasampanno,_  
_sa lokaṃ bhajate sivan”ti._  


---

285\. Pañcamaṃ.



[Go to previous page (1.5.4 Kathāpavattisutta)](1.5.4.md) / [Go to parent page (1.5 Cūḷavagga)](../1.5.md) / [Go to next page (1.5.6 Sīlavantasutta)](1.5.6.md)


