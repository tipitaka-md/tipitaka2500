
[Home](/) / [15A3 Tikanipātapāḷi](/tipitaka/15A3.md) / [1 Paṭhamapaṇṇāsaka](/tipitaka/15A3/1.md) / [1.5 Cūḷavagga](/tipitaka/15A3/1/1.5.md)

# 𑁧𑁇𑁫𑁇𑁫 𑀧𑀡𑁆𑀟𑀺𑀢𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀘𑀽𑀍𑀅𑀯𑀕𑁆𑀕

### 𑀧𑀡𑁆𑀟𑀺𑀢𑀲𑀼𑀢𑁆𑀢

(45.)

282\. “𑀢𑀻𑀡𑀺𑀫𑀸𑀦𑀺, 𑀪𑀺𑀓𑁆𑀔𑀯𑁂, 𑀧𑀡𑁆𑀟𑀺𑀢𑀧𑀜𑁆𑀜𑀢𑁆𑀢𑀸𑀦𑀺 𑀲𑀧𑁆𑀧𑀼𑀭𑀺𑀲𑀧𑀜𑁆𑀜𑀢𑁆𑀢𑀸𑀦𑀺𑁇 𑀓𑀢𑀫𑀸𑀦𑀺 𑀢𑀻𑀡𑀺? 𑀤𑀸𑀦𑀁, 𑀪𑀺𑀓𑁆𑀔𑀯𑁂, 𑀧𑀡𑁆𑀟𑀺𑀢𑀧𑀜𑁆𑀜𑀢𑁆𑀢𑀁 𑀲𑀧𑁆𑀧𑀼𑀭𑀺𑀲𑀧𑀜𑁆𑀜𑀢𑁆𑀢𑀁𑁇 𑀧𑀩𑁆𑀩𑀚𑁆𑀚𑀸, 𑀪𑀺𑀓𑁆𑀔𑀯𑁂, 𑀧𑀡𑁆𑀟𑀺𑀢𑀧𑀜𑁆𑀜𑀢𑁆𑀢𑀸 𑀲𑀧𑁆𑀧𑀼𑀭𑀺𑀲𑀧𑀜𑁆𑀜𑀢𑁆𑀢𑀸𑁇 𑀫𑀸𑀢𑀸𑀧𑀺𑀢𑀽𑀦𑀁, 𑀪𑀺𑀓𑁆𑀔𑀯𑁂, 𑀉𑀧𑀝𑁆𑀞𑀸𑀦𑀁 𑀧𑀡𑁆𑀟𑀺𑀢𑀧𑀜𑁆𑀜𑀢𑁆𑀢𑀁 𑀲𑀧𑁆𑀧𑀼𑀭𑀺𑀲𑀧𑀜𑁆𑀜𑀢𑁆𑀢𑀁𑁇 𑀇𑀫𑀸𑀦𑀺 𑀔𑁄, 𑀪𑀺𑀓𑁆𑀔𑀯𑁂, 𑀢𑀻𑀡𑀺 𑀧𑀡𑁆𑀟𑀺𑀢𑀧𑀜𑁆𑀜𑀢𑁆𑀢𑀸𑀦𑀺 𑀲𑀧𑁆𑀧𑀼𑀭𑀺𑀲𑀧𑀜𑁆𑀜𑀢𑁆𑀢𑀸𑀦𑀻𑀢𑀺𑁇

283\. _𑀲𑀩𑁆𑀪𑀺 𑀤𑀸𑀦𑀁 𑀉𑀧𑀜𑁆𑀜𑀢𑁆𑀢𑀁,_  
_𑀅𑀳𑀺𑀁𑀲𑀸 𑀲𑀁𑀬𑀫𑁄 𑀤𑀫𑁄;_  
_𑀫𑀸𑀢𑀸𑀧𑀺𑀢𑀼 𑀉𑀧𑀝𑁆𑀞𑀸𑀦𑀁,_  
_𑀲𑀦𑁆𑀢𑀸𑀦𑀁 𑀩𑁆𑀭𑀳𑁆𑀫𑀘𑀸𑀭𑀺𑀦𑀁𑁇_  


284\. _𑀲𑀢𑀁 𑀏𑀢𑀸𑀦𑀺 𑀞𑀸𑀦𑀸𑀦𑀺,_  
_𑀬𑀸𑀦𑀺 𑀲𑁂𑀯𑁂𑀣 𑀧𑀡𑁆𑀟𑀺𑀢𑁄;_  
_𑀅𑀭𑀺𑀬𑁄 𑀤𑀲𑁆𑀲𑀦𑀲𑀫𑁆𑀧𑀦𑁆𑀦𑁄,_  
_𑀲 𑀮𑁄𑀓𑀁 𑀪𑀚𑀢𑁂 𑀲𑀺𑀯𑀦𑁆”𑀢𑀺𑁇_  


---

285\. 𑀧𑀜𑁆𑀘𑀫𑀁𑁇



[Go to previous page (1.5.4 Kathāpavattisutta)](/tipitaka/15A3/1/1.5/1.5.4.md) / [Go to parent page (1.5 Cūḷavagga)](/tipitaka/15A3/1/1.5.md) / [Go to next page (1.5.6 Sīlavantasutta)](/tipitaka/15A3/1/1.5/1.5.6.md)


