
[Home](/) / [15A3 Tikanipātapāḷi](../../../15A3.md) / [1 Paṭhamapaṇṇāsaka](../../1.md) / [1.5 Cūḷavagga](../1.5.md)

# 1.5.2 Tiṭhānasutta

### Paṭhamapaṇṇāsaka

### Cūḷavagga

### Tiṭhānasutta

(42.)

275\. “Tīhi, bhikkhave, ṭhānehi saddho pasanno veditabbo. Katamehi tīhi? Sīlavantānaṃ dassanakāmo hoti, saddhammaṃ sotukāmo hoti, vigatamalamaccherena cetasā agāraṃ ajjhāvasati muttacāgo payatapāṇi vossaggarato yācayogo dānasaṃvibhāgarato. Imehi kho, bhikkhave, tīhi ṭhānehi saddho pasanno veditabbo.

276\. _Dassanakāmo sīlavataṃ,_  
_saddhammaṃ sotumicchati;_  
_Vinaye maccheramalaṃ,_  
_sa ve saddhoti vuccatī”ti._  


---

277\. Dutiyaṃ.



[Go to previous page (1.5.1 Sammukhībhāvasutta)](1.5.1.md) / [Go to parent page (1.5 Cūḷavagga)](../1.5.md) / [Go to next page (1.5.3 Atthavasasutta)](1.5.3.md)


