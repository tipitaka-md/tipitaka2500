
[Home](/) / [15A3 Tikanipātapāḷi](/tipitaka/15A3.md) / [2 Dutiyapaṇṇāsaka](/tipitaka/15A3/2.md) / [2.1 Brāhmaṇavagga](/tipitaka/15A3/2/2.1.md)

# 𑁨𑁇𑁧𑁇𑁬 𑀧𑀮𑁄𑀓𑀲𑀼𑀢𑁆𑀢

### 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

### 𑀩𑁆𑀭𑀸𑀳𑁆𑀫𑀡𑀯𑀕𑁆𑀕

### 𑀧𑀮𑁄𑀓𑀲𑀼𑀢𑁆𑀢

(57.)

346. 𑀅𑀣 𑀔𑁄 𑀅𑀜𑁆𑀜𑀢𑀭𑁄 𑀩𑁆𑀭𑀸𑀳𑁆𑀫𑀡𑀫𑀳𑀸𑀲𑀸𑀮𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺…𑀧𑁂…  𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑁄 𑀩𑁆𑀭𑀸𑀳𑁆𑀫𑀡𑀫𑀳𑀸𑀲𑀸𑀮𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀲𑀼𑀢𑀁 𑀫𑁂𑀢𑀁, 𑀪𑁄 𑀕𑁄𑀢𑀫, 𑀧𑀼𑀩𑁆𑀩𑀓𑀸𑀦𑀁 𑀩𑁆𑀭𑀸𑀳𑁆𑀫𑀡𑀸𑀦𑀁 𑀯𑀼𑀤𑁆𑀥𑀸𑀦𑀁 𑀫𑀳𑀮𑁆𑀮𑀓𑀸𑀦𑀁 𑀆𑀘𑀭𑀺𑀬𑀧𑀸𑀘𑀭𑀺𑀬𑀸𑀦𑀁 𑀪𑀸𑀲𑀫𑀸𑀦𑀸𑀦𑀁—  ‘𑀧𑀼𑀩𑁆𑀩𑁂 𑀲𑀼𑀤𑀁 𑀅𑀬𑀁 𑀮𑁄𑀓𑁄 𑀅𑀯𑀻𑀘𑀺 𑀫𑀜𑁆𑀜𑁂 𑀨𑀼𑀝𑁄 𑀅𑀳𑁄𑀲𑀺 𑀫𑀦𑀼𑀲𑁆𑀲𑁂𑀳𑀺, 𑀓𑀼𑀓𑁆𑀓𑀼𑀝𑀲𑀁𑀧𑀸𑀢𑀺𑀓𑀸 𑀕𑀸𑀫𑀦𑀺𑀕𑀫𑀭𑀸𑀚𑀥𑀸𑀦𑀺𑀬𑁄’𑀢𑀺𑁇 𑀓𑁄 𑀦𑀼 𑀔𑁄, 𑀪𑁄 𑀕𑁄𑀢𑀫, 𑀳𑁂𑀢𑀼 𑀓𑁄 𑀧𑀘𑁆𑀘𑀬𑁄 𑀬𑁂𑀦𑁂𑀢𑀭𑀳𑀺 𑀫𑀦𑀼𑀲𑁆𑀲𑀸𑀦𑀁 𑀔𑀬𑁄 𑀳𑁄𑀢𑀺, 𑀢𑀦𑀼𑀢𑁆𑀢𑀁 𑀧𑀜𑁆𑀜𑀸𑀬𑀢𑀺, 𑀕𑀸𑀫𑀸𑀧𑀺 𑀅𑀕𑀸𑀫𑀸 𑀳𑁄𑀦𑁆𑀢𑀺, 𑀦𑀺𑀕𑀫𑀸𑀧𑀺 𑀅𑀦𑀺𑀕𑀫𑀸 𑀳𑁄𑀦𑁆𑀢𑀺, 𑀦𑀕𑀭𑀸𑀧𑀺 𑀅𑀦𑀕𑀭𑀸 𑀳𑁄𑀦𑁆𑀢𑀺, 𑀚𑀦𑀧𑀤𑀸𑀧𑀺 𑀅𑀚𑀦𑀧𑀤𑀸 𑀳𑁄𑀦𑁆𑀢𑀻”𑀢𑀺?

347. “𑀏𑀢𑀭𑀳𑀺, 𑀩𑁆𑀭𑀸𑀳𑁆𑀫𑀡, 𑀫𑀦𑀼𑀲𑁆𑀲𑀸 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸𑁇 𑀢𑁂 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸 𑀢𑀺𑀡𑁆𑀳𑀸𑀦𑀺 𑀲𑀢𑁆𑀣𑀸𑀦𑀺 𑀕𑀳𑁂𑀢𑁆𑀯𑀸 𑀅𑀜𑁆𑀜𑀫𑀜𑁆𑀜𑀁 𑀚𑀻𑀯𑀺𑀢𑀸 𑀯𑁄𑀭𑁄𑀧𑁂𑀦𑁆𑀢𑀺, 𑀢𑁂𑀦 𑀩𑀳𑀽 𑀫𑀦𑀼𑀲𑁆𑀲𑀸 𑀓𑀸𑀮𑀁 𑀓𑀭𑁄𑀦𑁆𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄 𑀬𑁂𑀦𑁂𑀢𑀭𑀳𑀺 𑀫𑀦𑀼𑀲𑁆𑀲𑀸𑀦𑀁 𑀔𑀬𑁄 𑀳𑁄𑀢𑀺, 𑀢𑀦𑀼𑀢𑁆𑀢𑀁 𑀧𑀜𑁆𑀜𑀸𑀬𑀢𑀺, 𑀕𑀸𑀫𑀸𑀧𑀺 𑀅𑀕𑀸𑀫𑀸 𑀳𑁄𑀦𑁆𑀢𑀺, 𑀦𑀺𑀕𑀫𑀸𑀧𑀺 𑀅𑀦𑀺𑀕𑀫𑀸 𑀳𑁄𑀦𑁆𑀢𑀺, 𑀦𑀕𑀭𑀸𑀧𑀺 𑀅𑀦𑀕𑀭𑀸 𑀳𑁄𑀦𑁆𑀢𑀺, 𑀚𑀦𑀧𑀤𑀸𑀧𑀺 𑀅𑀚𑀦𑀧𑀤𑀸 𑀳𑁄𑀦𑁆𑀢𑀺𑁇

348. 𑀧𑀼𑀦 𑀘𑀧𑀭𑀁, 𑀩𑁆𑀭𑀸𑀳𑁆𑀫𑀡, 𑀏𑀢𑀭𑀳𑀺 𑀫𑀦𑀼𑀲𑁆𑀲𑀸 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸𑁇 𑀢𑁂𑀲𑀁 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸𑀦𑀁 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸𑀦𑀁 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸𑀦𑀁 𑀤𑁂𑀯𑁄 𑀦 𑀲𑀫𑁆𑀫𑀸𑀥𑀸𑀭𑀁 𑀅𑀦𑀼𑀧𑁆𑀧𑀯𑁂𑀘𑁆𑀙𑀢𑀺𑁇 𑀢𑁂𑀦 𑀤𑀼𑀩𑁆𑀪𑀺𑀓𑁆𑀔𑀁 𑀳𑁄𑀢𑀺 𑀤𑀼𑀲𑁆𑀲𑀲𑁆𑀲𑀁 𑀲𑁂𑀢𑀝𑁆𑀞𑀺𑀓𑀁 𑀲𑀮𑀸𑀓𑀸𑀯𑀼𑀢𑁆𑀢𑀁𑁇 𑀢𑁂𑀦 𑀩𑀳𑀽 𑀫𑀦𑀼𑀲𑁆𑀲𑀸 𑀓𑀸𑀮𑀁 𑀓𑀭𑁄𑀦𑁆𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄 𑀬𑁂𑀦𑁂𑀢𑀭𑀳𑀺 𑀫𑀦𑀼𑀲𑁆𑀲𑀸𑀦𑀁 𑀔𑀬𑁄 𑀳𑁄𑀢𑀺, 𑀢𑀦𑀼𑀢𑁆𑀢𑀁 𑀧𑀜𑁆𑀜𑀸𑀬𑀢𑀺, 𑀕𑀸𑀫𑀸𑀧𑀺 𑀅𑀕𑀸𑀫𑀸 𑀳𑁄𑀦𑁆𑀢𑀺, 𑀦𑀺𑀕𑀫𑀸𑀧𑀺 𑀅𑀦𑀺𑀕𑀫𑀸 𑀳𑁄𑀦𑁆𑀢𑀺, 𑀦𑀕𑀭𑀸𑀧𑀺 𑀅𑀦𑀕𑀭𑀸 𑀳𑁄𑀦𑁆𑀢𑀺, 𑀚𑀦𑀧𑀤𑀸𑀧𑀺 𑀅𑀚𑀦𑀧𑀤𑀸 𑀳𑁄𑀦𑁆𑀢𑀺𑁇

349. 𑀧𑀼𑀦 𑀘𑀧𑀭𑀁, 𑀩𑁆𑀭𑀸𑀳𑁆𑀫𑀡, 𑀏𑀢𑀭𑀳𑀺 𑀫𑀦𑀼𑀲𑁆𑀲𑀸 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸𑁇 𑀢𑁂𑀲𑀁 𑀅𑀥𑀫𑁆𑀫𑀭𑀸𑀕𑀭𑀢𑁆𑀢𑀸𑀦𑀁 𑀯𑀺𑀲𑀫𑀮𑁄𑀪𑀸𑀪𑀺𑀪𑀽𑀢𑀸𑀦𑀁 𑀫𑀺𑀘𑁆𑀙𑀸𑀥𑀫𑁆𑀫𑀧𑀭𑁂𑀢𑀸𑀦𑀁 𑀬𑀓𑁆𑀔𑀸 𑀯𑀸𑀍𑀏 𑀅𑀫𑀦𑀼𑀲𑁆𑀲𑁂 𑀑𑀲𑁆𑀲𑀚𑁆𑀚𑀦𑁆𑀢𑀺, 𑀢𑁂𑀦 𑀩𑀳𑀽 𑀫𑀦𑀼𑀲𑁆𑀲𑀸 𑀓𑀸𑀮𑀁 𑀓𑀭𑁄𑀦𑁆𑀢𑀺𑁇 𑀅𑀬𑀫𑁆𑀧𑀺 𑀔𑁄, 𑀩𑁆𑀭𑀸𑀳𑁆𑀫𑀡, 𑀳𑁂𑀢𑀼 𑀅𑀬𑀁 𑀧𑀘𑁆𑀘𑀬𑁄 𑀬𑁂𑀦𑁂𑀢𑀭𑀳𑀺 𑀫𑀦𑀼𑀲𑁆𑀲𑀸𑀦𑀁 𑀔𑀬𑁄 𑀳𑁄𑀢𑀺, 𑀢𑀦𑀼𑀢𑁆𑀢𑀁 𑀧𑀜𑁆𑀜𑀸𑀬𑀢𑀺, 𑀕𑀸𑀫𑀸𑀧𑀺 𑀅𑀕𑀸𑀫𑀸 𑀳𑁄𑀦𑁆𑀢𑀺, 𑀦𑀺𑀕𑀫𑀸𑀧𑀺 𑀅𑀦𑀺𑀕𑀫𑀸 𑀳𑁄𑀦𑁆𑀢𑀺, 𑀦𑀕𑀭𑀸𑀧𑀺 𑀅𑀦𑀕𑀭𑀸 𑀳𑁄𑀦𑁆𑀢𑀺, 𑀚𑀦𑀧𑀤𑀸𑀧𑀺 𑀅𑀚𑀦𑀧𑀤𑀸 𑀳𑁄𑀦𑁆𑀢𑀻”𑀢𑀺𑁇

350. “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

---

351. 𑀙𑀝𑁆𑀞𑀁𑁇



[Go to previous page (2.1.5 Nibbutasutta)](/tipitaka/15A3/2/2.1/2.1.5.md) / [Go to parent page (2.1 Brāhmaṇavagga)](/tipitaka/15A3/2/2.1.md) / [Go to next page (2.1.7 Vacchagottasutta)](/tipitaka/15A3/2/2.1/2.1.7.md)


