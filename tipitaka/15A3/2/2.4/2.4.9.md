
[Home](/) / [15A3 Tikanipātapāḷi](../...md) / [2 Dutiyapaṇṇāsaka](...md) / [2.4 Samaṇavagga](../15A3/2/2.4.md)

# 2.4.9 Paṭhamasikkhattayasutta

* Dutiyapaṇṇāsaka

* Samaṇavagga

* Paṭhamasikkhattayasutta

(90.)

762\. “Tisso imā, bhikkhave, sikkhā. Katamā tisso? Adhisīlasikkhā, adhicittasikkhā, adhipaññāsikkhā.

763\. Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti…pe…  samādāya sikkhati sikkhāpadesu. Ayaṃ vuccati, bhikkhave, adhisīlasikkhā.

764\. Katamā ca, bhikkhave, adhicittasikkhā? Idha, bhikkhave, bhikkhu vivicceva kāmehi…pe…  catutthaṃ jhānaṃ upasampajja viharati. Ayaṃ vuccati, bhikkhave, adhicittasikkhā.

765\. Katamā ca, bhikkhave, adhipaññāsikkhā? Idha, bhikkhave, bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti. Ayaṃ vuccati, bhikkhave, adhipaññāsikkhā. Imā kho, bhikkhave, tisso sikkhā”ti.

---

766\. Navamaṃ.



[Go to previous page (2.4.8 Tatiyasikkhāsutta)](2.4.8.md) / [Go to parent page (2.4 Samaṇavagga)](../15A3/2/2.4.md) / [Go to next page (2.4.10 Dutiyasikkhattayasutta)](2.4.10.md)


