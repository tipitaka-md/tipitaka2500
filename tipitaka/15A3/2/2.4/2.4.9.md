---
title: 2.4.9 Paṭhamasikkhattayasutta
path: /tipitaka/15A3/2/2.4/2.4.9
ref: 275453
breadcrumbs:
  - name: Home
    link: /
  - name: 15A3 Tikanipātapāḷi
    link: /tipitaka/15A3
  - name: 2 Dutiyapaṇṇāsaka
    link: /tipitaka/15A3/2
  - name: 2.4 Samaṇavagga
    link: /tipitaka/15A3/2/2.4
prevL: /tipitaka/15A3/2/2.4/2.4.8
upL: /tipitaka/15A3/2/2.4
nextL: /tipitaka/15A3/2/2.4/2.4.10
---

# 2.4.9 Paṭhamasikkhattayasutta

### Dutiyapaṇṇāsaka

### Samaṇavagga

### Paṭhamasikkhattayasutta

(90.)

762. “Tisso imā, bhikkhave, sikkhā. Katamā tisso? Adhisīlasikkhā, adhicittasikkhā, adhipaññāsikkhā.

763. Katamā ca, bhikkhave, adhisīlasikkhā? Idha, bhikkhave, bhikkhu sīlavā hoti…pe…  samādāya sikkhati sikkhāpadesu. Ayaṃ vuccati, bhikkhave, adhisīlasikkhā.

764. Katamā ca, bhikkhave, adhicittasikkhā? Idha, bhikkhave, bhikkhu vivicceva kāmehi…pe…  catutthaṃ jhānaṃ upasampajja viharati. Ayaṃ vuccati, bhikkhave, adhicittasikkhā.

765. Katamā ca, bhikkhave, adhipaññāsikkhā? Idha, bhikkhave, bhikkhu ‘idaṃ dukkhan’ti yathābhūtaṃ pajānāti…pe…  ‘ayaṃ dukkhanirodhagāminī paṭipadā’ti yathābhūtaṃ pajānāti. Ayaṃ vuccati, bhikkhave, adhipaññāsikkhā. Imā kho, bhikkhave, tisso sikkhā”ti.

===

766. Navamaṃ.




