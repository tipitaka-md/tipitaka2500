
[Home](/) / [15A3 Tikanipātapāḷi](/tipitaka/15A3.md) / [3 Tatiyapaṇṇāsaka](/tipitaka/15A3/3.md) / [3.5 Maṅgalavagga](/tipitaka/15A3/3/3.5.md)

# 𑁩𑁇𑁫𑁇𑁧𑁦 𑀧𑀼𑀩𑁆𑀩𑀡𑁆𑀳𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀫𑀗𑁆𑀕𑀮𑀯𑀕𑁆𑀕

### 𑀧𑀼𑀩𑁆𑀩𑀡𑁆𑀳𑀲𑀼𑀢𑁆𑀢

(156.)

1089. “𑀬𑁂, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀸 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀓𑀸𑀬𑁂𑀦 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀯𑀸𑀘𑀸𑀬 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀫𑀦𑀲𑀸 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀲𑀼𑀧𑀼𑀩𑁆𑀩𑀡𑁆𑀳𑁄, 𑀪𑀺𑀓𑁆𑀔𑀯𑁂, 𑀢𑁂𑀲𑀁 𑀲𑀢𑁆𑀢𑀸𑀦𑀁𑁇

1090. 𑀬𑁂, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀸 𑀫𑀚𑁆𑀛𑀦𑁆𑀳𑀺𑀓𑀲𑀫𑀬𑀁 𑀓𑀸𑀬𑁂𑀦 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀯𑀸𑀘𑀸𑀬 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀫𑀦𑀲𑀸 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀲𑀼𑀫𑀚𑁆𑀛𑀦𑁆𑀳𑀺𑀓𑁄, 𑀪𑀺𑀓𑁆𑀔𑀯𑁂, 𑀢𑁂𑀲𑀁 𑀲𑀢𑁆𑀢𑀸𑀦𑀁𑁇

1091. 𑀬𑁂, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀸 𑀲𑀸𑀬𑀦𑁆𑀳𑀲𑀫𑀬𑀁 𑀓𑀸𑀬𑁂𑀦 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀯𑀸𑀘𑀸𑀬 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀫𑀦𑀲𑀸 𑀲𑀼𑀘𑀭𑀺𑀢𑀁 𑀘𑀭𑀦𑁆𑀢𑀺, 𑀲𑀼𑀲𑀸𑀬𑀦𑁆𑀳𑁄, 𑀪𑀺𑀓𑁆𑀔𑀯𑁂, 𑀢𑁂𑀲𑀁 𑀲𑀢𑁆𑀢𑀸𑀦𑀦𑁆𑀢𑀺𑁇

1092. _𑀲𑀼𑀦𑀓𑁆𑀔𑀢𑁆𑀢𑀁 𑀲𑀼𑀫𑀗𑁆𑀕𑀮𑀁,_  
_𑀲𑀼𑀧𑁆𑀧𑀪𑀸𑀢𑀁 𑀲𑀼𑀳𑀼𑀝𑁆𑀞𑀺𑀢𑀁;_  
_𑀲𑀼𑀔𑀡𑁄 𑀲𑀼𑀫𑀼𑀳𑀼𑀢𑁆𑀢𑁄 𑀘,_  
_𑀲𑀼𑀬𑀺𑀝𑁆𑀞𑀁 𑀩𑁆𑀭𑀳𑁆𑀫𑀘𑀸𑀭𑀺𑀲𑀼𑁇_  


1093. _𑀧𑀤𑀓𑁆𑀔𑀺𑀡𑀁 𑀓𑀸𑀬𑀓𑀫𑁆𑀫𑀁,_  
_𑀯𑀸𑀘𑀸𑀓𑀫𑁆𑀫𑀁 𑀧𑀤𑀓𑁆𑀔𑀺𑀡𑀁;_  
_𑀧𑀤𑀓𑁆𑀔𑀺𑀡𑀁 𑀫𑀦𑁄𑀓𑀫𑁆𑀫𑀁,_  
_𑀧𑀡𑀻𑀥𑀺 𑀢𑁂 𑀧𑀤𑀓𑁆𑀔𑀺𑀡𑁂;_  
_𑀧𑀤𑀓𑁆𑀔𑀺𑀡𑀸𑀦𑀺 𑀓𑀢𑁆𑀯𑀸𑀦,_  
_𑀮𑀪𑀦𑁆𑀢𑀢𑁆𑀣𑁂 𑀧𑀤𑀓𑁆𑀔𑀺𑀡𑁂𑁇_  


1094. _𑀢𑁂 𑀅𑀢𑁆𑀣𑀮𑀤𑁆𑀥𑀸 𑀲𑀼𑀔𑀺𑀢𑀸,_  
_𑀯𑀺𑀭𑀼𑀍𑀳𑀸 𑀩𑀼𑀤𑁆𑀥𑀲𑀸𑀲𑀦𑁂;_  
_𑀅𑀭𑁄𑀕𑀸 𑀲𑀼𑀔𑀺𑀢𑀸 𑀳𑁄𑀣,_  
_𑀲𑀳 𑀲𑀩𑁆𑀩𑁂𑀳𑀺 𑀜𑀸𑀢𑀺𑀪𑀻”𑀢𑀺𑁇_  


---

1095. 𑀤𑀲𑀫𑀁𑁇



---

1096. 𑀫𑀗𑁆𑀕𑀮𑀯𑀕𑁆𑀕𑁄 𑀧𑀜𑁆𑀘𑀫𑁄𑁇



---

1097. 𑀢𑀲𑁆𑀲𑀼𑀤𑁆𑀤𑀸𑀦𑀁



1098. _𑀅𑀓𑀼𑀲𑀮𑀜𑁆𑀘 𑀲𑀸𑀯𑀚𑁆𑀚𑀁,_  
_𑀯𑀺𑀲𑀫𑀸𑀲𑀼𑀘𑀺𑀦𑀸 𑀲𑀳;_  
_𑀘𑀢𑀼𑀭𑁄 𑀔𑀢𑀸 𑀯𑀦𑁆𑀤𑀦𑀸,_  
_𑀧𑀼𑀩𑁆𑀩𑀡𑁆𑀳𑁂𑀦 𑀘 𑀢𑁂 𑀤𑀲𑀸𑀢𑀺𑁇_  


---

1099. 𑀢𑀢𑀺𑀬𑁄 𑀧𑀡𑁆𑀡𑀸𑀲𑀓𑁄 𑀲𑀫𑀢𑁆𑀢𑁄𑁇



[Go to previous page (3.5.9 Vandanāsutta)](/tipitaka/15A3/3/3.5/3.5.9.md) / [Go to parent page (3.5 Maṅgalavagga)](/tipitaka/15A3/3/3.5.md) / [Go to next page (3.6 Acelakavagga)](/tipitaka/15A3/3/3.6.md)


