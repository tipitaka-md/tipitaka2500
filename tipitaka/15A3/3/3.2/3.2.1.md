
[Home](/) / [15A3 Tikanipātapāḷi](../../../15A3.md) / [3 Tatiyapaṇṇāsaka](../../3.md) / [3.2 Āpāyikavagga](../3.2.md)

# 3.2.1 Āpāyikasutta

### Tatiyapaṇṇāsaka

### Āpāyikavagga

### Āpāyikasutta

(114.)

908\. “Tayome, bhikkhave, āpāyikā nerayikā idamappahāya. Katame tayo? Yo ca abrahmacārī brahmacāripaṭiñño, yo ca suddhaṃ brahmacariyaṃ carantaṃ amūlakena abrahmacariyena anuddhaṃseti, yo cāyaṃ evaṃvādī evaṃdiṭṭhi—  ‘natthi kāmesu doso’ti, so tāya kāmesu pātabyataṃ āpajjati. Ime kho, bhikkhave, tayo āpāyikā nerayikā idamappahāyā”ti.

---

909\. Paṭhamaṃ.



[Go to previous page (3.2 Āpāyikavagga)](../3.2.md) / [Go to parent page (3.2 Āpāyikavagga)](../3.2.md) / [Go to next page (3.2.2 Dullabhasutta)](3.2.2.md)


