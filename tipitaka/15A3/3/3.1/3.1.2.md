
[Home](/) / [15A3 Tikanipātapāḷi](/tipitaka/15A3.md) / [3 Tatiyapaṇṇāsaka](/tipitaka/15A3/3.md) / [3.1 Sambodhavagga](/tipitaka/15A3/3/3.1.md)

# 𑁩𑁇𑁧𑁇𑁨 𑀧𑀞𑀫𑀅𑀲𑁆𑀲𑀸𑀤𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀲𑀫𑁆𑀩𑁄𑀥𑀯𑀕𑁆𑀕

### 𑀧𑀞𑀫𑀅𑀲𑁆𑀲𑀸𑀤𑀲𑀼𑀢𑁆𑀢

(105.)

874\. “𑀮𑁄𑀓𑀲𑁆𑀲𑀸𑀳𑀁, 𑀪𑀺𑀓𑁆𑀔𑀯𑁂, 𑀅𑀲𑁆𑀲𑀸𑀤𑀧𑀭𑀺𑀬𑁂𑀲𑀦𑀁 𑀅𑀘𑀭𑀺𑀁𑁇 𑀬𑁄 𑀮𑁄𑀓𑁂 𑀅𑀲𑁆𑀲𑀸𑀤𑁄 𑀢𑀤𑀚𑁆𑀛𑀕𑀫𑀁𑁇 𑀬𑀸𑀯𑀢𑀓𑁄 𑀮𑁄𑀓𑁂 𑀅𑀲𑁆𑀲𑀸𑀤𑁄, 𑀧𑀜𑁆𑀜𑀸𑀬 𑀫𑁂 𑀲𑁄 𑀲𑀼𑀤𑀺𑀝𑁆𑀞𑁄𑁇 𑀮𑁄𑀓𑀲𑁆𑀲𑀸𑀳𑀁, 𑀪𑀺𑀓𑁆𑀔𑀯𑁂, 𑀆𑀤𑀻𑀦𑀯𑀧𑀭𑀺𑀬𑁂𑀲𑀦𑀁 𑀅𑀘𑀭𑀺𑀁𑁇 𑀬𑁄 𑀮𑁄𑀓𑁂 𑀆𑀤𑀻𑀦𑀯𑁄 𑀢𑀤𑀚𑁆𑀛𑀕𑀫𑀁𑁇 𑀬𑀸𑀯𑀢𑀓𑁄 𑀮𑁄𑀓𑁂 𑀆𑀤𑀻𑀦𑀯𑁄, 𑀧𑀜𑁆𑀜𑀸𑀬 𑀫𑁂 𑀲𑁄 𑀲𑀼𑀤𑀺𑀝𑁆𑀞𑁄𑁇 𑀮𑁄𑀓𑀲𑁆𑀲𑀸𑀳𑀁, 𑀪𑀺𑀓𑁆𑀔𑀯𑁂, 𑀦𑀺𑀲𑁆𑀲𑀭𑀡𑀧𑀭𑀺𑀬𑁂𑀲𑀦𑀁 𑀅𑀘𑀭𑀺𑀁𑁇 𑀬𑀁 𑀮𑁄𑀓𑁂 𑀦𑀺𑀲𑁆𑀲𑀭𑀡𑀁 𑀢𑀤𑀚𑁆𑀛𑀕𑀫𑀁𑁇 𑀬𑀸𑀯𑀢𑀓𑀁 𑀮𑁄𑀓𑁂 𑀦𑀺𑀲𑁆𑀲𑀭𑀡𑀁, 𑀧𑀜𑁆𑀜𑀸𑀬 𑀫𑁂 𑀢𑀁 𑀲𑀼𑀤𑀺𑀝𑁆𑀞𑀁𑁇 𑀬𑀸𑀯𑀓𑀻𑀯𑀜𑁆𑀘𑀸𑀳𑀁, 𑀪𑀺𑀓𑁆𑀔𑀯𑁂, 𑀮𑁄𑀓𑀲𑁆𑀲 𑀅𑀲𑁆𑀲𑀸𑀤𑀜𑁆𑀘 𑀅𑀲𑁆𑀲𑀸𑀤𑀢𑁄 𑀆𑀤𑀻𑀦𑀯𑀜𑁆𑀘 𑀆𑀤𑀻𑀦𑀯𑀢𑁄 𑀦𑀺𑀲𑁆𑀲𑀭𑀡𑀜𑁆𑀘 𑀦𑀺𑀲𑁆𑀲𑀭𑀡𑀢𑁄 𑀬𑀣𑀸𑀪𑀽𑀢𑀁 𑀦𑀸𑀩𑁆𑀪𑀜𑁆𑀜𑀸𑀲𑀺𑀁, 𑀦𑁂𑀯 𑀢𑀸𑀯𑀸𑀳𑀁, 𑀪𑀺𑀓𑁆𑀔𑀯𑁂, 𑀲𑀤𑁂𑀯𑀓𑁂 𑀮𑁄𑀓𑁂 𑀲𑀫𑀸𑀭𑀓𑁂 𑀲𑀩𑁆𑀭𑀳𑁆𑀫𑀓𑁂 𑀲𑀲𑁆𑀲𑀫𑀡𑀩𑁆𑀭𑀸𑀳𑁆𑀫𑀡𑀺𑀬𑀸 𑀧𑀚𑀸𑀬 𑀲𑀤𑁂𑀯𑀫𑀦𑀼𑀲𑁆𑀲𑀸𑀬 ‘𑀅𑀦𑀼𑀢𑁆𑀢𑀭𑀁 𑀲𑀫𑁆𑀫𑀸𑀲𑀫𑁆𑀩𑁄𑀥𑀺𑀁 𑀅𑀪𑀺𑀲𑀫𑁆𑀩𑀼𑀤𑁆𑀥𑁄’𑀢𑀺 𑀧𑀘𑁆𑀘𑀜𑁆𑀜𑀸𑀲𑀺𑀁𑁇 𑀬𑀢𑁄 𑀘 𑀔𑁆𑀯𑀸𑀳𑀁, 𑀪𑀺𑀓𑁆𑀔𑀯𑁂, 𑀮𑁄𑀓𑀲𑁆𑀲 𑀅𑀲𑁆𑀲𑀸𑀤𑀜𑁆𑀘 𑀅𑀲𑁆𑀲𑀸𑀤𑀢𑁄 𑀆𑀤𑀻𑀦𑀯𑀜𑁆𑀘 𑀆𑀤𑀻𑀦𑀯𑀢𑁄 𑀦𑀺𑀲𑁆𑀲𑀭𑀡𑀜𑁆𑀘 𑀦𑀺𑀲𑁆𑀲𑀭𑀡𑀢𑁄 𑀬𑀣𑀸𑀪𑀽𑀢𑀁 𑀅𑀩𑁆𑀪𑀜𑁆𑀜𑀸𑀲𑀺𑀁, 𑀅𑀣𑀸𑀳𑀁, 𑀪𑀺𑀓𑁆𑀔𑀯𑁂, 𑀲𑀤𑁂𑀯𑀓𑁂 𑀮𑁄𑀓𑁂 𑀲𑀫𑀸𑀭𑀓𑁂 𑀲𑀩𑁆𑀭𑀳𑁆𑀫𑀓𑁂 𑀲𑀲𑁆𑀲𑀫𑀡𑀩𑁆𑀭𑀸𑀳𑁆𑀫𑀡𑀺𑀬𑀸 𑀧𑀚𑀸𑀬 𑀲𑀤𑁂𑀯𑀫𑀦𑀼𑀲𑁆𑀲𑀸𑀬 ‘𑀅𑀦𑀼𑀢𑁆𑀢𑀭𑀁 𑀲𑀫𑁆𑀫𑀸𑀲𑀫𑁆𑀩𑁄𑀥𑀺𑀁 𑀅𑀪𑀺𑀲𑀫𑁆𑀩𑀼𑀤𑁆𑀥𑁄’𑀢𑀺 𑀧𑀘𑁆𑀘𑀜𑁆𑀜𑀸𑀲𑀺𑀁𑁇 𑀜𑀸𑀡𑀜𑁆𑀘 𑀧𑀦 𑀫𑁂 𑀤𑀲𑁆𑀲𑀦𑀁 𑀉𑀤𑀧𑀸𑀤𑀺—  ‘𑀅𑀓𑀼𑀧𑁆𑀧𑀸 𑀫𑁂 𑀯𑀺𑀫𑀼𑀢𑁆𑀢𑀺, 𑀅𑀬𑀫𑀦𑁆𑀢𑀺𑀫𑀸 𑀚𑀸𑀢𑀺, 𑀦𑀢𑁆𑀣𑀺 𑀤𑀸𑀦𑀺 𑀧𑀼𑀦𑀩𑁆𑀪𑀯𑁄’”𑀢𑀺𑁇

---

875\. 𑀤𑀼𑀢𑀺𑀬𑀁𑁇



[Go to previous page (3.1.1 Pubbevasambodhasutta)](/tipitaka/15A3/3/3.1/3.1.1.md) / [Go to parent page (3.1 Sambodhavagga)](/tipitaka/15A3/3/3.1.md) / [Go to next page (3.1.3 Dutiyaassādasutta)](/tipitaka/15A3/3/3.1/3.1.3.md)


