
[Home](/) / [15A3 Tikanipātapāḷi](/tipitaka/15A3.md) / [3 Tatiyapaṇṇāsaka](/tipitaka/15A3/3.md) / [3.1 Sambodhavagga](/tipitaka/15A3/3/3.1.md)

# 𑁩𑁇𑁧𑁇𑁮 𑀩𑁆𑀬𑀸𑀧𑀦𑁆𑀦𑀲𑀼𑀢𑁆𑀢

### 𑀢𑀢𑀺𑀬𑀧𑀡𑁆𑀡𑀸𑀲𑀓

### 𑀲𑀫𑁆𑀩𑁄𑀥𑀯𑀕𑁆𑀕

### 𑀩𑁆𑀬𑀸𑀧𑀦𑁆𑀦𑀲𑀼𑀢𑁆𑀢

(111.)

891\. 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀁 𑀔𑁄 𑀅𑀦𑀸𑀣𑀧𑀺𑀡𑁆𑀟𑀺𑀓𑀁 𑀕𑀳𑀧𑀢𑀺𑀁 𑀪𑀕𑀯𑀸 𑀏𑀢𑀤𑀯𑁄𑀘—  “𑀘𑀺𑀢𑁆𑀢𑁂, 𑀕𑀳𑀧𑀢𑀺, 𑀩𑁆𑀬𑀸𑀧𑀦𑁆𑀦𑁂 𑀓𑀸𑀬𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀯𑀘𑀻𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀫𑀦𑁄𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺𑁇 𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀓𑀸𑀬𑀓𑀫𑁆𑀫𑀦𑁆𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀯𑀘𑀻𑀓𑀫𑁆𑀫𑀦𑁆𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀫𑀦𑁄𑀓𑀫𑁆𑀫𑀦𑁆𑀢𑀲𑁆𑀲 𑀦 𑀪𑀤𑁆𑀤𑀓𑀁 𑀫𑀭𑀡𑀁 𑀳𑁄𑀢𑀺, 𑀦 𑀪𑀤𑁆𑀤𑀺𑀓𑀸 𑀓𑀸𑀮𑀓𑀺𑀭𑀺𑀬𑀸𑁇 𑀲𑁂𑀬𑁆𑀬𑀣𑀸𑀧𑀺, 𑀕𑀳𑀧𑀢𑀺, 𑀓𑀽𑀝𑀸𑀕𑀸𑀭𑁂 𑀤𑀼𑀘𑁆𑀙𑀦𑁆𑀦𑁂 𑀓𑀽𑀝𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀕𑁄𑀧𑀸𑀦𑀲𑀺𑀬𑁄𑀧𑀺 𑀩𑁆𑀬𑀸𑀧𑀦𑁆𑀦𑀸 𑀳𑁄𑀦𑁆𑀢𑀺, 𑀪𑀺𑀢𑁆𑀢𑀺𑀧𑀺 𑀩𑁆𑀬𑀸𑀧𑀦𑁆𑀦𑀸 𑀳𑁄𑀢𑀺; 𑀏𑀯𑀫𑁂𑀯𑀁 𑀔𑁄, 𑀕𑀳𑀧𑀢𑀺, 𑀘𑀺𑀢𑁆𑀢𑁂 𑀩𑁆𑀬𑀸𑀧𑀦𑁆𑀦𑁂 𑀓𑀸𑀬𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀯𑀘𑀻𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀫𑀦𑁄𑀓𑀫𑁆𑀫𑀫𑁆𑀧𑀺 𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺𑁇 𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀓𑀸𑀬𑀓𑀫𑁆𑀫𑀦𑁆𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀯𑀘𑀻𑀓𑀫𑁆𑀫𑀦𑁆𑀢𑀲𑁆𑀲 𑀩𑁆𑀬𑀸𑀧𑀦𑁆𑀦𑀫𑀦𑁄𑀓𑀫𑁆𑀫𑀦𑁆𑀢𑀲𑁆𑀲 𑀦 𑀪𑀤𑁆𑀤𑀓𑀁 𑀫𑀭𑀡𑀁 𑀳𑁄𑀢𑀺, 𑀦 𑀪𑀤𑁆𑀤𑀺𑀓𑀸 𑀓𑀸𑀮𑀓𑀺𑀭𑀺𑀬𑀸𑁇

892\. 𑀘𑀺𑀢𑁆𑀢𑁂, 𑀕𑀳𑀧𑀢𑀺, 𑀅𑀩𑁆𑀬𑀸𑀧𑀦𑁆𑀦𑁂 𑀓𑀸𑀬𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀯𑀘𑀻𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀫𑀦𑁄𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺𑁇 𑀢𑀲𑁆𑀲 𑀅𑀩𑁆𑀬𑀸𑀧𑀦𑁆𑀦𑀓𑀸𑀬𑀓𑀫𑁆𑀫𑀦𑁆𑀢𑀲𑁆𑀲 𑀅𑀩𑁆𑀬𑀸𑀧𑀦𑁆𑀦𑀯𑀘𑀻𑀓𑀫𑁆𑀫𑀦𑁆𑀢𑀲𑁆𑀲 𑀅𑀩𑁆𑀬𑀸𑀧𑀦𑁆𑀦𑀫𑀦𑁄𑀓𑀫𑁆𑀫𑀦𑁆𑀢𑀲𑁆𑀲 𑀪𑀤𑁆𑀤𑀓𑀁 𑀫𑀭𑀡𑀁 𑀳𑁄𑀢𑀺, 𑀪𑀤𑁆𑀤𑀺𑀓𑀸 𑀓𑀸𑀮𑀓𑀺𑀭𑀺𑀬𑀸𑁇 𑀲𑁂𑀬𑁆𑀬𑀣𑀸𑀧𑀺, 𑀕𑀳𑀧𑀢𑀺, 𑀓𑀽𑀝𑀸𑀕𑀸𑀭𑁂 𑀲𑀼𑀘𑁆𑀙𑀦𑁆𑀦𑁂 𑀓𑀽𑀝𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀕𑁄𑀧𑀸𑀦𑀲𑀺𑀬𑁄𑀧𑀺 𑀅𑀩𑁆𑀬𑀸𑀧𑀦𑁆𑀦𑀸 𑀳𑁄𑀦𑁆𑀢𑀺, 𑀪𑀺𑀢𑁆𑀢𑀺𑀧𑀺 𑀅𑀩𑁆𑀬𑀸𑀧𑀦𑁆𑀦𑀸 𑀳𑁄𑀢𑀺; 𑀏𑀯𑀫𑁂𑀯𑀁 𑀔𑁄, 𑀕𑀳𑀧𑀢𑀺, 𑀘𑀺𑀢𑁆𑀢𑁂 𑀅𑀩𑁆𑀬𑀸𑀧𑀦𑁆𑀦𑁂 𑀓𑀸𑀬𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀯𑀘𑀻𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺, 𑀫𑀦𑁄𑀓𑀫𑁆𑀫𑀫𑁆𑀧𑀺 𑀅𑀩𑁆𑀬𑀸𑀧𑀦𑁆𑀦𑀁 𑀳𑁄𑀢𑀺𑁇 𑀢𑀲𑁆𑀲 𑀅𑀩𑁆𑀬𑀸𑀧𑀦𑁆𑀦𑀓𑀸𑀬𑀓𑀫𑁆𑀫𑀦𑁆𑀢𑀲𑁆𑀲…𑀧𑁂…  𑀅𑀩𑁆𑀬𑀸𑀧𑀦𑁆𑀦𑀫𑀦𑁄𑀓𑀫𑁆𑀫𑀦𑁆𑀢𑀲𑁆𑀲 𑀪𑀤𑁆𑀤𑀓𑀁 𑀫𑀭𑀡𑀁 𑀳𑁄𑀢𑀺, 𑀪𑀤𑁆𑀤𑀺𑀓𑀸 𑀓𑀸𑀮𑀓𑀺𑀭𑀺𑀬𑀸”𑀢𑀺𑁇

---

893\. 𑀅𑀝𑁆𑀞𑀫𑀁𑁇



[Go to previous page (3.1.7 Arakkhitasutta)](/tipitaka/15A3/3/3.1/3.1.7.md) / [Go to parent page (3.1 Sambodhavagga)](/tipitaka/15A3/3/3.1.md) / [Go to next page (3.1.9 Paṭhamanidānasutta)](/tipitaka/15A3/3/3.1/3.1.9.md)


