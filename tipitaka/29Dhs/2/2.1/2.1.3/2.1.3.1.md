---
title: 2.1.3.1 Cattāri arūpajhānāni soḷasakkhattukāni
path: /tipitaka/29Dhs/2/2.1/2.1.3/2.1.3.1
ref: 270662
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.1 Cittuppādakaṇḍa
    link: /tipitaka/29Dhs/2/2.1
  - name: 2.1.3 Arūpāvacarakusala
    link: /tipitaka/29Dhs/2/2.1/2.1.3
prevL: /tipitaka/29Dhs/2/2.1/2.1.3
upL: /tipitaka/29Dhs/2/2.1/2.1.3
nextL: /tipitaka/29Dhs/2/2.1/2.1.4
---

# 2.1.3.1 Cattāri arūpajhānāni soḷasakkhattukāni

### Niddesa

### Cittuppādakaṇḍa

### Arūpāvacarakusala

## 714. Cattāri arūpajhānāni soḷasakkhattukāni

(265.)

715. Katame dhammā kusalā? Yasmiṃ samaye arūpūpapattiyā maggaṃ bhāveti sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ākāsānañcāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati upekkhāsahagataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā.

(266.)

716. Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākāsānañcāyatanaṃ samatikkamma viññāṇañcāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati upekkhāsahagataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā.

(267.)

717. Katame dhammā kusalā? Yasmiṃ samaye arūpūpapattiyā maggaṃ bhāveti sabbaso viññāṇañcāyatanaṃ samatikkamma ākiñcaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati upekkhāsahagataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā.

(268.)

718. Katame dhammā kusalā? Yasmiṃ samaye arūpūpapattiyā maggaṃ bhāveti sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati upekkhāsahagataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā.

===

719. Cattāri arūpajhānāni soḷasakkhattukāni.

  
Arūpāvacarakusalaṃ.




