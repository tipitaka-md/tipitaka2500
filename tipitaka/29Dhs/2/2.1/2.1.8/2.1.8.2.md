
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.1 Cittuppādakaṇḍa](/tipitaka/29Dhs/2/2.1.md) / [2.1.8 Lokuttaravipāka-paṭhamamaggavipāka](/tipitaka/29Dhs/2/2.1/2.1.8.md)

# 2.1.8.2 Suddhikasuññata

### Niddesa

### Cittuppādakaṇḍa

### Lokuttaravipāka-paṭhamamaggavipāka

### Suddhikasuññata

(510.)

997\. Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati suññataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi…pe…  paṭhamaṃ jhānaṃ upasampajja viharati suññataṃ, tasmiṃ samaye phasso hoti…pe…  avikkhepo hoti…pe…  ime dhammā abyākatā.

(511.)

998\. Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati suññataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi…pe…  paṭhamaṃ jhānaṃ upasampajja viharati animittaṃ, tasmiṃ samaye phasso hoti…pe…  avikkhepo hoti…pe…  ime dhammā abyākatā.

(512.)

999\. Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vivicceva kāmehi…pe…  paṭhamaṃ jhānaṃ upasampajja viharati suññataṃ, tasmiṃ samaye phasso hoti…pe…  avikkhepo hoti…pe…  ime dhammā kusalā. Tasseva lokuttarassa kusalassa jhānassa katattā bhāvitattā vipākaṃ vivicceva kāmehi…pe…  paṭhamaṃ jhānaṃ upasampajja viharati appaṇihitaṃ, tasmiṃ samaye phasso hoti…pe…  avikkhepo hoti…pe…  ime dhammā abyākatā.

(513.)

1000\. Katame dhammā abyākatā? Yasmiṃ samaye lokuttaraṃ jhānaṃ bhāveti niyyānikaṃ apacayagāmiṃ diṭṭhigatānaṃ pahānāya paṭhamāya bhūmiyā pattiyā vitakkavicārānaṃ vūpasamā…pe…  dutiyaṃ jhānaṃ…pe…  tatiyaṃ jhānaṃ…pe…  catutthaṃ jhānaṃ…pe…  paṭhamaṃ jhānaṃ…pe…  pañcamaṃ jhānaṃ upasampajja viharati suññatanti kusalaṃ…pe…  suññatanti vipāko…pe…  suññatanti kusalaṃ…pe…  animittanti vipāko…pe…  suññatanti kusalaṃ…pe…  appaṇihitanti vipāko, tasmiṃ samaye phasso hoti…pe…  avikkhepo hoti…pe…  ime dhammā abyākatā.

---

1001\. Suddhikasuññataṃ.



[Go to previous page (2.1.8.1 Suddhikapaṭipadā)](/tipitaka/29Dhs/2/2.1/2.1.8/2.1.8.1.md) / [Go to parent page (2.1.8 Lokuttaravipāka-paṭhamamaggavipāka)](/tipitaka/29Dhs/2/2.1/2.1.8.md) / [Go to next page (2.1.8.3 Suññatapaṭipadā)](/tipitaka/29Dhs/2/2.1/2.1.8/2.1.8.3.md)


