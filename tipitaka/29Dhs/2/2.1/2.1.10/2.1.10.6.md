
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.1 Cittuppādakaṇḍa](/tipitaka/29Dhs/2/2.1.md) / [2.1.10 Ahetukakiriyāabyākata](/tipitaka/29Dhs/2/2.1/2.1.10.md)

# 2.1.10.6 Arūpāvacarakiriyā

### Niddesa

### Cittuppādakaṇḍa

### Ahetukakiriyāabyākata

### Arūpāvacarakiriyā

(579.)

1089\. Katame dhammā abyākatā? Yasmiṃ samaye arūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sabbaso rūpasaññānaṃ samatikkamā paṭighasaññānaṃ atthaṅgamā nānattasaññānaṃ amanasikārā ākāsānañcāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati tasmiṃ samaye phasso hoti…pe…  avikkhepo hoti…pe…  ime dhammā abyākatā.

(580.)

1090\. Katame dhammā abyākatā? Yasmiṃ samaye arūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sabbaso ākāsānañcāyatanaṃ samatikkamma viññāṇañcāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye phasso hoti…pe…  avikkhepo hoti…pe…  ime dhammā abyākatā.

(581.)

1091\. Katame dhammā abyākatā? Yasmiṃ samaye arūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sabbaso viññāṇañcāyatanaṃ samatikkamma ākiñcaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye phasso hoti…pe…  avikkhepo hoti…pe…  ime dhammā abyākatā.

(582.)

1092\. Katame dhammā abyākatā? Yasmiṃ samaye arūpāvacaraṃ jhānaṃ bhāveti kiriyaṃ neva kusalaṃ nākusalaṃ na ca kammavipākaṃ diṭṭhadhammasukhavihāraṃ sabbaso ākiñcaññāyatanaṃ samatikkamma nevasaññānāsaññāyatanasaññāsahagataṃ sukhassa ca pahānā…pe…  catutthaṃ jhānaṃ upasampajja viharati, tasmiṃ samaye phasso hoti…pe…  avikkhepo hoti…pe…  ime dhammā abyākatā…pe…  alobho abyākatamūlaṃ…pe…  adoso abyākatamūlaṃ…pe…  amoho abyākatamūlaṃ…pe…  ime dhammā abyākatā.

---

1093\. Arūpāvacarakiriyā.

  
Kiriyā abyākatā.



---

1094\. Cittuppādakaṇḍaṃ niṭṭhitaṃ.



[Go to previous page (2.1.10.5 Rūpāvacarakiriyā)](/tipitaka/29Dhs/2/2.1/2.1.10/2.1.10.5.md) / [Go to parent page (2.1.10 Ahetukakiriyāabyākata)](/tipitaka/29Dhs/2/2.1/2.1.10.md) / [Go to next page (2.2 Rūpakaṇḍa)](/tipitaka/29Dhs/2/2.2.md)


