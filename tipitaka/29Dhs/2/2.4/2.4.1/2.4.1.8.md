
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.4 Aṭṭhakathākaṇḍa](../../2.4.md) / [2.4.1 Tikaatthuddhāra](../2.4.1.md)

# 2.4.1.8 Dassanenapahātabbattika

### Niddesa

### Aṭṭhakathākaṇḍa

### Tikaatthuddhāra

### Dassanenapahātabbattika

(1405.)

2111. Katame dhammā dassanena pahātabbā? Cattāro diṭṭhigatasampayuttacittuppādā, vicikicchāsahagato cittuppādo—  ime dhammā dassanena pahātabbā.

(1406.)

2112. Katame dhammā bhāvanāya pahātabbā? Uddhaccasahagato cittuppādo—  ime dhammā bhāvanāya pahātabbā. Cattāro diṭṭhigatavippayuttā lobhasahagatacittuppādā, dve domanassasahagatacittuppādā—  ime dhammā siyā dassanena pahātabbā siyā bhāvanāya pahātabbā.

(1407.)

2113. Katame dhammā neva dassanena na bhāvanāya pahātabbā? Catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā neva dassanena na bhāvanāya pahātabbā.

[Go to previous page (2.4.1.7 Pītittika)](2.4.1.7.md) / [Go to parent page (2.4.1 Tikaatthuddhāra)](../2.4.1.md) / [Go to next page (2.4.1.9 Dassanenapahātabbahetukattika)](2.4.1.9.md)


