---
title: 2.4.1.4 Upādinnattika
path: /tipitaka/29Dhs/2/2.4/2.4.1/2.4.1.4
ref: 270800
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.4 Aṭṭhakathākaṇḍa
    link: /tipitaka/29Dhs/2/2.4
  - name: 2.4.1 Tikaatthuddhāra
    link: /tipitaka/29Dhs/2/2.4/2.4.1
prevL: /tipitaka/29Dhs/2/2.4/2.4.1/2.4.1.3
upL: /tipitaka/29Dhs/2/2.4/2.4.1
nextL: /tipitaka/29Dhs/2/2.4/2.4.1/2.4.1.5
---

# 2.4.1.4 Upādinnattika

### Niddesa

### Aṭṭhakathākaṇḍa

### Tikaatthuddhāra

### Upādinnattika

(1393.)

2099. Katame dhammā upādinnupādāniyā? Tīsu bhūmīsu vipāko, yañca rūpaṃ kammassa katattā—  ime dhammā upādinnupādāniyā.

(1394.)

2100. Katame dhammā anupādinnupādāniyā? Tīsu bhūmīsu kusalaṃ, akusalaṃ, tīsu bhūmīsu kiriyābyākataṃ, yañca rūpaṃ na kammassa katattā—  ime dhammā anupādinnupādāniyā.

(1395.)

2101. Katame dhammā anupādinnaanupādāniyā? Cattāro maggā apariyāpannā, cattāri ca sāmaññaphalāni, nibbānañca—  ime dhammā anupādinnaanupādāniyā.


