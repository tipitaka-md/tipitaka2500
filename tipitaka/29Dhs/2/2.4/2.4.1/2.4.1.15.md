---
title: 2.4.1.15 Micchattaniyatattika
path: /tipitaka/29Dhs/2/2.4/2.4.1/2.4.1.15
ref: 270811
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.4 Aṭṭhakathākaṇḍa
    link: /tipitaka/29Dhs/2/2.4
  - name: 2.4.1 Tikaatthuddhāra
    link: /tipitaka/29Dhs/2/2.4/2.4.1
prevL: /tipitaka/29Dhs/2/2.4/2.4.1/2.4.1.14
upL: /tipitaka/29Dhs/2/2.4/2.4.1
nextL: /tipitaka/29Dhs/2/2.4/2.4.1/2.4.1.16
---

# 2.4.1.15 Micchattaniyatattika

### Niddesa

### Aṭṭhakathākaṇḍa

### Tikaatthuddhāra

### Micchattaniyatattika

(1426.)

2132. Katame dhammā micchattaniyatā? Cattāro diṭṭhigatasampayuttacittuppādā, dve domanassasahagatacittuppādā—  ime dhammā siyā micchattaniyatā, siyā aniyatā.

(1427.)

2133. Katame dhammā sammattaniyatā? Cattāro maggā apariyāpannā—  ime dhammā sammattaniyatā.

(1428.)

2134. Katame dhammā aniyatā? Cattāro diṭṭhigatavippayuttalobhasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā aniyatā.


