
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.4 Aṭṭhakathākaṇḍa](../../2.4.md) / [2.4.1 Tikaatthuddhāra](../2.4.1.md)

# 2.4.1.9 Dassanenapahātabbahetukattika

* Niddesa

* Aṭṭhakathākaṇḍa

* Tikaatthuddhāra

* Dassanenapahātabbahetukattika

(1408.)

2114\. Katame dhammā dassanena pahātabbahetukā? Cattāro diṭṭhigatasampayuttacittuppādā, vicikicchāsahagato cittuppādo, etthuppannaṃ mohaṃ ṭhapetvā—  ime dhammā dassanena pahātabbahetukā.

(1409.)

2115\. Katame dhammā bhāvanāya pahātabbahetukā? Uddhaccasahagato cittuppādo, etthuppannaṃ mohaṃ ṭhapetvā—  ime dhammā bhāvanāya pahātabbahetukā. Cattāro diṭṭhigatavippayuttā lobhasahagatacittuppādā, dve domanassasahagatacittuppādā—  ime dhammā siyā dassanena pahātabbahetukā, siyā bhāvanāya pahātabbahetukā.

(1410.)

2116\. Katame dhammā neva dassanena na bhāvanāya pahātabbahetukā? Vicikicchāsahagato moho, uddhaccasahagato moho, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā neva dassanena na bhāvanāya pahātabbahetukā.

[Go to previous page (2.4.1.8 Dassanenapahātabbattika)](2.4.1.8.md) / [Go to parent page (2.4.1 Tikaatthuddhāra)](../2.4.1.md) / [Go to next page (2.4.1.10 Ācayagāmittika)](2.4.1.10.md)


