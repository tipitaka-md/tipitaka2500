
[Home](/) / [29Dhs Dhammasaṅgaṇīpāḷi](../../../...md) / [2 Niddesa](../../...md) / [2.4 Aṭṭhakathākaṇḍa](../...md) / [2.4.2 Dukaatthuddhāra](...md) / [2.4.2.1 Hetugocchaka](../29Dhs/2/2.4/2.4.2/2.4.2.1.md)

# 2.4.2.1.6 Nahetusahetukaduka

* Niddesa

* Aṭṭhakathākaṇḍa

* Dukaatthuddhāra

* Hetugocchaka

* Nahetusahetukaduka

(1451.)

2161\. Katame dhammā na hetū sahetukā? Catūsu bhūmīsu kusalaṃ, akusalaṃ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṃ, etthuppanne hetū ṭhapetvā—  ime dhammā na hetū sahetukā.

(1452.)

2162\. Katame dhammā na hetū ahetukā? Dvepañcaviññāṇāni, tisso ca manodhātuyo, pañca ca ahetukamanoviññāṇadhātuyo, rūpañca, nibbānañca—  ime dhammā na hetū ahetukā. Hetū dhammā na vattabbā—  na hetū sahetukātipi, na hetū ahetukātipi.

[Go to previous page (2.4.2.1.5 Hetuhetusampayuttaduka)](2.4.2.1.5.md) / [Go to parent page (2.4.2.1 Hetugocchaka)](../29Dhs/2/2.4/2.4.2/2.4.2.1.md) / [Go to next page (2.4.2.2 Cūḷantaraduka)](../2.4.2.2.md)


