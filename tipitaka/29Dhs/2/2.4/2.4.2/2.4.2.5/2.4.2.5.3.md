
[Home](/) / [29Dhs Dhammasaṅgaṇīpāḷi](../../../...md) / [2 Niddesa](../../...md) / [2.4 Aṭṭhakathākaṇḍa](../...md) / [2.4.2 Dukaatthuddhāra](...md) / [2.4.2.5 Ganthagocchaka](../29Dhs/2/2.4/2.4.2/2.4.2.5.md)

# 2.4.2.5.3 Ganthasampayuttaduka

* Niddesa

* Aṭṭhakathākaṇḍa

* Dukaatthuddhāra

* Ganthagocchaka

* Ganthasampayuttaduka

(1493.)

2204\. Katame dhammā ganthasampayuttā? Cattāro diṭṭhigatasampayuttacittuppādā, cattāro diṭṭhigatavippayuttalobhasahagatacittuppādā, etthuppannaṃ lobhaṃ ṭhapetvā, dve domanassasahagatacittuppādā, etthuppannaṃ paṭighaṃ ṭhapetvā—  ime dhammā ganthasampayuttā.

(1494.)

2205\. Katame dhammā ganthavippayuttā? Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu cittuppādesu uppannaṃ paṭighaṃ, vicikicchāsahagato cittuppādo, uddhaccasahagato cittuppādo, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā ganthavippayuttā.

[Go to previous page (2.4.2.5.2 Ganthaniyaduka)](2.4.2.5.2.md) / [Go to parent page (2.4.2.5 Ganthagocchaka)](../29Dhs/2/2.4/2.4.2/2.4.2.5.md) / [Go to next page (2.4.2.5.4 Ganthaganthaniyaduka)](2.4.2.5.4.md)


