---
title: 2.4.2.11.3 Upādānasampayuttaduka
path: /tipitaka/29Dhs/2/2.4/2.4.2/2.4.2.11/2.4.2.11.3
ref: 271500
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.4 Aṭṭhakathākaṇḍa
    link: /tipitaka/29Dhs/2/2.4
  - name: 2.4.2 Dukaatthuddhāra
    link: /tipitaka/29Dhs/2/2.4/2.4.2
  - name: 2.4.2.11 Upādānagocchaka
    link: /tipitaka/29Dhs/2/2.4/2.4.2/2.4.2.11
prevL: /tipitaka/29Dhs/2/2.4/2.4.2/2.4.2.11/2.4.2.11.2
upL: /tipitaka/29Dhs/2/2.4/2.4.2/2.4.2.11
nextL: /tipitaka/29Dhs/2/2.4/2.4.2/2.4.2.11/2.4.2.11.4
---

# 2.4.2.11.3 Upādānasampayuttaduka

### Niddesa

### Aṭṭhakathākaṇḍa

### Dukaatthuddhāra

### Upādānagocchaka

### Upādānasampayuttaduka

(1557.)

2268. Katame dhammā upādānasampayuttā? Cattāro diṭṭhigatasampayuttalobhasahagatacittuppādā, cattāro diṭṭhigatavippayuttalobhasahagatacittuppādā, etthuppannaṃ lobhaṃ ṭhapetvā—  ime dhammā upādānasampayuttā.

(1558.)

2269. Katame dhammā upādānavippayuttā? Catūsu diṭṭhigatavippayuttalobhasahagatesu cittuppādesu uppanno lobho, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā upādānavippayuttā.


