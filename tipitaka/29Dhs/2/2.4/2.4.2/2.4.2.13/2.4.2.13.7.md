
[Home](/) / [29Dhs Dhammasaṅgaṇīpāḷi](../../../../../29Dhs.md) / [2 Niddesa](../../../../2.md) / [2.4 Aṭṭhakathākaṇḍa](../../../2.4.md) / [2.4.2 Dukaatthuddhāra](../../2.4.2.md) / [2.4.2.13 Piṭṭhiduka](../2.4.2.13.md)

# 2.4.2.13.7 Sappītikaduka

* Niddesa

* Aṭṭhakathākaṇḍa

* Dukaatthuddhāra

* Piṭṭhiduka

* Sappītikaduka

(1593.)

2304\. Katame dhammā sappītikā? Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato pañca, kiriyato pañca, rūpāvacaradukatikajjhānā kusalato ca vipākato ca kiriyato ca, lokuttaradukatikajjhānā kusalato ca vipākato ca, etthuppannaṃ pītiṃ ṭhapetvā—  ime dhammā sappītikā.

(1594.)

2305\. Katame dhammā appītikā? Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa vipākato ekādasa, akusalassa vipākato satta, kiriyato cha, rūpāvacaradukadukajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaradukadukajjhānā kusalato ca vipākato ca pīti ca, rūpañca, nibbānañca—  ime dhammā appītikā.

[Go to previous page (2.4.2.13.6 Savicāraduka)](2.4.2.13.6.md) / [Go to parent page (2.4.2.13 Piṭṭhiduka)](../2.4.2.13.md) / [Go to next page (2.4.2.13.8 Pītisahagataduka)](2.4.2.13.8.md)


