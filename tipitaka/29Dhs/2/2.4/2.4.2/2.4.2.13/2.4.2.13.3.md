
[Home](/) / [29Dhs Dhammasaṅgaṇīpāḷi](../../../...md) / [2 Niddesa](../../...md) / [2.4 Aṭṭhakathākaṇḍa](../...md) / [2.4.2 Dukaatthuddhāra](...md) / [2.4.2.13 Piṭṭhiduka](../29Dhs/2/2.4/2.4.2/2.4.2.13.md)

# 2.4.2.13.3 Dassanenapahātabbahetukaduka

* Niddesa

* Aṭṭhakathākaṇḍa

* Dukaatthuddhāra

* Piṭṭhiduka

* Dassanenapahātabbahetukaduka

(1585.)

2296\. Katame dhammā dassanena pahātabbahetukā? Cattāro diṭṭhigatasampayuttacittuppādā, vicikicchāsahagato cittuppādo, etthuppannaṃ mohaṃ ṭhapetvā—  ime dhammā dassanena pahātabbahetukā. Cattāro diṭṭhigatavippayuttalobhasahagatacittuppādā, dve domanassasahagatacittuppādā—  ime dhammā siyā dassanena pahātabbahetukā, siyā na dassanena pahātabbahetukā.

(1586.)

2297\. Katame dhammā na dassanena pahātabbahetukā? Vicikicchāsahagato moho, uddhaccasahagato cittuppādo, catūsu bhūmīsu kusalaṃ, catūsu bhūmīsu vipāko, tīsu bhūmīsu kiriyābyākataṃ, rūpañca, nibbānañca—  ime dhammā na dassanena pahātabbahetukā.

[Go to previous page (2.4.2.13.2 Bhāvanāyapahātabbaduka)](2.4.2.13.2.md) / [Go to parent page (2.4.2.13 Piṭṭhiduka)](../29Dhs/2/2.4/2.4.2/2.4.2.13.md) / [Go to next page (2.4.2.13.4 Bhāvanāyapahātabbahetukaduka)](2.4.2.13.4.md)


