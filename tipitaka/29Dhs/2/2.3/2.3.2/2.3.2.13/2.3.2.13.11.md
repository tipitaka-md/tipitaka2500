---
title: 2.3.2.13.11 Kāmāvacaraduka
path: /tipitaka/29Dhs/2/2.3/2.3.2/2.3.2.13/2.3.2.13.11
ref: 271434
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.3 Nikkhepakaṇḍa
    link: /tipitaka/29Dhs/2/2.3
  - name: 2.3.2 Dukanikkhepa
    link: /tipitaka/29Dhs/2/2.3/2.3.2
  - name: 2.3.2.13 Piṭṭhiduka
    link: /tipitaka/29Dhs/2/2.3/2.3.2/2.3.2.13
prevL: /tipitaka/29Dhs/2/2.3/2.3.2/2.3.2.13/2.3.2.13.10
upL: /tipitaka/29Dhs/2/2.3/2.3.2/2.3.2.13
nextL: /tipitaka/29Dhs/2/2.3/2.3.2/2.3.2.13/2.3.2.13.12
---

# 2.3.2.13.11 Kāmāvacaraduka

### Niddesa

### Nikkhepakaṇḍa

### Dukanikkhepa

### Piṭṭhiduka

### Kāmāvacaraduka

(1287.)

1988. Katame dhammā kāmāvacarā? Heṭṭhato avicinirayaṃ pariyantaṃ karitvā, uparito paranimmitavasavattī deve anto karitvā, yaṃ etasmiṃ antare etthāvacarā ettha pariyāpannā khandhadhātu āyatanā, rūpaṃ vedanā saññā saṅkhārā viññāṇaṃ—  ime dhammā kāmāvacarā.

(1288.)

1989. Katame dhammā na kāmāvacarā? Rūpāvacarā, arūpāvacarā, apariyāpannā—  ime dhammā na kāmāvacarā.


