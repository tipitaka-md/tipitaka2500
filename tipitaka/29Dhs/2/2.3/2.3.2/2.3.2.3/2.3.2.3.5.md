
[Home](/) / [29Dhs Dhammasaṅgaṇīpāḷi](../../../...md) / [2 Niddesa](../../...md) / [2.3 Nikkhepakaṇḍa](../...md) / [2.3.2 Dukanikkhepa](...md) / [2.3.2.3 Āsavagocchaka](../29Dhs/2/2.3/2.3.2/2.3.2.3.md)

# 2.3.2.3.5 Āsavaāsavasampayuttaduka

* Niddesa

* Nikkhepakaṇḍa

* Dukanikkhepa

* Āsavagocchaka

* Āsavaāsavasampayuttaduka

(1114.)

1805\. Katame dhammā āsavā ceva āsavasampayuttā ca? Kāmāsavo avijjāsavena āsavo ceva āsavasampayutto ca, avijjāsavo kāmāsavena āsavo ceva āsavasampayutto ca, bhavāsavo avijjāsavena āsavo ceva āsavasampayutto ca, avijjāsavo bhavāsavena āsavo ceva āsavasampayutto ca, diṭṭhāsavo avijjāsavena āsavo ceva āsavasampayutto ca, avijjāsavo diṭṭhāsavena āsavo ceva āsavasampayutto ca—  ime dhammā āsavā ceva āsavasampayuttā ca.

(1115.)

1806\. Katame dhammā āsavasampayuttā ceva no ca āsavā? Tehi dhammehi ye dhammā sampayuttā, te dhamme ṭhapetvā vedanākkhandho…pe…  viññāṇakkhandho—  ime dhammā āsavasampayuttā ceva no ca āsavā.

[Go to previous page (2.3.2.3.4 Āsavasāsavaduka)](2.3.2.3.4.md) / [Go to parent page (2.3.2.3 Āsavagocchaka)](../29Dhs/2/2.3/2.3.2/2.3.2.3.md) / [Go to next page (2.3.2.3.6 Āsavavippayuttasāsavaduka)](2.3.2.3.6.md)


