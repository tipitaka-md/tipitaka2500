
[Home](/) / [29Dhs Dhammasaṅgaṇīpāḷi](../../../../../29Dhs.md) / [2 Niddesa](../../../../2.md) / [2.3 Nikkhepakaṇḍa](../../../2.3.md) / [2.3.2 Dukanikkhepa](../../2.3.2.md) / [2.3.2.11 Upādānagocchaka](../2.3.2.11.md)

# 2.3.2.11.5 Upādānaupādānasampayuttaduka

* Niddesa

* Nikkhepakaṇḍa

* Dukanikkhepa

* Upādānagocchaka

* Upādānaupādānasampayuttaduka

(1231.)

1928\. Katame dhammā upādānā ceva upādānasampayuttā ca? Diṭṭhupādānaṃ kāmupādānena upādānañceva upādānasampayuttañca, kāmupādānaṃ diṭṭhupādānena upādānañceva upādānasampayuttañca, sīlabbatupādānaṃ kāmupādānena upādānañceva upādānasampayuttañca, kāmupādānaṃ sīlabbatupādānena upādānañceva upādānasampayuttañca, attavādupādānaṃ kāmupādānena upādānañceva upādānasampayuttañca, kāmupādānaṃ attavādupādānena upādānañceva upādānasampayuttañca—  ime dhammā upādānā ceva upādānasampayuttā ca.

(1232.)

1929\. Katame dhammā upādānasampayuttā ceva no ca upādānā? Tehi dhammehi ye dhammā sampayuttā, te dhamme ṭhapetvā vedanākkhandho…pe…  viññāṇakkhandho—  ime dhammā upādānasampayuttā ceva no ca upādānā.

[Go to previous page (2.3.2.11.4 Upādānaupādāniyaduka)](2.3.2.11.4.md) / [Go to parent page (2.3.2.11 Upādānagocchaka)](../2.3.2.11.md) / [Go to next page (2.3.2.11.6 Upādānavippayuttaupādāniyaduka)](2.3.2.11.6.md)


