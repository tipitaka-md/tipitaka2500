
[Home](/) / [29Dhs Dhammasaṅgaṇīpāḷi](../../../../../29Dhs.md) / [2 Niddesa](../../../../2.md) / [2.3 Nikkhepakaṇḍa](../../../2.3.md) / [2.3.2 Dukanikkhepa](../../2.3.2.md) / [2.3.2.5 Ganthagocchaka](../2.3.2.5.md)

# 2.3.2.5.5 Ganthaganthasampayuttaduka

* Niddesa

* Nikkhepakaṇḍa

* Dukanikkhepa

* Ganthagocchaka

* Ganthaganthasampayuttaduka

(1152.)

1846\. Katame dhammā ganthā ceva ganthasampayuttā ca? Sīlabbataparāmāso kāyagantho abhijjhākāyaganthena gantho ceva ganthasampayutto ca, abhijjhākāyagantho sīlabbataparāmāsena kāyaganthena gantho ceva ganthasampayutto ca, idaṃsaccābhiniveso kāyagantho abhijjhākāyaganthena gantho ceva ganthasampayutto ca, abhijjhākāyagantho idaṃsaccābhinivesena kāyaganthena gantho ceva ganthasampayutto ca—  ime dhammā ganthā ceva ganthasampayuttā ca.

(1153.)

1847\. Katame dhammā ganthasampayuttā ceva no ca ganthā? Tehi dhammehi ye dhammā sampayuttā, te dhamme ṭhapetvā vedanākkhandho…pe…  viññāṇakkhandho—  ime dhammā ganthasampayuttā ceva no ca ganthā.

[Go to previous page (2.3.2.5.4 Ganthaganthaniyaduka)](2.3.2.5.4.md) / [Go to parent page (2.3.2.5 Ganthagocchaka)](../2.3.2.5.md) / [Go to next page (2.3.2.5.6 Ganthavippayuttaganthaniyaduka)](2.3.2.5.6.md)


