---
title: 2.3.2.1.5 Hetuhetusampayuttaduka
path: /tipitaka/29Dhs/2/2.3/2.3.2/2.3.2.1/2.3.2.1.5
ref: 271358
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.3 Nikkhepakaṇḍa
    link: /tipitaka/29Dhs/2/2.3
  - name: 2.3.2 Dukanikkhepa
    link: /tipitaka/29Dhs/2/2.3/2.3.2
  - name: 2.3.2.1 Hetugocchaka
    link: /tipitaka/29Dhs/2/2.3/2.3.2/2.3.2.1
prevL: /tipitaka/29Dhs/2/2.3/2.3.2/2.3.2.1/2.3.2.1.4
upL: /tipitaka/29Dhs/2/2.3/2.3.2/2.3.2.1
nextL: /tipitaka/29Dhs/2/2.3/2.3.2/2.3.2.1/2.3.2.1.6
---

# 2.3.2.1.5 Hetuhetusampayuttaduka

### Niddesa

### Nikkhepakaṇḍa

### Dukanikkhepa

### Hetugocchaka

### Hetuhetusampayuttaduka

(1085.)

1754. Katame dhammā hetū ceva hetusampayuttā ca? Lobho mohena hetu ceva hetusampayutto ca, moho lobhena hetu ceva hetusampayutto ca, doso mohena hetu ceva hetusampayutto ca, moho dosena hetu ceva hetusampayutto ca; alobho adoso amoho, te aññamaññaṃ hetū ceva hetusampayuttā ca—  ime dhammā hetū ceva hetusampayuttā ca.

(1086.)

1755. Katame dhammā hetusampayuttā ceva na ca hetū? Tehi dhammehi ye dhammā sampayuttā te dhamme ṭhapetvā, vedanākkhandho…pe…  viññāṇakkhandho—  ime dhammā hetusampayuttā ceva na ca hetū.


