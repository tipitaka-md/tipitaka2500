
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.3 Nikkhepakaṇḍa](/tipitaka/29Dhs/2/2.3.md) / [2.3.1 Tikanikkhepa](/tipitaka/29Dhs/2/2.3/2.3.1.md)

# 2.3.1.1 Kusalattika

### Niddesa

### Nikkhepakaṇḍa

### Tikanikkhepa

### Kusalattika

(985.)

1650\. Katame dhammā kusalā? Tīṇi kusalamūlāni—  alobho, adoso, amoho; taṃsampayutto vedanākkhandho, saññākkhandho, saṅkhārakkhandho, viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—  ime dhammā kusalā.

(986.)

1651\. Katame dhammā akusalā? Tīṇi akusalamūlāni—  lobho, doso, moho; tadekaṭṭhā ca kilesā; taṃsampayutto vedanākkhandho, saññākkhandho, saṅkhārakkhandho, viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—  ime dhammā akusalā.

(987.)

1652\. Katame dhammā abyākatā? Kusalākusalānaṃ dhammānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho, saññākkhandho, saṅkhārakkhandho, viññāṇakkhandho; ye ca dhammā kiriyā neva kusalā nākusalā na ca kammavipākā; sabbañca rūpaṃ, asaṅkhatā ca dhātu—  ime dhammā abyākatā.

[Go to previous page (2.3.1 Tikanikkhepa)](/tipitaka/29Dhs/2/2.3/2.3.1.md) / [Go to parent page (2.3.1 Tikanikkhepa)](/tipitaka/29Dhs/2/2.3/2.3.1.md) / [Go to next page (2.3.1.2 Vedanāttika)](/tipitaka/29Dhs/2/2.3/2.3.1/2.3.1.2.md)


