
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.3 Nikkhepakaṇḍa](/tipitaka/29Dhs/2/2.3.md) / [2.3.1 Tikanikkhepa](/tipitaka/29Dhs/2/2.3/2.3.1.md)

# 2.3.1.16 Maggārammaṇattika

### Niddesa

### Nikkhepakaṇḍa

### Tikanikkhepa

### Maggārammaṇattika

(1038.)

1703. Katame dhammā maggārammaṇā? Ariyamaggaṃ ārabbha ye uppajjanti cittacetasikā dhammā—  ime dhammā maggārammaṇā.

(1039.)

1704. Katame dhammā maggahetukā? Ariyamaggasamaṅgissa maggaṅgāni ṭhapetvā; taṃsampayutto vedanākkhandho…pe…  viññāṇakkhandho—  ime dhammā maggahetukā. Ariyamaggasamaṅgissa sammādiṭṭhi maggo ceva hetu ca, sammādiṭṭhiṃ ṭhapetvā, taṃsampayutto vedanākkhandho…pe…  viññāṇakkhandho—  ime dhammā maggahetukā. Ariyamaggasamaṅgissa alobho, adoso, amoho—  ime dhammā maggahetū. Taṃsampayutto vedanākkhandho…pe…  viññāṇakkhandho—  ime dhammā maggahetukā.

(1040.)

1705. Katame dhammā maggādhipatino? Ariyamaggaṃ adhipatiṃ karitvā ye uppajjanti cittacetasikā dhammā—  ime dhammā maggādhipatino. Ariyamaggasamaṅgissa vīmaṃsādhipateyyaṃ maggaṃ bhāvayantassa vīmaṃsaṃ ṭhapetvā; taṃsampayutto vedanākkhandho…pe…  viññāṇakkhandho—  ime dhammā maggādhipatino.

[Go to previous page (2.3.1.15 Micchattaniyatattika)](/tipitaka/29Dhs/2/2.3/2.3.1/2.3.1.15.md) / [Go to parent page (2.3.1 Tikanikkhepa)](/tipitaka/29Dhs/2/2.3/2.3.1.md) / [Go to next page (2.3.1.17 Uppannattika)](/tipitaka/29Dhs/2/2.3/2.3.1/2.3.1.17.md)


