
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.3 Nikkhepakaṇḍa](../../2.3.md) / [2.3.1 Tikanikkhepa](../2.3.1.md)

# 2.3.1.9 Dassanenapahātabbahetukattika

* Niddesa

* Nikkhepakaṇḍa

* Tikanikkhepa

* Dassanenapahātabbahetukattika

(1013.)

1678\. Katame dhammā dassanena pahātabbahetukā? Tīṇi saññojanāni—  sakkāyadiṭṭhi, vicikicchā, sīlabbataparāmāso.

(1014.)

1679\. Tattha katamā sakkāyadiṭṭhi…pe…  ayaṃ vuccati sakkāyadiṭṭhi.

(1015.)

1680\. Tattha katamā vicikicchā…pe…  ayaṃ vuccati vicikicchā.

(1016.)

1681\. Tattha katamo sīlabbataparāmāso…pe…  ayaṃ vuccati sīlabbataparāmāso.

(1017.)

1682\. Imāni tīṇi saññojanāni; tadekaṭṭhā ca kilesā; taṃsampayutto vedanākkhandho…pe…  viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—  ime dhammā dassanena pahātabbahetukā. Tīṇi saññojanāni—  sakkāyadiṭṭhi, vicikicchā, sīlabbataparāmāso—  ime dhammā dassanena pahātabbā. Tadekaṭṭho lobho, doso, moho—  ime dhammā dassanena pahātabbahetū. Tadekaṭṭhā ca kilesā; taṃsampayutto vedanākkhandho…pe…  viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—  ime dhammā dassanena pahātabbahetukā.

(1018.)

1683\. Katame dhammā bhāvanāya pahātabbahetukā? Avaseso lobho, doso, moho—  ime dhammā bhāvanāya pahātabbahetū. Tadekaṭṭhā ca kilesā; taṃsampayutto vedanākkhandho…pe…  viññāṇakkhandho; taṃsamuṭṭhānaṃ kāyakammaṃ, vacīkammaṃ, manokammaṃ—  ime dhammā bhāvanāya pahātabbahetukā.

(1019.)

1684\. Katame dhammā neva dassanena na bhāvanāya pahātabbahetukā? Te dhamme ṭhapetvā avasesā kusalākusalābyākatā dhammā kāmāvacarā rūpāvacarā, arūpāvacarā, apariyāpannā; vedanākkhandho, saññākkhandho, saṅkhārakkhandho, viññāṇakkhandho; sabbañca rūpaṃ, asaṅkhatā ca dhātu—  ime dhammā neva dassanena na bhāvanāya pahātabbahetukā.

[Go to previous page (2.3.1.8 Dassanenapahātabbattika)](2.3.1.8.md) / [Go to parent page (2.3.1 Tikanikkhepa)](../2.3.1.md) / [Go to next page (2.3.1.10 Ācayagāmittika)](2.3.1.10.md)


