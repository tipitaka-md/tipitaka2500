
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.3 Nikkhepakaṇḍa](/tipitaka/29Dhs/2/2.3.md) / [2.3.1 Tikanikkhepa](/tipitaka/29Dhs/2/2.3/2.3.1.md)

# 2.3.1.17 Uppannattika

### Niddesa

### Nikkhepakaṇḍa

### Tikanikkhepa

### Uppannattika

(1041.)

1706\. Katame dhammā uppannā? Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—  ime dhammā uppannā.

(1042.)

1707\. Katame dhammā anuppannā? Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anuppannā anuppannaṃsena saṅgahitā, rūpaṃ, vedanā, saññā, saṅkhārā, viññāṇaṃ—  ime dhammā anuppannā.

(1043.)

1708\. Katame dhammā uppādino? Kusalākusalānaṃ dhammānaṃ avipakkavipākānaṃ vipākā kāmāvacarā, rūpāvacarā, arūpāvacarā, apariyāpannā; vedanākkhandho…pe…  viññāṇakkhandho; yañca rūpaṃ kammassa katattā uppajjissati—  ime dhammā uppādino.

[Go to previous page (2.3.1.16 Maggārammaṇattika)](/tipitaka/29Dhs/2/2.3/2.3.1/2.3.1.16.md) / [Go to parent page (2.3.1 Tikanikkhepa)](/tipitaka/29Dhs/2/2.3/2.3.1.md) / [Go to next page (2.3.1.18 Atītattika)](/tipitaka/29Dhs/2/2.3/2.3.1/2.3.1.18.md)


