---
title: 2.3.1.11 Sekkhattika
path: /tipitaka/29Dhs/2/2.3/2.3.1/2.3.1.11
ref: 270730
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.3 Nikkhepakaṇḍa
    link: /tipitaka/29Dhs/2/2.3
  - name: 2.3.1 Tikanikkhepa
    link: /tipitaka/29Dhs/2/2.3/2.3.1
prevL: /tipitaka/29Dhs/2/2.3/2.3.1/2.3.1.10
upL: /tipitaka/29Dhs/2/2.3/2.3.1
nextL: /tipitaka/29Dhs/2/2.3/2.3.1/2.3.1.12
---

# 2.3.1.11 Sekkhattika

### Niddesa

### Nikkhepakaṇḍa

### Tikanikkhepa

### Sekkhattika

(1023.)

1688. Katame dhammā sekkhā? Cattāro maggā apariyāpannā, heṭṭhimāni ca tīṇi sāmaññaphalāni—  ime dhammā sekkhā.

(1024.)

1689. Katame dhammā asekkhā? Upariṭṭhimaṃ arahattaphalaṃ—  ime dhammā asekkhā.

(1025.)

1690. Katame dhammā nevasekkhanāsekkhā? Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā; vedanākkhandho…pe…  viññāṇakkhandho; sabbañca rūpaṃ, asaṅkhatā ca dhātu—  ime dhammā nevasekkhanāsekkhā.


