
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.3 Nikkhepakaṇḍa](../../2.3.md) / [2.3.3 Suttantikadukanikkhepa](../2.3.3.md)

# 2.3.3.18 Sovacassatāduka

### Niddesa

### Nikkhepakaṇḍa

### Suttantikadukanikkhepa

### Sovacassatāduka

(1334.)

2039\. Tattha katamā sovacassatā? Sahadhammike vuccamāne sovacassāyaṃ sovacassiyaṃ sovacassatā appaṭikūlaggāhitā avipaccanīkasātatā sagāravatā sādariyaṃ sādaratā sappaṭissavatā—  ayaṃ vuccati sovacassatā.

(1335.)

2040\. Tattha katamā kalyāṇamittatā? Ye te puggalā saddhā sīlavanto bahussutā cāgavanto paññavanto, yā tesaṃ sevanā nisevanā saṃsevanā bhajanā sambhajanā bhatti sambhatti taṃsampavaṅkatā—  ayaṃ vuccati kalyāṇamittatā.

[Go to previous page (2.3.3.17 Dovacassatāduka)](2.3.3.17.md) / [Go to parent page (2.3.3 Suttantikadukanikkhepa)](../2.3.3.md) / [Go to next page (2.3.3.19 Āpattikusalatāduka)](2.3.3.19.md)


