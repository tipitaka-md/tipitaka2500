
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.3 Nikkhepakaṇḍa](../../2.3.md) / [2.3.3 Suttantikadukanikkhepa](../2.3.3.md)

# 2.3.3.17 Dovacassatāduka

* Niddesa

* Nikkhepakaṇḍa

* Suttantikadukanikkhepa

* Dovacassatāduka

(1332.)

2037\. Tattha katamā dovacassatā? Sahadhammike vuccamāne dovacassāyaṃ dovacassiyaṃ dovacassatā vippaṭikūlaggāhitā vipaccanīkasātatā anādariyaṃ anādaratā agāravatā appaṭissavatā—  ayaṃ vuccati dovacassatā.

(1333.)

2038\. Tattha katamā pāpamittatā? Ye te puggalā assaddhā dussīlā appassutā maccharino duppaññā, yā tesaṃ sevanā nisevanā saṃsevanā bhajanā sambhajanā bhatti sambhatti taṃsampavaṅkatā—  ayaṃ vuccati pāpamittatā.

[Go to previous page (2.3.3.16 Hiriduka)](2.3.3.16.md) / [Go to parent page (2.3.3 Suttantikadukanikkhepa)](../2.3.3.md) / [Go to next page (2.3.3.18 Sovacassatāduka)](2.3.3.18.md)


