---
title: 2.3.3.35 Sīlavipattiduka
path: /tipitaka/29Dhs/2/2.3/2.3.3/2.3.3.35
ref: 270789
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.3 Nikkhepakaṇḍa
    link: /tipitaka/29Dhs/2/2.3
  - name: 2.3.3 Suttantikadukanikkhepa
    link: /tipitaka/29Dhs/2/2.3/2.3.3
prevL: /tipitaka/29Dhs/2/2.3/2.3.3/2.3.3.34
upL: /tipitaka/29Dhs/2/2.3/2.3.3
nextL: /tipitaka/29Dhs/2/2.3/2.3.3/2.3.3.36
---

# 2.3.3.35 Sīlavipattiduka

### Niddesa

### Nikkhepakaṇḍa

### Suttantikadukanikkhepa

### Sīlavipattiduka

(1368.)

2073. Tattha katamā sīlavipatti? Yo kāyiko vītikkamo, vācasiko vītikkamo, kāyikavācasiko vītikkamo—  ayaṃ vuccati sīlavipatti. Sabbampi dussilyaṃ sīlavipatti.

(1369.)

2074. Tattha katamā diṭṭhivipatti? Natthi dinnaṃ, natthi yiṭṭhaṃ, natthi hutaṃ, natthi sukatadukkaṭānaṃ kammānaṃ phalaṃ vipāko, natthi ayaṃ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṃ parañca lokaṃ sayaṃ abhiññā sacchikatvā pavedentīti; yā evarūpā diṭṭhi diṭṭhigataṃ…pe…  vipariyāsaggāho—  ayaṃ vuccati diṭṭhivipatti. Sabbāpi micchādiṭṭhi diṭṭhivipatti.


