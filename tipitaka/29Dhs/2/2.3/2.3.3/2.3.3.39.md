---
title: 2.3.3.39 Saṃvegasaṃvejananiyaṭṭhānaduka
path: /tipitaka/29Dhs/2/2.3/2.3.3/2.3.3.39
ref: 270793
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.3 Nikkhepakaṇḍa
    link: /tipitaka/29Dhs/2/2.3
  - name: 2.3.3 Suttantikadukanikkhepa
    link: /tipitaka/29Dhs/2/2.3/2.3.3
prevL: /tipitaka/29Dhs/2/2.3/2.3.3/2.3.3.38
upL: /tipitaka/29Dhs/2/2.3/2.3.3
nextL: /tipitaka/29Dhs/2/2.3/2.3.3/2.3.3.40
---

# 2.3.3.39 Saṃvegasaṃvejananiyaṭṭhānaduka

### Niddesa

### Nikkhepakaṇḍa

### Suttantikadukanikkhepa

### Saṃvegasaṃvejananiyaṭṭhānaduka

(1376.)

2081. **Saṃvego**ti—  jātibhayaṃ jarābhayaṃ byādhibhayaṃ maraṇabhayaṃ. Saṃvejaniyaṃ ṭhānanti—  jāti jarā byādhi maraṇaṃ.

(1377.)

2082. **Saṃviggassa ca yoniso padhānan**ti—  idha bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ pāpakānaṃ akusalānaṃ dhammānaṃ pahānāya chandaṃ janeti vāyamati vīriyaṃ ārabhati cittaṃ paggaṇhāti padahati, anuppannānaṃ kusalānaṃ dhammānaṃ uppādāya chandaṃ janeti vāyamati vīriyaṃ ārabhati cittaṃ paggaṇhāti padahati, uppannānaṃ kusalānaṃ dhammānaṃ ṭhitiyā asammosāya bhiyyobhāvāya vepullāya bhāvanāya pāripūriyā chandaṃ janeti vāyamati vīriyaṃ ārabhati cittaṃ paggaṇhāti padahati.


