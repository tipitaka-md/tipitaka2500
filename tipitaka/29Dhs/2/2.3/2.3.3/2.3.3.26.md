
[Home](/) / [29Dhs Dhammasaṅgaṇīpāḷi](/tipitaka/29Dhs.md) / [2 Niddesa](/tipitaka/29Dhs/2.md) / [2.3 Nikkhepakaṇḍa](/tipitaka/29Dhs/2/2.3.md) / [2.3.3 Suttantikadukanikkhepa](/tipitaka/29Dhs/2/2.3/2.3.3.md)

# 2.3.3.26 Sākhalyaduka

### Niddesa

### Nikkhepakaṇḍa

### Suttantikadukanikkhepa

### Sākhalyaduka

(1350.)

2055\. Tattha katamaṃ sākhalyaṃ? Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṃvattanikā, tathārūpiṃ vācaṃ pahāya yā sā vācā neḷā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṃ vācaṃ bhāsitā hoti; yā tattha saṇhavācatā sakhilavācatā apharusavācatā—  idaṃ vuccati sākhalyaṃ.

(1351.)

2056\. Tattha katamo paṭisanthāro? Dve paṭisanthārā—  āmisapaṭisanthāro ca dhammapaṭisanthāro ca. Idhekacco paṭisanthārako hoti āmisapaṭisanthārena vā dhammapaṭisanthārena vā—  ayaṃ vuccati paṭisanthāro.

[Go to previous page (2.3.3.25 Khantiduka)](/tipitaka/29Dhs/2/2.3/2.3.3/2.3.3.25.md) / [Go to parent page (2.3.3 Suttantikadukanikkhepa)](/tipitaka/29Dhs/2/2.3/2.3.3.md) / [Go to next page (2.3.3.27 Indriyesuaguttadvāratāduka)](/tipitaka/29Dhs/2/2.3/2.3.3/2.3.3.27.md)


