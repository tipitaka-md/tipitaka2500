
[Home](/) / [29Dhs Dhammasaṅgaṇīpāḷi](../../../../29Dhs.md) / [2 Niddesa](../../../2.md) / [2.2 Rūpakaṇḍa](../../2.2.md) / [2.2.3 Rūpavibhatti](../2.2.3.md)

# 2.2.3.5 Pañcaka

* Niddesa

* Rūpakaṇḍa

* Rūpavibhatti

* Pañcaka

(967.)

1624\. Katamaṃ taṃ rūpaṃ pathavīdhātu? Yaṃ kakkhaḷaṃ kharagataṃ kakkhaḷattaṃ kakkhaḷabhāvo ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ pathavīdhātu.

(968.)

1625\. Katamaṃ taṃ rūpaṃ āpodhātu? Yaṃ āpo āpogataṃ sineho sinehagataṃ bandhanattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ āpodhātu.

(969.)

1626\. Katamaṃ taṃ rūpaṃ tejodhātu? Yaṃ tejo tejogataṃ usmā usmāgataṃ usumaṃ usumagataṃ ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ tejodhātu.

(970.)

1627\. Katamaṃ taṃ rūpaṃ vāyodhātu? Yaṃ vāyo vāyogataṃ thambhitattaṃ rūpassa ajjhattaṃ vā bahiddhā vā upādinnaṃ vā anupādinnaṃ vā—  idaṃ taṃ rūpaṃ vāyodhātu.

(971.)

1628\. Katamaṃ taṃ rūpaṃ upādā? Cakkhāyatanaṃ…pe…  kabaḷīkāro āhāro—  idaṃ taṃ rūpaṃ upādā.

---

1629\. Evaṃ pañcavidhena rūpasaṅgaho.

  
Pañcakaṃ.



[Go to previous page (2.2.3.4 Catukka)](2.2.3.4.md) / [Go to parent page (2.2.3 Rūpavibhatti)](../2.2.3.md) / [Go to next page (2.2.3.6 Chakka)](2.2.3.6.md)


