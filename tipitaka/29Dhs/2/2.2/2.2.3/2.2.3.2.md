
[Home](/) / [29Dhs Dhammasaṅgaṇīpāḷi](../../...md) / [2 Niddesa](../...md) / [2.2 Rūpakaṇḍa](...md) / [2.2.3 Rūpavibhatti](../29Dhs/2/2.2/2.2.3.md)

# 𑁨𑁇𑁨𑁇𑁩𑁇𑁨 𑀤𑀼𑀓𑀦𑀺𑀤𑁆𑀤𑁂𑀲𑁅𑀧𑀸𑀤𑀸𑀪𑀸𑀚𑀦𑀻𑀬

* 𑀦𑀺𑀤𑁆𑀤𑁂𑀲

* 𑀭𑀽𑀧𑀓𑀡𑁆𑀟

* 𑀭𑀽𑀧𑀯𑀺𑀪𑀢𑁆𑀢𑀺

* 𑀤𑀼𑀓𑀦𑀺𑀤𑁆𑀤𑁂𑀲𑁅𑀧𑀸𑀤𑀸𑀪𑀸𑀚𑀦𑀻𑀬

(595.)

1236\. 𑀓𑀢𑀫𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀸? 𑀘𑀓𑁆𑀔𑀸𑀬𑀢𑀦𑀁, 𑀲𑁄𑀢𑀸𑀬𑀢𑀦𑀁, 𑀖𑀸𑀦𑀸𑀬𑀢𑀦𑀁, 𑀚𑀺𑀯𑁆𑀳𑀸𑀬𑀢𑀦𑀁, 𑀓𑀸𑀬𑀸𑀬𑀢𑀦𑀁, 𑀭𑀽𑀧𑀸𑀬𑀢𑀦𑀁, 𑀲𑀤𑁆𑀤𑀸𑀬𑀢𑀦𑀁, 𑀕𑀦𑁆𑀥𑀸𑀬𑀢𑀦𑀁, 𑀭𑀲𑀸𑀬𑀢𑀦𑀁, 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁, 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁, 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁, 𑀓𑀸𑀬𑀯𑀺𑀜𑁆𑀜𑀢𑁆𑀢𑀺, 𑀯𑀘𑀻𑀯𑀺𑀜𑁆𑀜𑀢𑁆𑀢𑀺, 𑀆𑀓𑀸𑀲𑀥𑀸𑀢𑀼, 𑀭𑀽𑀧𑀲𑁆𑀲 𑀮𑀳𑀼𑀢𑀸, 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸, 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸, 𑀭𑀽𑀧𑀲𑁆𑀲 𑀉𑀧𑀘𑀬𑁄, 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺, 𑀭𑀽𑀧𑀲𑁆𑀲 𑀚𑀭𑀢𑀸, 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸, 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄𑁇

(596.)

1237\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁂𑀦 𑀘𑀓𑁆𑀔𑀼𑀦𑀸 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀧𑀲𑁆𑀲𑀺 𑀯𑀸 𑀧𑀲𑁆𑀲𑀢𑀺 𑀯𑀸 𑀧𑀲𑁆𑀲𑀺𑀲𑁆𑀲𑀢𑀺 𑀯𑀸 𑀧𑀲𑁆𑀲𑁂 𑀯𑀸, 𑀘𑀓𑁆𑀔𑀼𑀫𑁆𑀧𑁂𑀢𑀁 𑀘𑀓𑁆𑀔𑀸𑀬𑀢𑀦𑀫𑁆𑀧𑁂𑀢𑀁 𑀘𑀓𑁆𑀔𑀼𑀥𑀸𑀢𑀼𑀧𑁂𑀲𑀸 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀦𑁂𑀢𑁆𑀢𑀫𑁆𑀧𑁂𑀢𑀁 𑀦𑀬𑀦𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁𑁇

(597.)

1238\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀘𑀓𑁆𑀔𑀼𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀘𑀓𑁆𑀔𑀼𑀫𑁆𑀧𑁂𑀢𑀁 𑀘𑀓𑁆𑀔𑀸𑀬𑀢𑀦𑀫𑁆𑀧𑁂𑀢𑀁 𑀘𑀓𑁆𑀔𑀼𑀥𑀸𑀢𑀼𑀧𑁂𑀲𑀸 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀦𑁂𑀢𑁆𑀢𑀫𑁆𑀧𑁂𑀢𑀁 𑀦𑀬𑀦𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁𑁇

(598.)

1239\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀘𑀓𑁆𑀔𑀼 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀭𑀽𑀧𑀫𑁆𑀳𑀺 𑀲𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀘𑀓𑁆𑀔𑀼𑀫𑁆𑀧𑁂𑀢𑀁 𑀘𑀓𑁆𑀔𑀸𑀬𑀢𑀦𑀫𑁆𑀧𑁂𑀢𑀁 𑀘𑀓𑁆𑀔𑀼𑀥𑀸𑀢𑀼𑀧𑁂𑀲𑀸 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀦𑁂𑀢𑁆𑀢𑀫𑁆𑀧𑁂𑀢𑀁 𑀦𑀬𑀦𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁𑁇

(599.)

1240\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀭𑀽𑀧𑀁 𑀆𑀭𑀩𑁆𑀪 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀭𑀽𑀧𑀁 𑀆𑀭𑀩𑁆𑀪 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀭𑀽𑀧𑀸𑀭𑀫𑁆𑀫𑀡𑁄 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀭𑀽𑀧𑀸𑀭𑀫𑁆𑀫𑀡𑀸 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀘𑀓𑁆𑀔𑀼𑀫𑁆𑀧𑁂𑀢𑀁 𑀘𑀓𑁆𑀔𑀸𑀬𑀢𑀦𑀫𑁆𑀧𑁂𑀢𑀁 𑀘𑀓𑁆𑀔𑀼𑀥𑀸𑀢𑀼𑀧𑁂𑀲𑀸 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀦𑁂𑀢𑁆𑀢𑀫𑁆𑀧𑁂𑀢𑀁 𑀦𑀬𑀦𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁𑁇

(600.)

1241\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁? 𑀬𑀁 𑀲𑁄𑀢𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁂𑀦 𑀲𑁄𑀢𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀲𑀤𑁆𑀤𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀲𑀼𑀡𑀺 𑀯𑀸 𑀲𑀼𑀡𑀸𑀢𑀺 𑀯𑀸 𑀲𑀼𑀡𑀺𑀲𑁆𑀲𑀢𑀺 𑀯𑀸 𑀲𑀼𑀡𑁂 𑀯𑀸, 𑀲𑁄𑀢𑀁𑀧𑁂𑀢𑀁 𑀲𑁄𑀢𑀸𑀬𑀢𑀦𑀫𑁆𑀧𑁂𑀢𑀁 𑀲𑁄𑀢𑀥𑀸𑀢𑀼𑀧𑁂𑀲𑀸 𑀲𑁄𑀢𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁𑁇

(601.)

1242\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁? 𑀬𑀁 𑀲𑁄𑀢𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀲𑁄𑀢𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀲𑀤𑁆𑀤𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀲𑁄𑀢𑀁𑀧𑁂𑀢𑀁 𑀲𑁄𑀢𑀸𑀬𑀢𑀦𑀫𑁆𑀧𑁂𑀢𑀁 𑀲𑁄𑀢𑀥𑀸𑀢𑀼𑀧𑁂𑀲𑀸 𑀲𑁄𑀢𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁𑁇

(602.)

1243\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁? 𑀬𑀁 𑀲𑁄𑀢𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀲𑁄𑀢𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀲𑀤𑁆𑀤𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀲𑁄𑀢𑀁𑀧𑁂𑀢𑀁 𑀲𑁄𑀢𑀸𑀬𑀢𑀦𑀫𑁆𑀧𑁂𑀢𑀁 𑀲𑁄𑀢𑀥𑀸𑀢𑀼𑀧𑁂𑀲𑀸 𑀲𑁄𑀢𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁𑁇

(603.)

1244\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁? 𑀬𑀁 𑀲𑁄𑀢𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑀤𑁆𑀤𑀁 𑀆𑀭𑀩𑁆𑀪 𑀲𑁄𑀢𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑀤𑁆𑀤𑀁 𑀆𑀭𑀩𑁆𑀪 𑀲𑁄𑀢𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀲𑁄𑀢𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑀤𑁆𑀤𑀸𑀭𑀫𑁆𑀫𑀡𑁄 𑀲𑁄𑀢𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑀤𑁆𑀤𑀸𑀭𑀫𑁆𑀫𑀡𑀸 𑀲𑁄𑀢𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀲𑁄𑀢𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀲𑁄𑀢𑀁𑀧𑁂𑀢𑀁 𑀲𑁄𑀢𑀸𑀬𑀢𑀦𑀫𑁆𑀧𑁂𑀢𑀁 𑀲𑁄𑀢𑀥𑀸𑀢𑀼𑀧𑁂𑀲𑀸 𑀲𑁄𑀢𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁𑁇

(604.)

1245\. 𑀓𑀢𑀫𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁? 𑀬𑀁 𑀖𑀸𑀦𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁂𑀦 𑀖𑀸𑀦𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀕𑀦𑁆𑀥𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀖𑀸𑀬𑀺 𑀯𑀸 𑀖𑀸𑀬𑀢𑀺 𑀯𑀸 𑀖𑀸𑀬𑀺𑀲𑁆𑀲𑀢𑀺 𑀯𑀸 𑀖𑀸𑀬𑁂 𑀯𑀸, 𑀖𑀸𑀦𑀁𑀧𑁂𑀢𑀁 𑀖𑀸𑀦𑀸𑀬𑀢𑀦𑀫𑁆𑀧𑁂𑀢𑀁 𑀖𑀸𑀦𑀥𑀸𑀢𑀼𑀧𑁂𑀲𑀸 𑀖𑀸𑀦𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁𑁇

(605.)

1246\. 𑀓𑀢𑀫𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁? 𑀬𑀁 𑀖𑀸𑀦𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀖𑀸𑀦𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀕𑀦𑁆𑀥𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀖𑀸𑀦𑀁𑀧𑁂𑀢𑀁 𑀖𑀸𑀦𑀸𑀬𑀢𑀦𑀫𑁆𑀧𑁂𑀢𑀁 𑀖𑀸𑀦𑀥𑀸𑀢𑀼𑀧𑁂𑀲𑀸 𑀖𑀸𑀦𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁𑁇

(606.)

1247\. 𑀓𑀢𑀫𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁? 𑀬𑀁 𑀖𑀸𑀦𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀖𑀸𑀦𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀕𑀦𑁆𑀥𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀖𑀸𑀦𑀁𑀧𑁂𑀢𑀁 𑀖𑀸𑀦𑀸𑀬𑀢𑀦𑀫𑁆𑀧𑁂𑀢𑀁 𑀖𑀸𑀦𑀥𑀸𑀢𑀼𑀧𑁂𑀲𑀸 𑀖𑀸𑀦𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁𑁇

(607.)

1248\. 𑀓𑀢𑀫𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁? 𑀬𑀁 𑀖𑀸𑀦𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀕𑀦𑁆𑀥𑀁 𑀆𑀭𑀩𑁆𑀪 𑀖𑀸𑀦𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀕𑀦𑁆𑀥𑀁 𑀆𑀭𑀩𑁆𑀪 𑀖𑀸𑀦𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀖𑀸𑀦𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀕𑀦𑁆𑀥𑀸𑀭𑀫𑁆𑀫𑀡𑁄 𑀖𑀸𑀦𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀕𑀦𑁆𑀥𑀸𑀭𑀫𑁆𑀫𑀡𑀸 𑀖𑀸𑀦𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀖𑀸𑀦𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀖𑀸𑀦𑀁𑀧𑁂𑀢𑀁 𑀖𑀸𑀦𑀸𑀬𑀢𑀦𑀫𑁆𑀧𑁂𑀢𑀁 𑀖𑀸𑀦𑀥𑀸𑀢𑀼𑀧𑁂𑀲𑀸 𑀖𑀸𑀦𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀖𑀸𑀦𑀸𑀬𑀢𑀦𑀁𑁇

(608.)

1249\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁? 𑀬𑀸 𑀚𑀺𑀯𑁆𑀳𑀸 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀸𑀬 𑀚𑀺𑀯𑁆𑀳𑀸𑀬 𑀅𑀦𑀺𑀤𑀲𑁆𑀲𑀦𑀸𑀬 𑀲𑀧𑁆𑀧𑀝𑀺𑀖𑀸𑀬 𑀭𑀲𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀲𑀸𑀬𑀺 𑀯𑀸 𑀲𑀸𑀬𑀢𑀺 𑀯𑀸 𑀲𑀸𑀬𑀺𑀲𑁆𑀲𑀢𑀺 𑀯𑀸 𑀲𑀸𑀬𑁂 𑀯𑀸, 𑀚𑀺𑀯𑁆𑀳𑀸𑀧𑁂𑀲𑀸 𑀚𑀺𑀯𑁆𑀳𑀸𑀬𑀢𑀦𑀁𑀧𑁂𑀢𑀁 𑀚𑀺𑀯𑁆𑀳𑀸𑀥𑀸𑀢𑀼𑀧𑁂𑀲𑀸 𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁𑁇

(609.)

1250\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁? 𑀬𑀸 𑀚𑀺𑀯𑁆𑀳𑀸 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀸𑀬 𑀚𑀺𑀯𑁆𑀳𑀸𑀬 𑀅𑀦𑀺𑀤𑀲𑁆𑀲𑀦𑀸𑀬 𑀲𑀧𑁆𑀧𑀝𑀺𑀖𑀸𑀬 𑀭𑀲𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀚𑀺𑀯𑁆𑀳𑀸𑀧𑁂𑀲𑀸 𑀚𑀺𑀯𑁆𑀳𑀸𑀬𑀢𑀦𑀁𑀧𑁂𑀢𑀁 𑀚𑀺𑀯𑁆𑀳𑀸𑀥𑀸𑀢𑀼𑀧𑁂𑀲𑀸 𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁𑁇

(610.)

1251\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁? 𑀬𑀸 𑀚𑀺𑀯𑁆𑀳𑀸 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀸 𑀚𑀺𑀯𑁆𑀳𑀸 𑀅𑀦𑀺𑀤𑀲𑁆𑀲𑀦𑀸 𑀲𑀧𑁆𑀧𑀝𑀺𑀖𑀸 𑀭𑀲𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀚𑀺𑀯𑁆𑀳𑀸𑀧𑁂𑀲𑀸 𑀚𑀺𑀯𑁆𑀳𑀸𑀬𑀢𑀦𑀁𑀧𑁂𑀢𑀁 𑀚𑀺𑀯𑁆𑀳𑀸𑀥𑀸𑀢𑀼𑀧𑁂𑀲𑀸 𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁𑁇

(611.)

1252\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁? 𑀬𑀸 𑀚𑀺𑀯𑁆𑀳𑀸 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀭𑀲𑀁 𑀆𑀭𑀩𑁆𑀪 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀭𑀲𑀁 𑀆𑀭𑀩𑁆𑀪 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀭𑀲𑀸𑀭𑀫𑁆𑀫𑀡𑁄 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀭𑀲𑀸𑀭𑀫𑁆𑀫𑀡𑀸 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀚𑀺𑀯𑁆𑀳𑀸𑀧𑁂𑀲𑀸 𑀚𑀺𑀯𑁆𑀳𑀸𑀬𑀢𑀦𑀁𑀧𑁂𑀢𑀁 𑀚𑀺𑀯𑁆𑀳𑀸𑀥𑀸𑀢𑀼𑀧𑁂𑀲𑀸 𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀚𑀺𑀯𑁆𑀳𑀸𑀬𑀢𑀦𑀁𑁇

(612.)

1253\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁂𑀦 𑀓𑀸𑀬𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀨𑁄𑀝𑁆𑀞𑀩𑁆𑀩𑀁 𑀅𑀦𑀺𑀤𑀲𑁆𑀲𑀦𑀲𑀧𑁆𑀧𑀝𑀺𑀖𑀁 𑀨𑀼𑀲𑀺 𑀯𑀸 𑀨𑀼𑀲𑀢𑀺 𑀯𑀸 𑀨𑀼𑀲𑀺𑀲𑁆𑀲𑀢𑀺 𑀯𑀸 𑀨𑀼𑀲𑁂 𑀯𑀸, 𑀓𑀸𑀬𑁄𑀧𑁂𑀲𑁄 𑀓𑀸𑀬𑀸𑀬𑀢𑀦𑀫𑁆𑀧𑁂𑀢𑀁 𑀓𑀸𑀬𑀥𑀸𑀢𑀼𑀧𑁂𑀲𑀸 𑀓𑀸𑀬𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁𑁇

(613.)

1254\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀓𑀸𑀬𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀨𑁄𑀝𑁆𑀞𑀩𑁆𑀩𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀓𑀸𑀬𑁄𑀧𑁂𑀲𑁄 𑀓𑀸𑀬𑀸𑀬𑀢𑀦𑀫𑁆𑀧𑁂𑀢𑀁 𑀓𑀸𑀬𑀥𑀸𑀢𑀼𑀧𑁂𑀲𑀸 𑀓𑀸𑀬𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁𑁇

(614.)

1255\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁄 𑀓𑀸𑀬𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀨𑁄𑀝𑁆𑀞𑀩𑁆𑀩𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀓𑀸𑀬𑁄𑀧𑁂𑀲𑁄 𑀓𑀸𑀬𑀸𑀬𑀢𑀦𑀫𑁆𑀧𑁂𑀢𑀁 𑀓𑀸𑀬𑀥𑀸𑀢𑀼𑀧𑁂𑀲𑀸 𑀓𑀸𑀬𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁𑁇

(615.)

1256\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄 𑀅𑀢𑁆𑀢𑀪𑀸𑀯𑀧𑀭𑀺𑀬𑀸𑀧𑀦𑁆𑀦𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀨𑁄𑀝𑁆𑀞𑀩𑁆𑀩𑀁 𑀆𑀭𑀩𑁆𑀪 𑀓𑀸𑀬𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀨𑁄𑀝𑁆𑀞𑀩𑁆𑀩𑀁 𑀆𑀭𑀩𑁆𑀪 𑀓𑀸𑀬𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀨𑁄𑀝𑁆𑀞𑀩𑁆𑀩𑀸𑀭𑀫𑁆𑀫𑀡𑁄 𑀓𑀸𑀬𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀨𑁄𑀝𑁆𑀞𑀩𑁆𑀩𑀸𑀭𑀫𑁆𑀫𑀡𑀸 𑀓𑀸𑀬𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀓𑀸𑀬𑁄𑀧𑁂𑀲𑁄 𑀓𑀸𑀬𑀸𑀬𑀢𑀦𑀫𑁆𑀧𑁂𑀢𑀁 𑀓𑀸𑀬𑀥𑀸𑀢𑀼𑀧𑁂𑀲𑀸 𑀓𑀸𑀬𑀺𑀦𑁆𑀤𑁆𑀭𑀺𑀬𑀫𑁆𑀧𑁂𑀢𑀁 𑀮𑁄𑀓𑁄𑀧𑁂𑀲𑁄 𑀤𑁆𑀯𑀸𑀭𑀸𑀧𑁂𑀲𑀸 𑀲𑀫𑀼𑀤𑁆𑀤𑁄𑀧𑁂𑀲𑁄 𑀧𑀡𑁆𑀟𑀭𑀁𑀧𑁂𑀢𑀁 𑀔𑁂𑀢𑁆𑀢𑀫𑁆𑀧𑁂𑀢𑀁 𑀯𑀢𑁆𑀣𑀼𑀁𑀧𑁂𑀢𑀁 𑀑𑀭𑀺𑀫𑀁 𑀢𑀻𑀭𑀁𑀧𑁂𑀢𑀁 𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁𑁇

(616.)

1257\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁? 𑀬𑀁 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀦𑀻𑀮𑀁 𑀧𑀻𑀢𑀓𑀁 𑀮𑁄𑀳𑀺𑀢𑀓𑀁 𑀑𑀤𑀸𑀢𑀁 𑀓𑀸𑀍𑀅𑀓𑀁 𑀫𑀜𑁆𑀚𑀺𑀝𑁆𑀞𑀓𑀁 𑀳𑀭𑀺 𑀳𑀭𑀺𑀯𑀡𑁆𑀡𑀁 𑀅𑀫𑁆𑀩𑀗𑁆𑀓𑀼𑀭𑀯𑀡𑁆𑀡𑀁 𑀤𑀻𑀖𑀁 𑀭𑀲𑁆𑀲𑀁 𑀅𑀡𑀼𑀁 𑀣𑀽𑀮𑀁 𑀯𑀝𑁆𑀝𑀁 𑀧𑀭𑀺𑀫𑀡𑁆𑀟𑀮𑀁 𑀘𑀢𑀼𑀭𑀁𑀲𑀁 𑀙𑀍𑀅𑀁𑀲𑀁 𑀅𑀝𑁆𑀞𑀁𑀲𑀁 𑀲𑁄𑀍𑀅𑀲𑀁𑀲𑀁 𑀦𑀺𑀦𑁆𑀦𑀁 𑀣𑀮𑀁 𑀙𑀸𑀬𑀸 𑀆𑀢𑀧𑁄 𑀆𑀮𑁄𑀓𑁄 𑀅𑀦𑁆𑀥𑀓𑀸𑀭𑁄 𑀅𑀩𑁆𑀪𑀸 𑀫𑀳𑀺𑀓𑀸 𑀥𑀽𑀫𑁄 𑀭𑀚𑁄 𑀘𑀦𑁆𑀤𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀲𑀽𑀭𑀺𑀬𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀢𑀸𑀭𑀓𑀭𑀽𑀧𑀸𑀦𑀁 𑀯𑀡𑁆𑀡𑀦𑀺𑀪𑀸 𑀆𑀤𑀸𑀲𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀫𑀡𑀺𑀲𑀗𑁆𑀔𑀫𑀼𑀢𑁆𑀢𑀸𑀯𑁂𑀍𑀉𑀭𑀺𑀬𑀲𑁆𑀲 𑀯𑀡𑁆𑀡𑀦𑀺𑀪𑀸 𑀚𑀸𑀢𑀭𑀽𑀧𑀭𑀚𑀢𑀲𑁆𑀲 𑀯𑀡𑁆𑀡𑀦𑀺𑀪𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁, 𑀬𑀁 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀘𑀓𑁆𑀔𑀼𑀦𑀸 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀧𑀲𑁆𑀲𑀺 𑀯𑀸 𑀧𑀲𑁆𑀲𑀢𑀺 𑀯𑀸 𑀧𑀲𑁆𑀲𑀺𑀲𑁆𑀲𑀢𑀺 𑀯𑀸 𑀧𑀲𑁆𑀲𑁂 𑀯𑀸, 𑀭𑀽𑀧𑀁𑀧𑁂𑀢𑀁 𑀭𑀽𑀧𑀸𑀬𑀢𑀦𑀫𑁆𑀧𑁂𑀢𑀁 𑀭𑀽𑀧𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁𑁇

(617.)

1258\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁? 𑀬𑀁 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀦𑀻𑀮𑀁 𑀧𑀻𑀢𑀓𑀁 𑀮𑁄𑀳𑀺𑀢𑀓𑀁 𑀑𑀤𑀸𑀢𑀁 𑀓𑀸𑀍𑀅𑀓𑀁 𑀫𑀜𑁆𑀚𑀺𑀝𑁆𑀞𑀓𑀁 𑀳𑀭𑀺 𑀳𑀭𑀺𑀯𑀡𑁆𑀡𑀁 𑀅𑀫𑁆𑀩𑀗𑁆𑀓𑀼𑀭𑀯𑀡𑁆𑀡𑀁 𑀤𑀻𑀖𑀁 𑀭𑀲𑁆𑀲𑀁 𑀅𑀡𑀼𑀁 𑀣𑀽𑀮𑀁 𑀯𑀝𑁆𑀝𑀁 𑀧𑀭𑀺𑀫𑀡𑁆𑀟𑀮𑀁 𑀘𑀢𑀼𑀭𑀁𑀲𑀁 𑀙𑀍𑀅𑀁𑀲𑀁 𑀅𑀝𑁆𑀞𑀁𑀲𑀁 𑀲𑁄𑀍𑀅𑀲𑀁𑀲𑀁 𑀦𑀺𑀦𑁆𑀦𑀁 𑀣𑀮𑀁 𑀙𑀸𑀬𑀸 𑀆𑀢𑀧𑁄 𑀆𑀮𑁄𑀓𑁄 𑀅𑀦𑁆𑀥𑀓𑀸𑀭𑁄 𑀅𑀩𑁆𑀪𑀸 𑀫𑀳𑀺𑀓𑀸 𑀥𑀽𑀫𑁄 𑀭𑀚𑁄 𑀘𑀦𑁆𑀤𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀲𑀽𑀭𑀺𑀬𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀢𑀸𑀭𑀓𑀭𑀽𑀧𑀸𑀦𑀁 𑀯𑀡𑁆𑀡𑀦𑀺𑀪𑀸 𑀆𑀤𑀸𑀲𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀫𑀡𑀺𑀲𑀗𑁆𑀔𑀫𑀼𑀢𑁆𑀢𑀸𑀯𑁂𑀍𑀉𑀭𑀺𑀬𑀲𑁆𑀲 𑀯𑀡𑁆𑀡𑀦𑀺𑀪𑀸 𑀚𑀸𑀢𑀭𑀽𑀧𑀭𑀚𑀢𑀲𑁆𑀲 𑀯𑀡𑁆𑀡𑀦𑀺𑀪𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁, 𑀬𑀫𑁆𑀳𑀺 𑀭𑀽𑀧𑀫𑁆𑀳𑀺 𑀲𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀘𑀓𑁆𑀔𑀼𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀭𑀽𑀧𑀁𑀧𑁂𑀢𑀁 𑀭𑀽𑀧𑀸𑀬𑀢𑀦𑀫𑁆𑀧𑁂𑀢𑀁 𑀭𑀽𑀧𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁𑁇

(618.)

1259\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁? 𑀬𑀁 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀦𑀻𑀮𑀁 𑀧𑀻𑀢𑀓𑀁 𑀮𑁄𑀳𑀺𑀢𑀓𑀁 𑀑𑀤𑀸𑀢𑀁 𑀓𑀸𑀍𑀅𑀓𑀁 𑀫𑀜𑁆𑀚𑀺𑀝𑁆𑀞𑀓𑀁 𑀳𑀭𑀺 𑀳𑀭𑀺𑀯𑀡𑁆𑀡𑀁 𑀅𑀫𑁆𑀩𑀗𑁆𑀓𑀼𑀭𑀯𑀡𑁆𑀡𑀁 𑀤𑀻𑀖𑀁 𑀭𑀲𑁆𑀲𑀁 𑀅𑀡𑀼𑀁 𑀣𑀽𑀮𑀁 𑀯𑀝𑁆𑀝𑀁 𑀧𑀭𑀺𑀫𑀡𑁆𑀟𑀮𑀁 𑀘𑀢𑀼𑀭𑀁𑀲𑀁 𑀙𑀍𑀅𑀁𑀲𑀁 𑀅𑀝𑁆𑀞𑀁𑀲𑀁 𑀲𑁄𑀍𑀅𑀲𑀁𑀲𑀁 𑀦𑀺𑀦𑁆𑀦𑀁 𑀣𑀮𑀁 𑀙𑀸𑀬𑀸 𑀆𑀢𑀧𑁄 𑀆𑀮𑁄𑀓𑁄 𑀅𑀦𑁆𑀥𑀓𑀸𑀭𑁄 𑀅𑀩𑁆𑀪𑀸 𑀫𑀳𑀺𑀓𑀸 𑀥𑀽𑀫𑁄 𑀭𑀚𑁄 𑀘𑀦𑁆𑀤𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀲𑀽𑀭𑀺𑀬𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀢𑀸𑀭𑀓𑀭𑀽𑀧𑀸𑀦𑀁 𑀯𑀡𑁆𑀡𑀦𑀺𑀪𑀸 𑀆𑀤𑀸𑀲𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀫𑀡𑀺𑀲𑀗𑁆𑀔𑀫𑀼𑀢𑁆𑀢𑀸𑀯𑁂𑀍𑀉𑀭𑀺𑀬𑀲𑁆𑀲 𑀯𑀡𑁆𑀡𑀦𑀺𑀪𑀸 𑀚𑀸𑀢𑀭𑀽𑀧𑀭𑀚𑀢𑀲𑁆𑀲 𑀯𑀡𑁆𑀡𑀦𑀺𑀪𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁, 𑀬𑀁 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀘𑀓𑁆𑀔𑀼𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀭𑀽𑀧𑀁𑀧𑁂𑀢𑀁 𑀭𑀽𑀧𑀸𑀬𑀢𑀦𑀫𑁆𑀧𑁂𑀢𑀁 𑀭𑀽𑀧𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁𑁇

(619.)

1260\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁? 𑀬𑀁 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀦𑀻𑀮𑀁 𑀧𑀻𑀢𑀓𑀁 𑀮𑁄𑀳𑀺𑀢𑀓𑀁 𑀑𑀤𑀸𑀢𑀁 𑀓𑀸𑀍𑀅𑀓𑀁 𑀫𑀜𑁆𑀚𑀺𑀝𑁆𑀞𑀓𑀁 𑀳𑀭𑀺 𑀳𑀭𑀺𑀯𑀡𑁆𑀡𑀁 𑀅𑀫𑁆𑀩𑀗𑁆𑀓𑀼𑀭𑀯𑀡𑁆𑀡𑀁 𑀤𑀻𑀖𑀁 𑀭𑀲𑁆𑀲𑀁 𑀅𑀡𑀼𑀁 𑀣𑀽𑀮𑀁 𑀯𑀝𑁆𑀝𑀁 𑀧𑀭𑀺𑀫𑀡𑁆𑀟𑀮𑀁 𑀘𑀢𑀼𑀭𑀁𑀲𑀁 𑀙𑀍𑀅𑀁𑀲𑀁 𑀅𑀝𑁆𑀞𑀁𑀲𑀁 𑀲𑁄𑀍𑀅𑀲𑀁𑀲𑀁 𑀦𑀺𑀦𑁆𑀦𑀁 𑀣𑀮𑀁 𑀙𑀸𑀬𑀸 𑀆𑀢𑀧𑁄 𑀆𑀮𑁄𑀓𑁄 𑀅𑀦𑁆𑀥𑀓𑀸𑀭𑁄 𑀅𑀩𑁆𑀪𑀸 𑀫𑀳𑀺𑀓𑀸 𑀥𑀽𑀫𑁄 𑀭𑀚𑁄 𑀘𑀦𑁆𑀤𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀲𑀽𑀭𑀺𑀬𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀢𑀸𑀭𑀓𑀭𑀽𑀧𑀸𑀦𑀁 𑀯𑀡𑁆𑀡𑀦𑀺𑀪𑀸 𑀆𑀤𑀸𑀲𑀫𑀡𑁆𑀟𑀮𑀲𑁆𑀲 𑀯𑀡𑁆𑀡𑀦𑀺𑀪𑀸 𑀫𑀡𑀺𑀲𑀗𑁆𑀔𑀫𑀼𑀢𑁆𑀢𑀸𑀯𑁂𑀍𑀉𑀭𑀺𑀬𑀲𑁆𑀲 𑀯𑀡𑁆𑀡𑀦𑀺𑀪𑀸 𑀚𑀸𑀢𑀭𑀽𑀧𑀭𑀚𑀢𑀲𑁆𑀲 𑀯𑀡𑁆𑀡𑀦𑀺𑀪𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸 𑀲𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁, 𑀬𑀁 𑀭𑀽𑀧𑀁 𑀆𑀭𑀩𑁆𑀪 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀽𑀧𑀁 𑀆𑀭𑀩𑁆𑀪 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀽𑀧𑀸𑀭𑀫𑁆𑀫𑀡𑁄 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀽𑀧𑀸𑀭𑀫𑁆𑀫𑀡𑀸 𑀘𑀓𑁆𑀔𑀼𑀁 𑀦𑀺𑀲𑁆𑀲𑀸𑀬 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀭𑀽𑀧𑀁𑀧𑁂𑀢𑀁 𑀭𑀽𑀧𑀸𑀬𑀢𑀦𑀫𑁆𑀧𑁂𑀢𑀁 𑀭𑀽𑀧𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁𑁇

(620.)

1261\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁? 𑀬𑁄 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀪𑁂𑀭𑀺𑀲𑀤𑁆𑀤𑁄 𑀫𑀼𑀤𑀺𑀗𑁆𑀕𑀲𑀤𑁆𑀤𑁄 𑀲𑀗𑁆𑀔𑀲𑀤𑁆𑀤𑁄 𑀧𑀡𑀯𑀲𑀤𑁆𑀤𑁄 𑀕𑀻𑀢𑀲𑀤𑁆𑀤𑁄 𑀯𑀸𑀤𑀺𑀢𑀲𑀤𑁆𑀤𑁄 𑀲𑀫𑁆𑀫𑀲𑀤𑁆𑀤𑁄 𑀧𑀸𑀡𑀺𑀲𑀤𑁆𑀤𑁄 𑀲𑀢𑁆𑀢𑀸𑀦𑀁 𑀦𑀺𑀕𑁆𑀖𑁄𑀲𑀲𑀤𑁆𑀤𑁄 𑀥𑀸𑀢𑀽𑀦𑀁 𑀲𑀦𑁆𑀦𑀺𑀖𑀸𑀢𑀲𑀤𑁆𑀤𑁄 𑀯𑀸𑀢𑀲𑀤𑁆𑀤𑁄 𑀉𑀤𑀓𑀲𑀤𑁆𑀤𑁄 𑀫𑀦𑀼𑀲𑁆𑀲𑀲𑀤𑁆𑀤𑁄 𑀅𑀫𑀦𑀼𑀲𑁆𑀲𑀲𑀤𑁆𑀤𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀲𑀤𑁆𑀤𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀲𑁄𑀢𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀲𑀼𑀡𑀺 𑀯𑀸 𑀲𑀼𑀡𑀸𑀢𑀺 𑀯𑀸 𑀲𑀼𑀡𑀺𑀲𑁆𑀲𑀢𑀺 𑀯𑀸 𑀲𑀼𑀡𑁂 𑀯𑀸, 𑀲𑀤𑁆𑀤𑁄𑀧𑁂𑀲𑁄 𑀲𑀤𑁆𑀤𑀸𑀬𑀢𑀦𑀫𑁆𑀧𑁂𑀢𑀁 𑀲𑀤𑁆𑀤𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁𑁇

(621.)

1262\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁? 𑀬𑁄 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀪𑁂𑀭𑀺𑀲𑀤𑁆𑀤𑁄 𑀫𑀼𑀤𑀺𑀗𑁆𑀕𑀲𑀤𑁆𑀤𑁄 𑀲𑀗𑁆𑀔𑀲𑀤𑁆𑀤𑁄 𑀧𑀡𑀯𑀲𑀤𑁆𑀤𑁄 𑀕𑀻𑀢𑀲𑀤𑁆𑀤𑁄 𑀯𑀸𑀤𑀺𑀢𑀲𑀤𑁆𑀤𑁄 𑀲𑀫𑁆𑀫𑀲𑀤𑁆𑀤𑁄 𑀧𑀸𑀡𑀺𑀲𑀤𑁆𑀤𑁄 𑀲𑀢𑁆𑀢𑀸𑀦𑀁 𑀦𑀺𑀕𑁆𑀖𑁄𑀲𑀲𑀤𑁆𑀤𑁄 𑀥𑀸𑀢𑀽𑀦𑀁 𑀲𑀦𑁆𑀦𑀺𑀖𑀸𑀢𑀲𑀤𑁆𑀤𑁄 𑀯𑀸𑀢𑀲𑀤𑁆𑀤𑁄 𑀉𑀤𑀓𑀲𑀤𑁆𑀤𑁄 𑀫𑀦𑀼𑀲𑁆𑀲𑀲𑀤𑁆𑀤𑁄 𑀅𑀫𑀦𑀼𑀲𑁆𑀲𑀲𑀤𑁆𑀤𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀲𑀤𑁆𑀤𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀲𑁄𑀢𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀲𑀤𑁆𑀤𑁄𑀧𑁂𑀲𑁄 𑀲𑀤𑁆𑀤𑀸𑀬𑀢𑀦𑀫𑁆𑀧𑁂𑀢𑀁 𑀲𑀤𑁆𑀤𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁𑁇

(622.)

1263\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁? 𑀬𑁄 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀪𑁂𑀭𑀺𑀲𑀤𑁆𑀤𑁄 𑀫𑀼𑀤𑀺𑀗𑁆𑀕𑀲𑀤𑁆𑀤𑁄 𑀲𑀗𑁆𑀔𑀲𑀤𑁆𑀤𑁄 𑀧𑀡𑀯𑀲𑀤𑁆𑀤𑁄 𑀕𑀻𑀢𑀲𑀤𑁆𑀤𑁄 𑀯𑀸𑀤𑀺𑀢𑀲𑀤𑁆𑀤𑁄 𑀲𑀫𑁆𑀫𑀲𑀤𑁆𑀤𑁄 𑀧𑀸𑀡𑀺𑀲𑀤𑁆𑀤𑁄 𑀲𑀢𑁆𑀢𑀸𑀦𑀁 𑀦𑀺𑀕𑁆𑀖𑁄𑀲𑀲𑀤𑁆𑀤𑁄 𑀥𑀸𑀢𑀽𑀦𑀁 𑀲𑀦𑁆𑀦𑀺𑀖𑀸𑀢𑀲𑀤𑁆𑀤𑁄 𑀯𑀸𑀢𑀲𑀤𑁆𑀤𑁄 𑀉𑀤𑀓𑀲𑀤𑁆𑀤𑁄 𑀫𑀦𑀼𑀲𑁆𑀲𑀲𑀤𑁆𑀤𑁄 𑀅𑀫𑀦𑀼𑀲𑁆𑀲𑀲𑀤𑁆𑀤𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁄 𑀲𑀤𑁆𑀤𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀲𑁄𑀢𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀲𑀤𑁆𑀤𑁄𑀧𑁂𑀲𑁄 𑀲𑀤𑁆𑀤𑀸𑀬𑀢𑀦𑀫𑁆𑀧𑁂𑀢𑀁 𑀲𑀤𑁆𑀤𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁𑁇

(623.)

1264\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁? 𑀬𑁄 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀪𑁂𑀭𑀺𑀲𑀤𑁆𑀤𑁄 𑀫𑀼𑀤𑀺𑀗𑁆𑀕𑀲𑀤𑁆𑀤𑁄 𑀲𑀗𑁆𑀔𑀲𑀤𑁆𑀤𑁄 𑀧𑀡𑀯𑀲𑀤𑁆𑀤𑁄 𑀕𑀻𑀢𑀲𑀤𑁆𑀤𑁄 𑀯𑀸𑀤𑀺𑀢𑀲𑀤𑁆𑀤𑁄 𑀲𑀫𑁆𑀫𑀲𑀤𑁆𑀤𑁄 𑀧𑀸𑀡𑀺𑀲𑀤𑁆𑀤𑁄 𑀲𑀢𑁆𑀢𑀸𑀦𑀁 𑀦𑀺𑀕𑁆𑀖𑁄𑀲𑀲𑀤𑁆𑀤𑁄 𑀥𑀸𑀢𑀽𑀦𑀁 𑀲𑀦𑁆𑀦𑀺𑀖𑀸𑀢𑀲𑀤𑁆𑀤𑁄 𑀯𑀸𑀢𑀲𑀤𑁆𑀤𑁄 𑀉𑀤𑀓𑀲𑀤𑁆𑀤𑁄 𑀫𑀦𑀼𑀲𑁆𑀲𑀲𑀤𑁆𑀤𑁄 𑀅𑀫𑀦𑀼𑀲𑁆𑀲𑀲𑀤𑁆𑀤𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀲𑀤𑁆𑀤𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀲𑀤𑁆𑀤𑀁 𑀆𑀭𑀩𑁆𑀪 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑁄𑀢𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑀤𑁆𑀤𑀁 𑀆𑀭𑀩𑁆𑀪 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑁄𑀢𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀲𑁄𑀢𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑀤𑁆𑀤𑀸𑀭𑀫𑁆𑀫𑀡𑁄 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑁄𑀢𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀲𑀤𑁆𑀤𑀸𑀭𑀫𑁆𑀫𑀡𑀸 𑀲𑁄𑀢𑀁 𑀦𑀺𑀲𑁆𑀲𑀸𑀬 𑀲𑁄𑀢𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀲𑁄𑀢𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀲𑀤𑁆𑀤𑁄𑀧𑁂𑀲𑁄 𑀲𑀤𑁆𑀤𑀸𑀬𑀢𑀦𑀫𑁆𑀧𑁂𑀢𑀁 𑀲𑀤𑁆𑀤𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁𑁇

(624.)

1265\. 𑀓𑀢𑀫𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁? 𑀬𑁄 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀕𑀦𑁆𑀥𑁄 𑀲𑀸𑀭𑀕𑀦𑁆𑀥𑁄 𑀢𑀘𑀕𑀦𑁆𑀥𑁄 𑀧𑀢𑁆𑀢𑀕𑀦𑁆𑀥𑁄 𑀧𑀼𑀧𑁆𑀨𑀕𑀦𑁆𑀥𑁄 𑀨𑀮𑀕𑀦𑁆𑀥𑁄 𑀆𑀫𑀓𑀕𑀦𑁆𑀥𑁄 𑀯𑀺𑀲𑁆𑀲𑀕𑀦𑁆𑀥𑁄 𑀲𑀼𑀕𑀦𑁆𑀥𑁄 𑀤𑀼𑀕𑁆𑀕𑀦𑁆𑀥𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀕𑀦𑁆𑀥𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀖𑀸𑀦𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀖𑀸𑀬𑀺 𑀯𑀸 𑀖𑀸𑀬𑀢𑀺 𑀯𑀸 𑀖𑀸𑀬𑀺𑀲𑁆𑀲𑀢𑀺 𑀯𑀸 𑀖𑀸𑀬𑁂 𑀯𑀸, 𑀕𑀦𑁆𑀥𑁄𑀧𑁂𑀲𑁄 𑀕𑀦𑁆𑀥𑀸𑀬𑀢𑀦𑀫𑁆𑀧𑁂𑀢𑀁 𑀕𑀦𑁆𑀥𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁𑁇

(625.)

1266\. 𑀓𑀢𑀫𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁? 𑀬𑁄 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀕𑀦𑁆𑀥𑁄 𑀲𑀸𑀭𑀕𑀦𑁆𑀥𑁄 𑀢𑀘𑀕𑀦𑁆𑀥𑁄 𑀧𑀢𑁆𑀢𑀕𑀦𑁆𑀥𑁄 𑀧𑀼𑀧𑁆𑀨𑀕𑀦𑁆𑀥𑁄 𑀨𑀮𑀕𑀦𑁆𑀥𑁄 𑀆𑀫𑀓𑀕𑀦𑁆𑀥𑁄 𑀯𑀺𑀲𑁆𑀲𑀕𑀦𑁆𑀥𑁄 𑀲𑀼𑀕𑀦𑁆𑀥𑁄 𑀤𑀼𑀕𑁆𑀕𑀦𑁆𑀥𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀕𑀦𑁆𑀥𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀖𑀸𑀦𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀕𑀦𑁆𑀥𑁄𑀧𑁂𑀲𑁄 𑀕𑀦𑁆𑀥𑀸𑀬𑀢𑀦𑀫𑁆𑀧𑁂𑀢𑀁 𑀕𑀦𑁆𑀥𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁𑁇

(626.)

1267\. 𑀓𑀢𑀫𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁? 𑀬𑁄 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀕𑀦𑁆𑀥𑁄 𑀲𑀸𑀭𑀕𑀦𑁆𑀥𑁄 𑀢𑀘𑀕𑀦𑁆𑀥𑁄 𑀧𑀢𑁆𑀢𑀕𑀦𑁆𑀥𑁄 𑀧𑀼𑀧𑁆𑀨𑀕𑀦𑁆𑀥𑁄 𑀨𑀮𑀕𑀦𑁆𑀥𑁄 𑀆𑀫𑀓𑀕𑀦𑁆𑀥𑁄 𑀯𑀺𑀲𑁆𑀲𑀕𑀦𑁆𑀥𑁄 𑀲𑀼𑀕𑀦𑁆𑀥𑁄 𑀤𑀼𑀕𑁆𑀕𑀦𑁆𑀥𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁄 𑀕𑀦𑁆𑀥𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀖𑀸𑀦𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀕𑀦𑁆𑀥𑁄𑀧𑁂𑀲𑁄 𑀕𑀦𑁆𑀥𑀸𑀬𑀢𑀦𑀫𑁆𑀧𑁂𑀢𑀁 𑀕𑀦𑁆𑀥𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁𑁇

(627.)

1268\. 𑀓𑀢𑀫𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁? 𑀬𑁄 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀕𑀦𑁆𑀥𑁄 𑀲𑀸𑀭𑀕𑀦𑁆𑀥𑁄 𑀢𑀘𑀕𑀦𑁆𑀥𑁄 𑀧𑀢𑁆𑀢𑀕𑀦𑁆𑀥𑁄 𑀧𑀼𑀧𑁆𑀨𑀕𑀦𑁆𑀥𑁄 𑀨𑀮𑀕𑀦𑁆𑀥𑁄 𑀆𑀫𑀓𑀕𑀦𑁆𑀥𑁄 𑀯𑀺𑀲𑁆𑀲𑀕𑀦𑁆𑀥𑁄 𑀲𑀼𑀕𑀦𑁆𑀥𑁄 𑀤𑀼𑀕𑁆𑀕𑀦𑁆𑀥𑁄, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀕𑀦𑁆𑀥𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀕𑀦𑁆𑀥𑀁 𑀆𑀭𑀩𑁆𑀪 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀖𑀸𑀦𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀕𑀦𑁆𑀥𑀁 𑀆𑀭𑀩𑁆𑀪 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀖𑀸𑀦𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀖𑀸𑀦𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀕𑀦𑁆𑀥𑀸𑀭𑀫𑁆𑀫𑀡𑁄 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀖𑀸𑀦𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀕𑀦𑁆𑀥𑀸𑀭𑀫𑁆𑀫𑀡𑀸 𑀖𑀸𑀦𑀁 𑀦𑀺𑀲𑁆𑀲𑀸𑀬 𑀖𑀸𑀦𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀖𑀸𑀦𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀕𑀦𑁆𑀥𑁄𑀧𑁂𑀲𑁄 𑀕𑀦𑁆𑀥𑀸𑀬𑀢𑀦𑀫𑁆𑀧𑁂𑀢𑀁 𑀕𑀦𑁆𑀥𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀕𑀦𑁆𑀥𑀸𑀬𑀢𑀦𑀁𑁇

(628.)

1269\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁? 𑀬𑁄 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀭𑀲𑁄 𑀔𑀦𑁆𑀥𑀭𑀲𑁄 𑀢𑀘𑀭𑀲𑁄 𑀧𑀢𑁆𑀢𑀭𑀲𑁄 𑀧𑀼𑀧𑁆𑀨𑀭𑀲𑁄 𑀨𑀮𑀭𑀲𑁄 𑀅𑀫𑁆𑀩𑀺𑀮𑀁 𑀫𑀥𑀼𑀭𑀁 𑀢𑀺𑀢𑁆𑀢𑀓𑀁 𑀓𑀝𑀼𑀓𑀁 𑀮𑁄𑀡𑀺𑀓𑀁 𑀔𑀸𑀭𑀺𑀓𑀁 𑀮𑀫𑁆𑀩𑀺𑀮𑀁 𑀓𑀲𑀸𑀯𑁄 𑀲𑀸𑀤𑀼 𑀅𑀲𑀸𑀤𑀼, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀭𑀲𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀚𑀺𑀯𑁆𑀳𑀸𑀬 𑀅𑀦𑀺𑀤𑀲𑁆𑀲𑀦𑀸𑀬 𑀲𑀧𑁆𑀧𑀝𑀺𑀖𑀸𑀬 𑀲𑀸𑀬𑀺 𑀯𑀸 𑀲𑀸𑀬𑀢𑀺 𑀯𑀸 𑀲𑀸𑀬𑀺𑀲𑁆𑀲𑀢𑀺 𑀯𑀸 𑀲𑀸𑀬𑁂 𑀯𑀸, 𑀭𑀲𑁄𑀧𑁂𑀲𑁄 𑀭𑀲𑀸𑀬𑀢𑀦𑀫𑁆𑀧𑁂𑀢𑀁 𑀭𑀲𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁𑁇

(629.)

1270\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁? 𑀬𑁄 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀭𑀲𑁄 𑀔𑀦𑁆𑀥𑀭𑀲𑁄 𑀢𑀘𑀭𑀲𑁄 𑀧𑀢𑁆𑀢𑀭𑀲𑁄 𑀧𑀼𑀧𑁆𑀨𑀭𑀲𑁄 𑀨𑀮𑀭𑀲𑁄 𑀅𑀫𑁆𑀩𑀺𑀮𑀁 𑀫𑀥𑀼𑀭𑀁 𑀢𑀺𑀢𑁆𑀢𑀓𑀁 𑀓𑀝𑀼𑀓𑀁 𑀮𑁄𑀡𑀺𑀓𑀁 𑀔𑀸𑀭𑀺𑀓𑀁 𑀮𑀫𑁆𑀩𑀺𑀮𑀁 𑀓𑀲𑀸𑀯𑁄 𑀲𑀸𑀤𑀼 𑀅𑀲𑀸𑀤𑀼, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀫𑁆𑀳𑀺 𑀭𑀲𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀚𑀺𑀯𑁆𑀳𑀸 𑀅𑀦𑀺𑀤𑀲𑁆𑀲𑀦𑀸 𑀲𑀧𑁆𑀧𑀝𑀺𑀖𑀸 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀭𑀲𑁄𑀧𑁂𑀲𑁄 𑀭𑀲𑀸𑀬𑀢𑀦𑀫𑁆𑀧𑁂𑀢𑀁 𑀭𑀲𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁𑁇

(630.)

1271\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁? 𑀬𑁄 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀭𑀲𑁄 𑀔𑀦𑁆𑀥𑀭𑀲𑁄 𑀢𑀘𑀭𑀲𑁄 𑀧𑀢𑁆𑀢𑀭𑀲𑁄 𑀧𑀼𑀧𑁆𑀨𑀭𑀲𑁄 𑀨𑀮𑀭𑀲𑁄 𑀅𑀫𑁆𑀩𑀺𑀮𑀁 𑀫𑀥𑀼𑀭𑀁 𑀢𑀺𑀢𑁆𑀢𑀓𑀁 𑀓𑀝𑀼𑀓𑀁 𑀮𑁄𑀡𑀺𑀓𑀁 𑀔𑀸𑀭𑀺𑀓𑀁 𑀮𑀫𑁆𑀩𑀺𑀮𑀁 𑀓𑀲𑀸𑀯𑁄 𑀲𑀸𑀤𑀼 𑀅𑀲𑀸𑀤𑀼, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑁄 𑀭𑀲𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀚𑀺𑀯𑁆𑀳𑀸𑀬 𑀅𑀦𑀺𑀤𑀲𑁆𑀲𑀦𑀸𑀬 𑀲𑀧𑁆𑀧𑀝𑀺𑀖𑀸𑀬 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀭𑀲𑁄𑀧𑁂𑀲𑁄 𑀭𑀲𑀸𑀬𑀢𑀦𑀫𑁆𑀧𑁂𑀢𑀁 𑀭𑀲𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁𑁇

(631.)

1272\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁? 𑀬𑁄 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀫𑀽𑀮𑀭𑀲𑁄 𑀔𑀦𑁆𑀥𑀭𑀲𑁄 𑀢𑀘𑀭𑀲𑁄 𑀧𑀢𑁆𑀢𑀭𑀲𑁄 𑀧𑀼𑀧𑁆𑀨𑀭𑀲𑁄 𑀨𑀮𑀭𑀲𑁄 𑀅𑀫𑁆𑀩𑀺𑀮𑀁 𑀫𑀥𑀼𑀭𑀁 𑀢𑀺𑀢𑁆𑀢𑀓𑀁 𑀓𑀝𑀼𑀓𑀁 𑀮𑁄𑀡𑀺𑀓𑀁 𑀔𑀸𑀭𑀺𑀓𑀁 𑀮𑀫𑁆𑀩𑀺𑀮𑀁 𑀓𑀲𑀸𑀯𑁄 𑀲𑀸𑀤𑀼 𑀅𑀲𑀸𑀤𑀼, 𑀬𑁄 𑀯𑀸 𑀧𑀦𑀜𑁆𑀜𑁄𑀧𑀺 𑀅𑀢𑁆𑀣𑀺 𑀭𑀲𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄, 𑀬𑀁 𑀭𑀲𑀁 𑀆𑀭𑀩𑁆𑀪 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀲𑀁 𑀆𑀭𑀩𑁆𑀪 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀲𑀸𑀭𑀫𑁆𑀫𑀡𑁄 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀭𑀲𑀸𑀭𑀫𑁆𑀫𑀡𑀸 𑀚𑀺𑀯𑁆𑀳𑀁 𑀦𑀺𑀲𑁆𑀲𑀸𑀬 𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀚𑀺𑀯𑁆𑀳𑀸𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀭𑀲𑁄𑀧𑁂𑀲𑁄 𑀭𑀲𑀸𑀬𑀢𑀦𑀫𑁆𑀧𑁂𑀢𑀁 𑀭𑀲𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀲𑀸𑀬𑀢𑀦𑀁𑁇

(632.)

1273\. 𑀓𑀢𑀫𑀁 𑀢𑀁 𑀭𑀽𑀧𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁? 𑀬𑀁 𑀇𑀢𑁆𑀣𑀺𑀬𑀸 𑀇𑀢𑁆𑀣𑀺𑀮𑀺𑀗𑁆𑀕𑀁 𑀇𑀢𑁆𑀣𑀺𑀦𑀺𑀫𑀺𑀢𑁆𑀢𑀁 𑀇𑀢𑁆𑀣𑀺𑀓𑀼𑀢𑁆𑀢𑀁 𑀇𑀢𑁆𑀣𑀸𑀓𑀧𑁆𑀧𑁄 𑀇𑀢𑁆𑀣𑀢𑁆𑀢𑀁 𑀇𑀢𑁆𑀣𑀺𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁𑁇

(633.)

1274\. 𑀓𑀢𑀫𑀁 𑀢𑀁 𑀭𑀽𑀧𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁? 𑀬𑀁 𑀧𑀼𑀭𑀺𑀲𑀲𑁆𑀲 𑀧𑀼𑀭𑀺𑀲𑀮𑀺𑀗𑁆𑀕𑀁 𑀧𑀼𑀭𑀺𑀲𑀦𑀺𑀫𑀺𑀢𑁆𑀢𑀁 𑀧𑀼𑀭𑀺𑀲𑀓𑀼𑀢𑁆𑀢𑀁 𑀧𑀼𑀭𑀺𑀲𑀸𑀓𑀧𑁆𑀧𑁄 𑀧𑀼𑀭𑀺𑀲𑀢𑁆𑀢𑀁 𑀧𑀼𑀭𑀺𑀲𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁𑁇

(634.)

1275\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁? 𑀬𑁄 𑀢𑁂𑀲𑀁 𑀭𑀽𑀧𑀻𑀦𑀁 𑀥𑀫𑁆𑀫𑀸𑀦𑀁 𑀆𑀬𑀼 𑀞𑀺𑀢𑀺 𑀬𑀧𑀦𑀸 𑀬𑀸𑀧𑀦𑀸 𑀇𑀭𑀺𑀬𑀦𑀸 𑀯𑀢𑁆𑀢𑀦𑀸 𑀧𑀸𑀮𑀦𑀸 𑀚𑀻𑀯𑀺𑀢𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁—  𑀇𑀤𑀁 𑀢𑀁 𑀭𑀽𑀧𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁𑁇

(635.)

1276\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺? 𑀬𑀸 𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀩𑁆𑀬𑀸𑀓𑀢𑀘𑀺𑀢𑁆𑀢𑀲𑁆𑀲 𑀯𑀸 𑀅𑀪𑀺𑀓𑁆𑀓𑀫𑀦𑁆𑀢𑀲𑁆𑀲 𑀯𑀸 𑀧𑀝𑀺𑀓𑁆𑀓𑀫𑀦𑁆𑀢𑀲𑁆𑀲 𑀯𑀸 𑀆𑀮𑁄𑀓𑁂𑀦𑁆𑀢𑀲𑁆𑀲 𑀯𑀸 𑀯𑀺𑀮𑁄𑀓𑁂𑀦𑁆𑀢𑀲𑁆𑀲 𑀯𑀸 𑀲𑀫𑀺𑀜𑁆𑀚𑁂𑀦𑁆𑀢𑀲𑁆𑀲 𑀯𑀸 𑀧𑀲𑀸𑀭𑁂𑀦𑁆𑀢𑀲𑁆𑀲 𑀯𑀸 𑀓𑀸𑀬𑀲𑁆𑀲 𑀣𑀫𑁆𑀪𑀦𑀸 𑀲𑀦𑁆𑀣𑀫𑁆𑀪𑀦𑀸 𑀲𑀦𑁆𑀣𑀫𑁆𑀪𑀺𑀢𑀢𑁆𑀢𑀁 𑀯𑀺𑀜𑁆𑀜𑀢𑁆𑀢𑀺 𑀯𑀺𑀜𑁆𑀜𑀸𑀧𑀦𑀸 𑀯𑀺𑀜𑁆𑀜𑀸𑀧𑀺𑀢𑀢𑁆𑀢𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺𑁇

(636.)

1277\. 𑀓𑀢𑀫𑀁 𑀢𑀁 𑀭𑀽𑀧𑀁 𑀯𑀘𑀻𑀯𑀺𑀜𑁆𑀜𑀢𑁆𑀢𑀺? 𑀬𑀸 𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀩𑁆𑀬𑀸𑀓𑀢𑀘𑀺𑀢𑁆𑀢𑀲𑁆𑀲 𑀯𑀸 𑀯𑀸𑀘𑀸 𑀕𑀺𑀭𑀸 𑀩𑁆𑀬𑀧𑁆𑀧𑀣𑁄 𑀉𑀤𑀻𑀭𑀡𑀁 𑀖𑁄𑀲𑁄 𑀖𑁄𑀲𑀓𑀫𑁆𑀫𑀁 𑀯𑀸𑀘𑀸 𑀯𑀘𑀻𑀪𑁂𑀤𑁄—  𑀅𑀬𑀁 𑀯𑀼𑀘𑁆𑀘𑀢𑀺 𑀯𑀸𑀘𑀸𑁇 𑀬𑀸 𑀢𑀸𑀬 𑀯𑀸𑀘𑀸𑀬 𑀯𑀺𑀜𑁆𑀜𑀢𑁆𑀢𑀺 𑀯𑀺𑀜𑁆𑀜𑀸𑀧𑀦𑀸 𑀯𑀺𑀜𑁆𑀜𑀸𑀧𑀺𑀢𑀢𑁆𑀢𑀁—  𑀇𑀤𑀁 𑀢𑀁 𑀭𑀽𑀧𑀁 𑀯𑀘𑀻𑀯𑀺𑀜𑁆𑀜𑀢𑁆𑀢𑀺𑁇

(637.)

1278\. 𑀓𑀢𑀫𑀁 𑀢𑀁 𑀭𑀽𑀧𑀁 𑀆𑀓𑀸𑀲𑀥𑀸𑀢𑀼? 𑀬𑁄 𑀆𑀓𑀸𑀲𑁄 𑀆𑀓𑀸𑀲𑀕𑀢𑀁 𑀅𑀖𑀁 𑀅𑀖𑀕𑀢𑀁 𑀯𑀺𑀯𑀭𑁄 𑀯𑀺𑀯𑀭𑀕𑀢𑀁 𑀅𑀲𑀫𑁆𑀨𑀼𑀝𑁆𑀞𑀁 𑀘𑀢𑀽𑀳𑀺 𑀫𑀳𑀸𑀪𑀽𑀢𑁂𑀳𑀺—  𑀇𑀤𑀁 𑀢𑀁 𑀭𑀽𑀧𑀁 𑀆𑀓𑀸𑀲𑀥𑀸𑀢𑀼𑁇

(638.)

1279\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀮𑀳𑀼𑀢𑀸? 𑀬𑀸 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀮𑀳𑀼𑀧𑀭𑀺𑀡𑀸𑀫𑀢𑀸 𑀅𑀤𑀦𑁆𑀥𑀦𑀢𑀸 𑀅𑀯𑀺𑀢𑁆𑀣𑀦𑀢𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀮𑀳𑀼𑀢𑀸𑁇

(639.)

1280\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸? 𑀬𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀫𑀤𑁆𑀤𑀯𑀢𑀸 𑀅𑀓𑀓𑁆𑀔𑀍𑀅𑀢𑀸 𑀅𑀓𑀣𑀺𑀦𑀢𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸𑁇

(640.)

1281\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸? 𑀬𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀓𑀫𑁆𑀫𑀜𑁆𑀜𑀢𑁆𑀢𑀁 𑀓𑀫𑁆𑀫𑀜𑁆𑀜𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸𑁇

(641.)

1282\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀉𑀧𑀘𑀬𑁄? 𑀬𑁄 𑀆𑀬𑀢𑀦𑀸𑀦𑀁 𑀆𑀘𑀬𑁄, 𑀲𑁄 𑀭𑀽𑀧𑀲𑁆𑀲 𑀉𑀧𑀘𑀬𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀉𑀧𑀘𑀬𑁄𑁇

(642.)

1283\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺? 𑀬𑁄 𑀭𑀽𑀧𑀲𑁆𑀲 𑀉𑀧𑀘𑀬𑁄, 𑀲𑀸 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺𑁇

(643.)

1284\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀚𑀭𑀢𑀸? 𑀬𑀸 𑀭𑀽𑀧𑀲𑁆𑀲 𑀚𑀭𑀸 𑀚𑀻𑀭𑀡𑀢𑀸 𑀔𑀡𑁆𑀟𑀺𑀘𑁆𑀘𑀁 𑀧𑀸𑀮𑀺𑀘𑁆𑀘𑀁 𑀯𑀮𑀺𑀢𑁆𑀢𑀘𑀢𑀸 𑀆𑀬𑀼𑀦𑁄 𑀲𑀁𑀳𑀸𑀦𑀺 𑀇𑀦𑁆𑀤𑁆𑀭𑀺𑀬𑀸𑀦𑀁 𑀧𑀭𑀺𑀧𑀸𑀓𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀚𑀭𑀢𑀸𑁇

(644.)

1285\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸? 𑀬𑁄 𑀭𑀽𑀧𑀲𑁆𑀲 𑀔𑀬𑁄 𑀯𑀬𑁄 𑀪𑁂𑀤𑁄 𑀧𑀭𑀺𑀪𑁂𑀤𑁄 𑀅𑀦𑀺𑀘𑁆𑀘𑀢𑀸 𑀅𑀦𑁆𑀢𑀭𑀥𑀸𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸𑁇

(645.)

1286\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄? 𑀑𑀤𑀦𑁄 𑀓𑀼𑀫𑁆𑀫𑀸𑀲𑁄 𑀲𑀢𑁆𑀢𑀼 𑀫𑀘𑁆𑀙𑁄 𑀫𑀁𑀲𑀁 𑀔𑀻𑀭𑀁 𑀤𑀥𑀺 𑀲𑀧𑁆𑀧𑀺 𑀦𑀯𑀦𑀻𑀢𑀁 𑀢𑁂𑀮𑀁 𑀫𑀥𑀼 𑀨𑀸𑀡𑀺𑀢𑀁, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀬𑀫𑁆𑀳𑀺 𑀬𑀫𑁆𑀳𑀺 𑀚𑀦𑀧𑀤𑁂 𑀢𑁂𑀲𑀁 𑀢𑁂𑀲𑀁 𑀲𑀢𑁆𑀢𑀸𑀦𑀁 𑀫𑀼𑀔𑀸𑀲𑀺𑀬𑀁 𑀤𑀦𑁆𑀢𑀯𑀺𑀔𑀸𑀤𑀦𑀁 𑀕𑀮𑀚𑁆𑀛𑁄𑀳𑀭𑀡𑀻𑀬𑀁 𑀓𑀼𑀘𑁆𑀙𑀺𑀯𑀺𑀢𑁆𑀣𑀫𑁆𑀪𑀦𑀁, 𑀬𑀸𑀬 𑀑𑀚𑀸𑀬 𑀲𑀢𑁆𑀢𑀸 𑀬𑀸𑀧𑁂𑀦𑁆𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄𑁇

---

1287\. 𑀇𑀤𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀸𑁇

  
𑀉𑀧𑀸𑀤𑀸𑀪𑀸𑀚𑀦𑀻𑀬𑀁𑁇

  
𑀭𑀽𑀧𑀓𑀡𑁆𑀟𑁂 𑀧𑀞𑀫𑀪𑀸𑀡𑀯𑀸𑀭𑁄𑁇



(646.)

1288\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦𑁄 𑀉𑀧𑀸𑀤𑀸? 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁, 𑀆𑀧𑁄𑀥𑀸𑀢𑀼𑁇

(647.)

1289\. 𑀓𑀢𑀫𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀧𑀣𑀯𑀻𑀥𑀸𑀢𑀼 𑀢𑁂𑀚𑁄𑀥𑀸𑀢𑀼 𑀯𑀸𑀬𑁄𑀥𑀸𑀢𑀼 𑀓𑀓𑁆𑀔𑀍𑀅𑀁 𑀫𑀼𑀤𑀼𑀓𑀁 𑀲𑀡𑁆𑀳𑀁 𑀨𑀭𑀼𑀲𑀁 𑀲𑀼𑀔𑀲𑀫𑁆𑀨𑀲𑁆𑀲𑀁 𑀤𑀼𑀓𑁆𑀔𑀲𑀫𑁆𑀨𑀲𑁆𑀲𑀁 𑀕𑀭𑀼𑀓𑀁 𑀮𑀳𑀼𑀓𑀁, 𑀬𑀁 𑀨𑁄𑀝𑁆𑀞𑀩𑁆𑀩𑀁 𑀅𑀦𑀺𑀤𑀲𑁆𑀲𑀦𑀁 𑀲𑀧𑁆𑀧𑀝𑀺𑀖𑀁 𑀓𑀸𑀬𑁂𑀦 𑀅𑀦𑀺𑀤𑀲𑁆𑀲𑀦𑁂𑀦 𑀲𑀧𑁆𑀧𑀝𑀺𑀖𑁂𑀦 𑀨𑀼𑀲𑀺 𑀯𑀸 𑀨𑀼𑀲𑀢𑀺 𑀯𑀸 𑀨𑀼𑀲𑀺𑀲𑁆𑀲𑀢𑀺 𑀯𑀸 𑀨𑀼𑀲𑁂 𑀯𑀸 𑀨𑁄𑀝𑁆𑀞𑀩𑁆𑀩𑁄𑀧𑁂𑀲𑁄 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑀧𑁂𑀢𑀁 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

(648.)

1290\. 𑀓𑀢𑀫𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀧𑀣𑀯𑀻𑀥𑀸𑀢𑀼 𑀢𑁂𑀚𑁄𑀥𑀸𑀢𑀼 𑀯𑀸𑀬𑁄𑀥𑀸𑀢𑀼 𑀓𑀓𑁆𑀔𑀍𑀅𑀁 𑀫𑀼𑀤𑀼𑀓𑀁 𑀲𑀡𑁆𑀳𑀁 𑀨𑀭𑀼𑀲𑀁 𑀲𑀼𑀔𑀲𑀫𑁆𑀨𑀲𑁆𑀲𑀁 𑀤𑀼𑀓𑁆𑀔𑀲𑀫𑁆𑀨𑀲𑁆𑀲𑀁 𑀕𑀭𑀼𑀓𑀁 𑀮𑀳𑀼𑀓𑀁, 𑀬𑀫𑁆𑀳𑀺 𑀨𑁄𑀝𑁆𑀞𑀩𑁆𑀩𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀓𑀸𑀬𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀨𑁄𑀝𑁆𑀞𑀩𑁆𑀩𑁄𑀧𑁂𑀲𑁄 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑀧𑁂𑀢𑀁 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

(649.)

1291\. 𑀓𑀢𑀫𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀧𑀣𑀯𑀻𑀥𑀸𑀢𑀼 𑀢𑁂𑀚𑁄𑀥𑀸𑀢𑀼 𑀯𑀸𑀬𑁄𑀥𑀸𑀢𑀼 𑀓𑀓𑁆𑀔𑀍𑀅𑀁 𑀫𑀼𑀤𑀼𑀓𑀁 𑀲𑀡𑁆𑀳𑀁 𑀨𑀭𑀼𑀲𑀁 𑀲𑀼𑀔𑀲𑀫𑁆𑀨𑀲𑁆𑀲𑀁 𑀤𑀼𑀓𑁆𑀔𑀲𑀫𑁆𑀨𑀲𑁆𑀲𑀁 𑀕𑀭𑀼𑀓𑀁 𑀮𑀳𑀼𑀓𑀁, 𑀬𑁄 𑀨𑁄𑀝𑁆𑀞𑀩𑁆𑀩𑁄 𑀅𑀦𑀺𑀤𑀲𑁆𑀲𑀦𑁄 𑀲𑀧𑁆𑀧𑀝𑀺𑀖𑁄 𑀓𑀸𑀬𑀫𑁆𑀳𑀺 𑀅𑀦𑀺𑀤𑀲𑁆𑀲𑀦𑀫𑁆𑀳𑀺 𑀲𑀧𑁆𑀧𑀝𑀺𑀖𑀫𑁆𑀳𑀺 𑀧𑀝𑀺𑀳𑀜𑁆𑀜𑀺 𑀯𑀸 𑀧𑀝𑀺𑀳𑀜𑁆𑀜𑀢𑀺 𑀯𑀸 𑀧𑀝𑀺𑀳𑀜𑁆𑀜𑀺𑀲𑁆𑀲𑀢𑀺 𑀯𑀸 𑀧𑀝𑀺𑀳𑀜𑁆𑀜𑁂 𑀯𑀸, 𑀨𑁄𑀝𑁆𑀞𑀩𑁆𑀩𑁄𑀧𑁂𑀲𑁄 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑀧𑁂𑀢𑀁 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

(650.)

1292\. 𑀓𑀢𑀫𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀧𑀣𑀯𑀻𑀥𑀸𑀢𑀼 𑀢𑁂𑀚𑁄𑀥𑀸𑀢𑀼 𑀯𑀸𑀬𑁄𑀥𑀸𑀢𑀼 𑀓𑀓𑁆𑀔𑀍𑀅𑀁 𑀫𑀼𑀤𑀼𑀓𑀁 𑀲𑀡𑁆𑀳𑀁 𑀨𑀭𑀼𑀲𑀁 𑀲𑀼𑀔𑀲𑀫𑁆𑀨𑀲𑁆𑀲𑀁 𑀤𑀼𑀓𑁆𑀔𑀲𑀫𑁆𑀨𑀲𑁆𑀲𑀁 𑀕𑀭𑀼𑀓𑀁 𑀮𑀳𑀼𑀓𑀁, 𑀬𑀁 𑀨𑁄𑀝𑁆𑀞𑀩𑁆𑀩𑀁 𑀆𑀭𑀩𑁆𑀪 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀓𑀸𑀬𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀨𑁄𑀝𑁆𑀞𑀩𑁆𑀩𑀁 𑀆𑀭𑀩𑁆𑀪 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀓𑀸𑀬𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀨𑁄𑀝𑁆𑀞𑀩𑁆𑀩𑀸𑀭𑀫𑁆𑀫𑀡𑁄 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀓𑀸𑀬𑀲𑀫𑁆𑀨𑀲𑁆𑀲𑁄 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸…𑀧𑁂…  𑀬𑀁 𑀨𑁄𑀝𑁆𑀞𑀩𑁆𑀩𑀸𑀭𑀫𑁆𑀫𑀡𑀸 𑀓𑀸𑀬𑀁 𑀦𑀺𑀲𑁆𑀲𑀸𑀬 𑀓𑀸𑀬𑀲𑀫𑁆𑀨𑀲𑁆𑀲𑀚𑀸 𑀯𑁂𑀤𑀦𑀸…𑀧𑁂…  𑀲𑀜𑁆𑀜𑀸…𑀧𑁂…  𑀘𑁂𑀢𑀦𑀸…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀁 𑀉𑀧𑁆𑀧𑀚𑁆𑀚𑀺 𑀯𑀸 𑀉𑀧𑁆𑀧𑀚𑁆𑀚𑀢𑀺 𑀯𑀸 𑀉𑀧𑁆𑀧𑀚𑁆𑀚𑀺𑀲𑁆𑀲𑀢𑀺 𑀯𑀸 𑀉𑀧𑁆𑀧𑀚𑁆𑀚𑁂 𑀯𑀸, 𑀨𑁄𑀝𑁆𑀞𑀩𑁆𑀩𑁄𑀧𑁂𑀲𑁄 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑀧𑁂𑀢𑀁 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

(651.)

1293\. 𑀓𑀢𑀫𑀁 𑀢𑀁 𑀭𑀽𑀧𑀁 𑀆𑀧𑁄𑀥𑀸𑀢𑀼? 𑀬𑀁 𑀆𑀧𑁄 𑀆𑀧𑁄𑀕𑀢𑀁 𑀲𑀺𑀦𑁂𑀳𑁄 𑀲𑀺𑀦𑁂𑀳𑀕𑀢𑀁 𑀩𑀦𑁆𑀥𑀦𑀢𑁆𑀢𑀁 𑀭𑀽𑀧𑀲𑁆𑀲—  𑀇𑀤𑀁 𑀢𑀁 𑀭𑀽𑀧𑀁 𑀆𑀧𑁄𑀥𑀸𑀢𑀼𑁇

---

1294\. 𑀇𑀤𑀁 𑀢𑀁 𑀭𑀽𑀧𑀁 𑀦𑁄 𑀉𑀧𑀸𑀤𑀸𑁇



(652.)

1295\. 𑀓𑀢𑀫𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀺𑀦𑁆𑀦𑀁? 𑀘𑀓𑁆𑀔𑀸𑀬𑀢𑀦𑀁 𑀲𑁄𑀢𑀸𑀬𑀢𑀦𑀁 𑀖𑀸𑀦𑀸𑀬𑀢𑀦𑀁 𑀚𑀺𑀯𑁆𑀳𑀸𑀬𑀢𑀦𑀁 𑀓𑀸𑀬𑀸𑀬𑀢𑀦𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀓𑀫𑁆𑀫𑀲𑁆𑀲 𑀓𑀢𑀢𑁆𑀢𑀸 𑀭𑀽𑀧𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀺𑀦𑁆𑀦𑀁𑁇

(653.)

1296\. 𑀓𑀢𑀫𑀁 𑀢𑀁 𑀭𑀽𑀧𑀁 𑀅𑀦𑀼𑀧𑀸𑀤𑀺𑀦𑁆𑀦𑀁? 𑀲𑀤𑁆𑀤𑀸𑀬𑀢𑀦𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀭𑀽𑀧𑀲𑁆𑀲 𑀚𑀭𑀢𑀸 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀦 𑀓𑀫𑁆𑀫𑀲𑁆𑀲 𑀓𑀢𑀢𑁆𑀢𑀸 𑀭𑀽𑀧𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀅𑀦𑀼𑀧𑀸𑀤𑀺𑀦𑁆𑀦𑀁𑁇

(654.)

1297\. 𑀓𑀢𑀫𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀺𑀦𑁆𑀦𑀼𑀧𑀸𑀤𑀸𑀦𑀺𑀬𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀸𑀬𑀸𑀬𑀢𑀦𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀓𑀫𑁆𑀫𑀲𑁆𑀲 𑀓𑀢𑀢𑁆𑀢𑀸 𑀭𑀽𑀧𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀉𑀧𑀸𑀤𑀺𑀦𑁆𑀦𑀼𑀧𑀸𑀤𑀸𑀦𑀺𑀬𑀁𑁇

(655.)

1298\. 𑀓𑀢𑀫𑀁 𑀢𑀁 𑀭𑀽𑀧𑀁 𑀅𑀦𑀼𑀧𑀸𑀤𑀺𑀦𑁆𑀦𑀼𑀧𑀸𑀤𑀸𑀦𑀺𑀬𑀁? 𑀲𑀤𑁆𑀤𑀸𑀬𑀢𑀦𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀭𑀽𑀧𑀲𑁆𑀲 𑀚𑀭𑀢𑀸 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀦 𑀓𑀫𑁆𑀫𑀲𑁆𑀲 𑀓𑀢𑀢𑁆𑀢𑀸, 𑀭𑀽𑀧𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀅𑀦𑀼𑀧𑀸𑀤𑀺𑀦𑁆𑀦𑀼𑀧𑀸𑀤𑀸𑀦𑀺𑀬𑀁𑁇

(656.)

1299\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁? 𑀭𑀽𑀧𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀲𑀦𑀺𑀤𑀲𑁆𑀲𑀦𑀁𑁇

(657.)

1300\. 𑀓𑀢𑀫𑀁 𑀢𑀁 𑀭𑀽𑀧𑀁 𑀅𑀦𑀺𑀤𑀲𑁆𑀲𑀦𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀅𑀦𑀺𑀤𑀲𑁆𑀲𑀦𑀁𑁇

(658.)

1301\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀧𑁆𑀧𑀝𑀺𑀖𑀁? 𑀘𑀓𑁆𑀔𑀸𑀬𑀢𑀦𑀁 𑀲𑁄𑀢𑀸𑀬𑀢𑀦𑀁 𑀖𑀸𑀦𑀸𑀬𑀢𑀦𑀁 𑀚𑀺𑀯𑁆𑀳𑀸𑀬𑀢𑀦𑀁 𑀓𑀸𑀬𑀸𑀬𑀢𑀦𑀁 𑀭𑀽𑀧𑀸𑀬𑀢𑀦𑀁 𑀲𑀤𑁆𑀤𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀲𑀧𑁆𑀧𑀝𑀺𑀖𑀁𑁇

(659.)

1302\. 𑀓𑀢𑀫𑀁 𑀢𑀁 𑀭𑀽𑀧𑀁 𑀅𑀧𑁆𑀧𑀝𑀺𑀖𑀁? 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀅𑀧𑁆𑀧𑀝𑀺𑀖𑀁𑁇

(660.)

1303\. 𑀓𑀢𑀫𑀁 𑀢𑀁 𑀭𑀽𑀧𑀁 𑀇𑀦𑁆𑀤𑁆𑀭𑀺𑀬𑀁? 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁 𑀲𑁄𑀢𑀺𑀦𑁆𑀤𑁆𑀭𑀺𑀬𑀁 𑀖𑀸𑀦𑀺𑀦𑁆𑀤𑁆𑀭𑀺𑀬𑀁 𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀁 𑀓𑀸𑀬𑀺𑀦𑁆𑀤𑁆𑀭𑀺𑀬𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁—  𑀇𑀤𑀁 𑀢𑀁 𑀭𑀽𑀧𑀁 𑀇𑀦𑁆𑀤𑁆𑀭𑀺𑀬𑀁𑁇

(661.)

1304\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀇𑀦𑁆𑀤𑁆𑀭𑀺𑀬𑀁? 𑀭𑀽𑀧𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀇𑀦𑁆𑀤𑁆𑀭𑀺𑀬𑀁𑁇

(662.)

1305\. 𑀓𑀢𑀫𑀁 𑀢𑀁 𑀭𑀽𑀧𑀁 𑀫𑀳𑀸𑀪𑀽𑀢𑀁? 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀧𑁄𑀥𑀸𑀢𑀼—  𑀇𑀤𑀁 𑀢𑀁 𑀭𑀽𑀧𑀁 𑀫𑀳𑀸𑀪𑀽𑀢𑀁𑁇

(663.)

1306\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀫𑀳𑀸𑀪𑀽𑀢𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀫𑀳𑀸𑀪𑀽𑀢𑀁𑁇

(664.)

1307\. 𑀓𑀢𑀫𑀁 𑀢𑀁 𑀭𑀽𑀧𑀁 𑀯𑀺𑀜𑁆𑀜𑀢𑁆𑀢𑀺? 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀯𑀺𑀜𑁆𑀜𑀢𑁆𑀢𑀺𑁇

(665.)

1308\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀯𑀺𑀜𑁆𑀜𑀢𑁆𑀢𑀺? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀯𑀺𑀜𑁆𑀜𑀢𑁆𑀢𑀺𑁇

(666.)

1309\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁? 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀘𑀺𑀢𑁆𑀢𑀚𑀁 𑀘𑀺𑀢𑁆𑀢𑀳𑁂𑀢𑀼𑀓𑀁 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀸𑀬𑀢𑀦𑀁 𑀲𑀤𑁆𑀤𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁𑁇

(667.)

1310\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀸𑀬𑀸𑀬𑀢𑀦𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁 𑀭𑀽𑀧𑀲𑁆𑀲 𑀚𑀭𑀢𑀸 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀦 𑀘𑀺𑀢𑁆𑀢𑀚𑀁 𑀦 𑀘𑀺𑀢𑁆𑀢𑀳𑁂𑀢𑀼𑀓𑀁 𑀦 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁 𑀭𑀽𑀧𑀸𑀬𑀢𑀦𑀁 𑀲𑀤𑁆𑀤𑀸𑀬𑀢𑀦𑀁 𑀕𑀦𑁆𑀥𑀸𑀬𑀢𑀦𑀁 𑀭𑀲𑀸𑀬𑀢𑀦𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁 𑀆𑀓𑀸𑀲𑀥𑀸𑀢𑀼 𑀆𑀧𑁄𑀥𑀸𑀢𑀼 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀭𑀽𑀧𑀲𑁆𑀲 𑀉𑀧𑀘𑀬𑁄 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀲𑀫𑀼𑀝𑁆𑀞𑀸𑀦𑀁𑁇

(668.)

1311\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀲𑀳𑀪𑀼? 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀲𑀳𑀪𑀼𑁇

(669.)

1312\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀲𑀳𑀪𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀲𑀳𑀪𑀼𑁇

(670.)

1313\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀸𑀦𑀼𑀧𑀭𑀺𑀯𑀢𑁆𑀢𑀺? 𑀓𑀸𑀬𑀯𑀺𑀜𑁆𑀜𑀢𑁆𑀢𑀺 𑀯𑀘𑀻𑀯𑀺𑀜𑁆𑀜𑀢𑁆𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀘𑀺𑀢𑁆𑀢𑀸𑀦𑀼𑀧𑀭𑀺𑀯𑀢𑁆𑀢𑀺𑁇

(671.)

1314\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀸𑀦𑀼𑀧𑀭𑀺𑀯𑀢𑁆𑀢𑀺? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀺𑀢𑁆𑀢𑀸𑀦𑀼𑀧𑀭𑀺𑀯𑀢𑁆𑀢𑀺𑁇

(672.)

1315\. 𑀓𑀢𑀫𑀁 𑀢𑀁 𑀭𑀽𑀧𑀁 𑀅𑀚𑁆𑀛𑀢𑁆𑀢𑀺𑀓𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀸𑀬𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀅𑀚𑁆𑀛𑀢𑁆𑀢𑀺𑀓𑀁𑁇

(673.)

1316\. 𑀓𑀢𑀫𑀁 𑀢𑀁 𑀭𑀽𑀧𑀁 𑀩𑀸𑀳𑀺𑀭𑀁? 𑀭𑀽𑀧𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀩𑀸𑀳𑀺𑀭𑀁𑁇

(674.)

1317\. 𑀓𑀢𑀫𑀁 𑀢𑀁 𑀭𑀽𑀧𑀁 𑀑𑀍𑀆𑀭𑀺𑀓𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀑𑀍𑀆𑀭𑀺𑀓𑀁𑁇

(675.)

1318\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀼𑀔𑀼𑀫𑀁? 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀲𑀼𑀔𑀼𑀫𑀁𑁇

(676.)

1319\. 𑀓𑀢𑀫𑀁 𑀢𑀁 𑀭𑀽𑀧𑀁 𑀤𑀽𑀭𑁂? 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀤𑀽𑀭𑁂𑁇

(677.)

1320\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀦𑁆𑀢𑀺𑀓𑁂? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀲𑀦𑁆𑀢𑀺𑀓𑁂𑁇

(678.)

1321\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀯𑀢𑁆𑀣𑀼? 𑀘𑀓𑁆𑀔𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀯𑀢𑁆𑀣𑀼𑁇

(679.)

1322\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀦 𑀯𑀢𑁆𑀣𑀼? 𑀲𑁄𑀢𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀦 𑀯𑀢𑁆𑀣𑀼𑁇

(680.)

1323\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸𑀬 𑀯𑁂𑀤𑀦𑀸𑀬…𑀧𑁂…  𑀲𑀜𑁆𑀜𑀸𑀬…𑀧𑁂…  𑀘𑁂𑀢𑀦𑀸𑀬…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀯𑀢𑁆𑀣𑀼? 𑀘𑀓𑁆𑀔𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀯𑀢𑁆𑀣𑀼𑁇

(681.)

1324\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀦 𑀯𑀢𑁆𑀣𑀼? 𑀲𑁄𑀢𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀦 𑀯𑀢𑁆𑀣𑀼𑁇

(682.)

1325\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀖𑀸𑀦𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀯𑀢𑁆𑀣𑀼? 𑀓𑀸𑀬𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀯𑀢𑁆𑀣𑀼𑁇

(683.)

1326\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀦 𑀯𑀢𑁆𑀣𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀦 𑀯𑀢𑁆𑀣𑀼𑁇

(684.)

1327\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀚𑀸𑀬 𑀯𑁂𑀤𑀦𑀸𑀬…𑀧𑁂…  𑀲𑀜𑁆𑀜𑀸𑀬…𑀧𑁂…  𑀘𑁂𑀢𑀦𑀸𑀬…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀯𑀢𑁆𑀣𑀼? 𑀓𑀸𑀬𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀯𑀢𑁆𑀣𑀼𑁇

(685.)

1328\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀦 𑀯𑀢𑁆𑀣𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀦 𑀯𑀢𑁆𑀣𑀼𑁇

---

1329\. 𑀯𑀢𑁆𑀣𑀼𑀤𑀼𑀓𑀁𑁇



(686.)

1330\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀆𑀭𑀫𑁆𑀫𑀡𑀁? 𑀭𑀽𑀧𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀆𑀭𑀫𑁆𑀫𑀡𑀁𑁇

(687.)

1331\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀦 𑀆𑀭𑀫𑁆𑀫𑀡𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀲𑁆𑀲 𑀦 𑀆𑀭𑀫𑁆𑀫𑀡𑀁𑁇

(688.)

1332\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀲𑀫𑁆𑀨𑀲𑁆𑀲𑀚𑀸𑀬 𑀯𑁂𑀤𑀦𑀸𑀬…𑀧𑁂…  𑀲𑀜𑁆𑀜𑀸𑀬…𑀧𑁂…  𑀘𑁂𑀢𑀦𑀸𑀬…𑀧𑁂…  𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀁? 𑀭𑀽𑀧𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀁𑁇

(689.)

1333\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀦 𑀆𑀭𑀫𑁆𑀫𑀡𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀯𑀺𑀜𑁆𑀜𑀸𑀡𑀲𑁆𑀲 𑀦 𑀆𑀭𑀫𑁆𑀫𑀡𑀁𑁇

(690.)

1334\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀖𑀸𑀦𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀚𑀺𑀯𑁆𑀳𑀸𑀲𑀫𑁆𑀨𑀲𑁆𑀲𑀲𑁆𑀲…𑀧𑁂…  𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀆𑀭𑀫𑁆𑀫𑀡𑀁? 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀆𑀭𑀫𑁆𑀫𑀡𑀁𑁇

(691.)

1335\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀦 𑀆𑀭𑀫𑁆𑀫𑀡𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀲𑁆𑀲 𑀦 𑀆𑀭𑀫𑁆𑀫𑀡𑀁𑁇

(692.)

1336\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀲𑀫𑁆𑀨𑀲𑁆𑀲𑀚𑀸𑀬 𑀯𑁂𑀤𑀦𑀸𑀬…𑀧𑁂…  𑀲𑀜𑁆𑀜𑀸𑀬…𑀧𑁂…  𑀘𑁂𑀢𑀦𑀸𑀬…𑀧𑁂…  𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀁? 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀆𑀭𑀫𑁆𑀫𑀡𑀁𑁇

(693.)

1337\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀦 𑀆𑀭𑀫𑁆𑀫𑀡𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀸𑀡𑀲𑁆𑀲 𑀦 𑀆𑀭𑀫𑁆𑀫𑀡𑀁𑁇

---

1338\. 𑀆𑀭𑀫𑁆𑀫𑀡𑀤𑀼𑀓𑀁𑁇



(694.)

1339\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄…𑀧𑁂…  𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀸𑀬𑀢𑀦𑀁𑁇

(695.)

1340\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀸𑀬𑀢𑀦𑀁? 𑀲𑁄𑀢𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀸𑀬𑀢𑀦𑀁𑁇

(696.)

1341\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀸𑀬𑀢𑀦𑀁…𑀧𑁂…  𑀖𑀸𑀦𑀸𑀬𑀢𑀦𑀁…𑀧𑁂…  𑀚𑀺𑀯𑁆𑀳𑀸𑀬𑀢𑀦𑀁…𑀧𑁂…  𑀓𑀸𑀬𑀸𑀬𑀢𑀦𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄…𑀧𑁂…  𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀸𑀬𑀢𑀦𑀁𑁇

(697.)

1342\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀸𑀬𑀢𑀦𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀸𑀬𑀢𑀦𑀁𑁇

(698.)

1343\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁? 𑀬𑀁 𑀭𑀽𑀧𑀁 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀯𑀡𑁆𑀡𑀦𑀺𑀪𑀸…𑀧𑁂…  𑀭𑀽𑀧𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀸𑀬𑀢𑀦𑀁𑁇

(699.)

1344\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀭𑀽𑀧𑀸𑀬𑀢𑀦𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀭𑀽𑀧𑀸𑀬𑀢𑀦𑀁𑁇

(700.)

1345\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀸𑀬𑀢𑀦𑀁…𑀧𑁂…  𑀕𑀦𑁆𑀥𑀸𑀬𑀢𑀦𑀁 …𑀧𑁂…  𑀭𑀲𑀸𑀬𑀢𑀦𑀁…𑀧𑁂…  𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀧𑀣𑀯𑀻𑀥𑀸𑀢𑀼…𑀧𑁂…  𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑀧𑁂𑀲𑀸—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

(701.)

1346\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁𑁇

---

1347\. 𑀆𑀬𑀢𑀦𑀤𑀼𑀓𑀁𑁇



(702.)

1348\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀥𑀸𑀢𑀼𑁇

(703.)

1349\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀼𑀥𑀸𑀢𑀼? 𑀲𑁄𑀢𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀼𑀥𑀸𑀢𑀼𑁇

(704.)

1350\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀥𑀸𑀢𑀼…𑀧𑁂…  𑀖𑀸𑀦𑀥𑀸𑀢𑀼…𑀧𑁂…  𑀚𑀺𑀯𑁆𑀳𑀸𑀥𑀸𑀢𑀼…𑀧𑁂…  𑀓𑀸𑀬𑀥𑀸𑀢𑀼? 𑀓𑀸𑀬𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀥𑀸𑀢𑀼𑁇

(705.)

1351\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀥𑀸𑀢𑀼𑁇

(706.)

1352\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀥𑀸𑀢𑀼? 𑀭𑀽𑀧𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀥𑀸𑀢𑀼𑁇

(707.)

1353\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀭𑀽𑀧𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀭𑀽𑀧𑀥𑀸𑀢𑀼𑁇

(708.)

1354\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑀤𑁆𑀤𑀥𑀸𑀢𑀼…𑀧𑁂…  𑀕𑀦𑁆𑀥𑀥𑀸𑀢𑀼…𑀧𑁂…  𑀭𑀲𑀥𑀸𑀢𑀼…𑀧𑁂…  𑀨𑁄𑀝𑁆𑀞𑀩𑁆𑀩𑀥𑀸𑀢𑀼? 𑀨𑁄𑀝𑁆𑀞𑀩𑁆𑀩𑀸𑀬𑀢𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑁇

(709.)

1355\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀨𑁄𑀝𑁆𑀞𑀩𑁆𑀩𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀨𑁄𑀝𑁆𑀞𑀩𑁆𑀩𑀥𑀸𑀢𑀼𑁇

---

1356\. 𑀥𑀸𑀢𑀼𑀤𑀼𑀓𑀁𑁇



(710.)

1357\. 𑀓𑀢𑀫𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁? 𑀬𑀁 𑀘𑀓𑁆𑀔𑀼 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄…𑀧𑁂…  𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑁇

(711.)

1358\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁? 𑀲𑁄𑀢𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀘𑀓𑁆𑀔𑀼𑀦𑁆𑀤𑁆𑀭𑀺𑀬𑀁𑁇

(712.)

1359\. 𑀓𑀢𑀫𑀁 𑀢𑀁 𑀭𑀽𑀧𑀁 𑀲𑁄𑀢𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀖𑀸𑀦𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀚𑀺𑀯𑁆𑀳𑀺𑀦𑁆𑀤𑁆𑀭𑀺𑀬𑀁…𑀧𑁂…  𑀓𑀸𑀬𑀺𑀦𑁆𑀤𑁆𑀭𑀺𑀬𑀁? 𑀬𑁄 𑀓𑀸𑀬𑁄 𑀘𑀢𑀼𑀦𑁆𑀦𑀁 𑀫𑀳𑀸𑀪𑀽𑀢𑀸𑀦𑀁 𑀉𑀧𑀸𑀤𑀸𑀬 𑀧𑀲𑀸𑀤𑁄…𑀧𑁂…  𑀲𑀼𑀜𑁆𑀜𑁄 𑀕𑀸𑀫𑁄𑀧𑁂𑀲𑁄—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀺𑀦𑁆𑀤𑁆𑀭𑀺𑀬𑀁𑁇

(713.)

1360\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀺𑀦𑁆𑀤𑁆𑀭𑀺𑀬𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀺𑀦𑁆𑀤𑁆𑀭𑀺𑀬𑀁𑁇

(714.)

1361\. 𑀓𑀢𑀫𑀁 𑀢𑀁 𑀭𑀽𑀧𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁? 𑀬𑀁 𑀇𑀢𑁆𑀣𑀺𑀬𑀸 𑀇𑀢𑁆𑀣𑀺𑀮𑀺𑀗𑁆𑀕𑀁 𑀇𑀢𑁆𑀣𑀺𑀦𑀺𑀫𑀺𑀢𑁆𑀢𑀁 𑀇𑀢𑁆𑀣𑀺𑀓𑀼𑀢𑁆𑀢𑀁 𑀇𑀢𑁆𑀣𑀸𑀓𑀧𑁆𑀧𑁄 𑀇𑀢𑁆𑀣𑀢𑁆𑀢𑀁 𑀇𑀢𑁆𑀣𑀺𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁𑁇

(715.)

1362\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀇𑀢𑁆𑀣𑀺𑀦𑁆𑀤𑁆𑀭𑀺𑀬𑀁𑁇

(716.)

1363\. 𑀓𑀢𑀫𑀁 𑀢𑀁 𑀭𑀽𑀧𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁? 𑀬𑀁 𑀧𑀼𑀭𑀺𑀲𑀲𑁆𑀲 𑀧𑀼𑀭𑀺𑀲𑀮𑀺𑀗𑁆𑀕𑀁 𑀧𑀼𑀭𑀺𑀲𑀦𑀺𑀫𑀺𑀢𑁆𑀢𑀁 𑀧𑀼𑀭𑀺𑀲𑀓𑀼𑀢𑁆𑀢𑀁 𑀧𑀼𑀭𑀺𑀲𑀸𑀓𑀧𑁆𑀧𑁄 𑀧𑀼𑀭𑀺𑀲𑀢𑁆𑀢𑀁 𑀧𑀼𑀭𑀺𑀲𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁𑁇

(717.)

1364\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀧𑀼𑀭𑀺𑀲𑀺𑀦𑁆𑀤𑁆𑀭𑀺𑀬𑀁𑁇

(718.)

1365\. 𑀓𑀢𑀫𑀁 𑀢𑀁 𑀭𑀽𑀧𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁? 𑀬𑁄 𑀢𑁂𑀲𑀁 𑀭𑀽𑀧𑀻𑀦𑀁 𑀥𑀫𑁆𑀫𑀸𑀦𑀁 𑀆𑀬𑀼 𑀞𑀺𑀢𑀺 𑀬𑀧𑀦𑀸 𑀬𑀸𑀧𑀦𑀸 𑀇𑀭𑀺𑀬𑀦𑀸 𑀯𑀢𑁆𑀢𑀦𑀸 𑀧𑀸𑀮𑀦𑀸 𑀚𑀻𑀯𑀺𑀢𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁—  𑀇𑀤𑀁 𑀢𑀁 𑀭𑀽𑀧𑀁 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁𑁇

(719.)

1366\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀚𑀻𑀯𑀺𑀢𑀺𑀦𑁆𑀤𑁆𑀭𑀺𑀬𑀁𑁇

---

1367\. 𑀇𑀦𑁆𑀤𑁆𑀭𑀺𑀬𑀤𑀼𑀓𑀁𑁇



(720.)

1368\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺? 𑀬𑀸 𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀩𑁆𑀬𑀸𑀓𑀢𑀘𑀺𑀢𑁆𑀢𑀲𑁆𑀲 𑀯𑀸 𑀅𑀪𑀺𑀓𑁆𑀓𑀫𑀦𑁆𑀢𑀲𑁆𑀲 𑀯𑀸 𑀧𑀝𑀺𑀓𑁆𑀓𑀫𑀦𑁆𑀢𑀲𑁆𑀲 𑀯𑀸 𑀆𑀮𑁄𑀓𑁂𑀦𑁆𑀢𑀲𑁆𑀲 𑀯𑀸 𑀯𑀺𑀮𑁄𑀓𑁂𑀦𑁆𑀢𑀲𑁆𑀲 𑀯𑀸 𑀲𑀫𑀺𑀜𑁆𑀚𑁂𑀦𑁆𑀢𑀲𑁆𑀲 𑀯𑀸 𑀧𑀲𑀸𑀭𑁂𑀦𑁆𑀢𑀲𑁆𑀲 𑀯𑀸 𑀓𑀸𑀬𑀲𑁆𑀲 𑀣𑀫𑁆𑀪𑀦𑀸 𑀲𑀦𑁆𑀣𑀫𑁆𑀪𑀦𑀸 𑀲𑀦𑁆𑀣𑀫𑁆𑀪𑀺𑀢𑀢𑁆𑀢𑀁 𑀯𑀺𑀜𑁆𑀜𑀢𑁆𑀢𑀺 𑀯𑀺𑀜𑁆𑀜𑀸𑀧𑀦𑀸 𑀯𑀺𑀜𑁆𑀜𑀸𑀧𑀺𑀢𑀢𑁆𑀢𑀁—  𑀇𑀤𑀁 𑀢𑀁 𑀭𑀽𑀧𑀁 𑀓𑀸𑀬𑀯𑀺𑀜𑁆𑀜𑀢𑁆𑀢𑀺𑁇

(721.)

1369\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀯𑀺𑀜𑁆𑀜𑀢𑁆𑀢𑀺? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀓𑀸𑀬𑀯𑀺𑀜𑁆𑀜𑀢𑁆𑀢𑀺𑁇

(722.)

1370\. 𑀓𑀢𑀫𑀁 𑀢𑀁 𑀭𑀽𑀧𑀁 𑀯𑀘𑀻𑀯𑀺𑀜𑁆𑀜𑀢𑁆𑀢𑀺? 𑀬𑀸 𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀓𑀼𑀲𑀮𑀘𑀺𑀢𑁆𑀢𑀲𑁆𑀲 𑀯𑀸 𑀅𑀩𑁆𑀬𑀸𑀓𑀢𑀘𑀺𑀢𑁆𑀢𑀲𑁆𑀲 𑀯𑀸 𑀯𑀸𑀘𑀸 𑀕𑀺𑀭𑀸 𑀩𑁆𑀬𑀧𑁆𑀧𑀣𑁄 𑀉𑀤𑀻𑀭𑀡𑀁 𑀖𑁄𑀲𑁄 𑀖𑁄𑀲𑀓𑀫𑁆𑀫𑀁 𑀯𑀸𑀘𑀸 𑀯𑀘𑀻𑀪𑁂𑀤𑁄, 𑀅𑀬𑀁 𑀯𑀼𑀘𑁆𑀘𑀢𑀺 𑀯𑀸𑀘𑀸𑁇 𑀬𑀸 𑀢𑀸𑀬 𑀯𑀸𑀘𑀸𑀬 𑀯𑀺𑀜𑁆𑀜𑀢𑁆𑀢𑀺 𑀯𑀺𑀜𑁆𑀜𑀸𑀧𑀦𑀸 𑀯𑀺𑀜𑁆𑀜𑀸𑀧𑀺𑀢𑀢𑁆𑀢𑀁—  𑀇𑀤𑀁 𑀢𑀁 𑀭𑀽𑀧𑀁 𑀯𑀘𑀻𑀯𑀺𑀜𑁆𑀜𑀢𑁆𑀢𑀺𑁇

(723.)

1371\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀯𑀘𑀻𑀯𑀺𑀜𑁆𑀜𑀢𑁆𑀢𑀺? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀯𑀘𑀻𑀯𑀺𑀜𑁆𑀜𑀢𑁆𑀢𑀺𑁇

(724.)

1372\. 𑀓𑀢𑀫𑀁 𑀢𑀁 𑀭𑀽𑀧𑀁 𑀆𑀓𑀸𑀲𑀥𑀸𑀢𑀼? 𑀬𑁄 𑀆𑀓𑀸𑀲𑁄 𑀆𑀓𑀸𑀲𑀕𑀢𑀁 𑀅𑀖𑀁 𑀅𑀖𑀕𑀢𑀁 𑀯𑀺𑀯𑀭𑁄 𑀯𑀺𑀯𑀭𑀕𑀢𑀁 𑀅𑀲𑀫𑁆𑀨𑀼𑀝𑁆𑀞𑀁 𑀘𑀢𑀽𑀳𑀺 𑀫𑀳𑀸𑀪𑀽𑀢𑁂𑀳𑀺—  𑀇𑀤𑀁 𑀢𑀁 𑀭𑀽𑀧𑀁 𑀆𑀓𑀸𑀲𑀥𑀸𑀢𑀼𑁇

(725.)

1373\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀆𑀓𑀸𑀲𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀆𑀓𑀸𑀲𑀥𑀸𑀢𑀼𑁇

(726.)

1374\. 𑀓𑀢𑀫𑀁 𑀢𑀁 𑀭𑀽𑀧𑀁 𑀆𑀧𑁄𑀥𑀸𑀢𑀼? 𑀬𑀁 𑀆𑀧𑁄 𑀆𑀧𑁄𑀕𑀢𑀁 𑀲𑀺𑀦𑁂𑀳𑁄 𑀲𑀺𑀦𑁂𑀳𑀕𑀢𑀁 𑀩𑀦𑁆𑀥𑀦𑀢𑁆𑀢𑀁 𑀭𑀽𑀧𑀲𑁆𑀲—  𑀇𑀤𑀁 𑀢𑀁 𑀭𑀽𑀧𑀁 𑀆𑀧𑁄𑀥𑀸𑀢𑀼𑁇

(727.)

1375\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀆𑀧𑁄𑀥𑀸𑀢𑀼? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀦 𑀆𑀧𑁄𑀥𑀸𑀢𑀼𑁇

(728.)

1376\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀮𑀳𑀼𑀢𑀸? 𑀬𑀸 𑀭𑀽𑀧𑀲𑁆𑀲 𑀮𑀳𑀼𑀢𑀸 𑀮𑀳𑀼𑀧𑀭𑀺𑀡𑀸𑀫𑀢𑀸 𑀅𑀤𑀦𑁆𑀥𑀦𑀢𑀸 𑀅𑀯𑀺𑀢𑁆𑀣𑀦𑀢𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀮𑀳𑀼𑀢𑀸𑁇

(729.)

1377\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀮𑀳𑀼𑀢𑀸? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀮𑀳𑀼𑀢𑀸𑁇

(730.)

1378\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸? 𑀬𑀸 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸 𑀫𑀤𑁆𑀤𑀯𑀢𑀸 𑀅𑀓𑀓𑁆𑀔𑀍𑀅𑀢𑀸 𑀅𑀓𑀣𑀺𑀦𑀢𑀸—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀫𑀼𑀤𑀼𑀢𑀸𑁇

(731.)

1379\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀫𑀼𑀤𑀼𑀢𑀸? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀫𑀼𑀤𑀼𑀢𑀸𑁇

(732.)

1380\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸? 𑀬𑀸 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸 𑀓𑀫𑁆𑀫𑀜𑁆𑀜𑀢𑁆𑀢𑀁 𑀓𑀫𑁆𑀫𑀜𑁆𑀜𑀪𑀸𑀯𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀓𑀫𑁆𑀫𑀜𑁆𑀜𑀢𑀸𑁇

(733.)

1381\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀓𑀫𑁆𑀫𑀜𑁆𑀜𑀢𑀸? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀓𑀫𑁆𑀫𑀜𑁆𑀜𑀢𑀸𑁇

(734.)

1382\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀉𑀧𑀘𑀬𑁄? 𑀬𑁄 𑀆𑀬𑀢𑀦𑀸𑀦𑀁 𑀆𑀘𑀬𑁄, 𑀲𑁄 𑀭𑀽𑀧𑀲𑁆𑀲 𑀉𑀧𑀘𑀬𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀉𑀧𑀘𑀬𑁄𑁇

(735.)

1383\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀉𑀧𑀘𑀬𑁄? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀉𑀧𑀘𑀬𑁄𑁇

(736.)

1384\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺? 𑀬𑁄 𑀭𑀽𑀧𑀲𑁆𑀲 𑀉𑀧𑀘𑀬𑁄, 𑀲𑀸 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀲𑀦𑁆𑀢𑀢𑀺𑁇

(737.)

1385\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀲𑀦𑁆𑀢𑀢𑀺? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀲𑀦𑁆𑀢𑀢𑀺𑁇

(738.)

1386\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀚𑀭𑀢𑀸? 𑀬𑀸 𑀭𑀽𑀧𑀲𑁆𑀲 𑀚𑀭𑀸 𑀚𑀻𑀭𑀡𑀢𑀸 𑀔𑀡𑁆𑀟𑀺𑀘𑁆𑀘𑀁 𑀧𑀸𑀮𑀺𑀘𑁆𑀘𑀁 𑀯𑀮𑀺𑀢𑁆𑀢𑀘𑀢𑀸 𑀆𑀬𑀼𑀦𑁄 𑀲𑀁𑀳𑀸𑀦𑀺 𑀇𑀦𑁆𑀤𑁆𑀭𑀺𑀬𑀸𑀦𑀁 𑀧𑀭𑀺𑀧𑀸𑀓𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀚𑀭𑀢𑀸𑁇

(739.)

1387\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀚𑀭𑀢𑀸? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀚𑀭𑀢𑀸𑁇

(740.)

1388\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸? 𑀬𑁄 𑀭𑀽𑀧𑀲𑁆𑀲 𑀔𑀬𑁄 𑀯𑀬𑁄 𑀪𑁂𑀤𑁄 𑀧𑀭𑀺𑀪𑁂𑀤𑁄 𑀅𑀦𑀺𑀘𑁆𑀘𑀢𑀸 𑀅𑀦𑁆𑀢𑀭𑀥𑀸𑀦𑀁—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸𑁇

(741.)

1389\. 𑀓𑀢𑀫𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀅𑀦𑀺𑀘𑁆𑀘𑀢𑀸? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄—  𑀇𑀤𑀁 𑀢𑀁 𑀭𑀽𑀧𑀁 𑀭𑀽𑀧𑀲𑁆𑀲 𑀦 𑀅𑀦𑀺𑀘𑁆𑀘𑀢𑀸𑁇

(742.)

1390\. 𑀓𑀢𑀫𑀁 𑀢𑀁 𑀭𑀽𑀧𑀁 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄? 𑀑𑀤𑀦𑁄 𑀓𑀼𑀫𑁆𑀫𑀸𑀲𑁄 𑀲𑀢𑁆𑀢𑀼 𑀫𑀘𑁆𑀙𑁄 𑀫𑀁𑀲𑀁 𑀔𑀻𑀭𑀁 𑀤𑀥𑀺 𑀲𑀧𑁆𑀧𑀺 𑀦𑀯𑀦𑀻𑀢𑀁 𑀢𑁂𑀮𑀁 𑀫𑀥𑀼 𑀨𑀸𑀡𑀺𑀢𑀁, 𑀬𑀁 𑀯𑀸 𑀧𑀦𑀜𑁆𑀜𑀫𑁆𑀧𑀺 𑀅𑀢𑁆𑀣𑀺 𑀭𑀽𑀧𑀁 𑀬𑀫𑁆𑀳𑀺 𑀬𑀫𑁆𑀳𑀺 𑀚𑀦𑀧𑀤𑁂 𑀢𑁂𑀲𑀁 𑀢𑁂𑀲𑀁 𑀲𑀢𑁆𑀢𑀸𑀦𑀁 𑀫𑀼𑀔𑀸𑀲𑀺𑀬𑀁 𑀤𑀦𑁆𑀢𑀯𑀺𑀔𑀸𑀤𑀦𑀁 𑀕𑀮𑀚𑁆𑀛𑁄𑀳𑀭𑀡𑀻𑀬𑀁 𑀓𑀼𑀘𑁆𑀙𑀺𑀯𑀺𑀢𑁆𑀣𑀫𑁆𑀪𑀦𑀁, 𑀬𑀸𑀬 𑀑𑀚𑀸𑀬 𑀲𑀢𑁆𑀢𑀸 𑀬𑀸𑀧𑁂𑀦𑁆𑀢𑀺—  𑀇𑀤𑀁 𑀢𑀁 𑀭𑀽𑀧𑀁 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄𑁇

(743.)

1391\. 𑀓𑀢𑀫𑀁 𑀢𑀁 𑀭𑀽𑀧𑀁 𑀦 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄? 𑀘𑀓𑁆𑀔𑀸𑀬𑀢𑀦𑀁…𑀧𑁂…  𑀭𑀽𑀧𑀲𑁆𑀲 𑀅𑀦𑀺𑀘𑁆𑀘𑀢𑀸—  𑀇𑀤𑀁 𑀢𑀁 𑀭𑀽𑀧𑀁 𑀦 𑀓𑀩𑀍𑀈𑀓𑀸𑀭𑁄 𑀆𑀳𑀸𑀭𑁄𑁇

---

1392\. 𑀏𑀯𑀁 𑀤𑀼𑀯𑀺𑀥𑁂𑀦 𑀭𑀽𑀧𑀲𑀗𑁆𑀕𑀳𑁄𑁇

  
𑀲𑀼𑀔𑀼𑀫𑀭𑀽𑀧𑀤𑀼𑀓𑀁𑁇

  
𑀤𑀼𑀓𑀦𑀺𑀤𑁆𑀤𑁂𑀲𑁄𑁇



[Go to previous page (2.2.3.1 Ekakaniddesa)](2.2.3.1.md) / [Go to parent page (2.2.3 Rūpavibhatti)](../29Dhs/2/2.2/2.2.3.md) / [Go to next page (2.2.3.3 Tikaniddesa)](2.2.3.3.md)


