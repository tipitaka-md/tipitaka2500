---
title: 2.2.2.1 Ekaka
path: /tipitaka/29Dhs/2/2.2/2.2.2/2.2.2.1
ref: 270698
breadcrumbs:
  - name: Home
    link: /
  - name: 29Dhs Dhammasaṅgaṇīpāḷi
    link: /tipitaka/29Dhs
  - name: 2 Niddesa
    link: /tipitaka/29Dhs/2
  - name: 2.2 Rūpakaṇḍa
    link: /tipitaka/29Dhs/2/2.2
  - name: 2.2.2 Mātikā
    link: /tipitaka/29Dhs/2/2.2/2.2.2
prevL: /tipitaka/29Dhs/2/2.2/2.2.2
upL: /tipitaka/29Dhs/2/2.2/2.2.2
nextL: /tipitaka/29Dhs/2/2.2/2.2.2/2.2.2.2
---

# 2.2.2.1 Ekaka

### Niddesa

### Rūpakaṇḍa

### Mātikā

### Ekaka

(584.)

1096. Tattha katamaṃ sabbaṃ rūpaṃ? Cattāro ca mahābhūtā, catunnañca mahābhūtānaṃ upādāya rūpaṃ—  idaṃ vuccati sabbaṃ rūpaṃ. Sabbaṃ rūpaṃ na hetu, ahetukaṃ, hetuvippayuttaṃ, sappaccayaṃ, saṅkhataṃ, rūpaṃ, lokiyaṃ, sāsavaṃ, saññojaniyaṃ, ganthaniyaṃ, oghaniyaṃ, yoganiyaṃ, nīvaraṇiyaṃ, parāmaṭṭhaṃ, upādāniyaṃ, saṃkilesikaṃ, abyākataṃ, anārammaṇaṃ, acetasikaṃ, cittavippayuttaṃ, nevavipākanavipākadhammadhammaṃ, asaṃkiliṭṭhasaṃkilesikaṃ, na savitakkasavicāraṃ, na avitakkavicāramattaṃ, avitakkaavicāraṃ, na pītisahagataṃ, na sukhasahagataṃ, na upekkhāsahagataṃ, neva dassanena na bhāvanāya pahātabbaṃ, neva dassanena na bhāvanāya pahātabbahetukaṃ, neva ācayagāmi na apacayagāmi, nevasekkhanāsekkhaṃ, parittaṃ, kāmāvacaraṃ, na rūpāvacaraṃ, na arūpāvacaraṃ, pariyāpannaṃ, no apariyāpannaṃ, aniyataṃ, aniyyānikaṃ, uppannaṃ, chahi viññāṇehi viññeyyaṃ, aniccaṃ, jarābhibhūtaṃ.

===

1097. Evaṃ ekavidhena rūpasaṅgaho.

  
Ekakaṃ.




