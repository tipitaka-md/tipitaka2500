---
title: 2.1.8 Dutiyaāhuneyyasutta
path: /tipitaka/17A8/2/2.1/2.1.8
ref: 276355
breadcrumbs:
  - name: Home
    link: /
  - name: 17A8 Aṭṭhakanipātapāḷi
    link: /tipitaka/17A8
  - name: 2 Dutiyapaṇṇāsaka
    link: /tipitaka/17A8/2
  - name: 2.1 Gotamīvagga
    link: /tipitaka/17A8/2/2.1
prevL: /tipitaka/17A8/2/2.1/2.1.7
upL: /tipitaka/17A8/2/2.1
nextL: /tipitaka/17A8/2/2.1/2.1.9
---

# 2.1.8 Dutiyaāhuneyyasutta

### Dutiyapaṇṇāsaka

### Gotamīvagga

### Dutiyaāhuneyyasutta

(58.)

608. “Aṭṭhahi, bhikkhave, dhammehi samannāgato bhikkhu āhuneyyo hoti…pe…  anuttaraṃ puññakkhettaṃ lokassa. Katamehi aṭṭhahi? Idha, bhikkhave, bhikkhu sīlavā hoti…pe…  samādāya sikkhati sikkhāpadesu; bahussuto hoti…pe…  diṭṭhiyā suppaṭividdhā; āraddhavīriyo viharati thāmavā daḷhaparakkamo anikkhittadhuro kusalesu dhammesu; āraññiko hoti pantasenāsano; aratiratisaho hoti, uppannaṃ aratiṃ abhibhuyya abhibhuyya viharati; bhayabheravasaho hoti, uppannaṃ bhayabheravaṃ abhibhuyya abhibhuyya viharati; catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī hoti akicchalābhī akasiralābhī; āsavānaṃ khayā…pe…  sacchikatvā upasampajja viharati. Imehi kho, bhikkhave, aṭṭhahi dhammehi samannāgato bhikkhu āhuneyyo…pe…  anuttaraṃ puññakkhettaṃ lokassā”ti.

===

609. Aṭṭhamaṃ.




