
[Home](/) / [17A8 Aṭṭhakanipātapāḷi](../...md) / [2 Dutiyapaṇṇāsaka](...md) / [2.2 Bhūmicālavagga](../17A8/2/2.2.md)

# 𑁨𑁇𑁨𑁇𑁯 𑀧𑀭𑀺𑀲𑀸𑀲𑀼𑀢𑁆𑀢

* 𑀤𑀼𑀢𑀺𑀬𑀧𑀡𑁆𑀡𑀸𑀲𑀓

* 𑀪𑀽𑀫𑀺𑀘𑀸𑀮𑀯𑀕𑁆𑀕

* 𑀧𑀭𑀺𑀲𑀸𑀲𑀼𑀢𑁆𑀢

(69.)

685\. “𑀅𑀝𑁆𑀞𑀺𑀫𑀸, 𑀪𑀺𑀓𑁆𑀔𑀯𑁂, 𑀧𑀭𑀺𑀲𑀸𑁇 𑀓𑀢𑀫𑀸 𑀅𑀝𑁆𑀞? 𑀔𑀢𑁆𑀢𑀺𑀬𑀧𑀭𑀺𑀲𑀸, 𑀩𑁆𑀭𑀸𑀳𑁆𑀫𑀡𑀧𑀭𑀺𑀲𑀸, 𑀕𑀳𑀧𑀢𑀺𑀧𑀭𑀺𑀲𑀸, 𑀲𑀫𑀡𑀧𑀭𑀺𑀲𑀸, 𑀘𑀸𑀢𑀼𑀫𑀳𑀸𑀭𑀸𑀚𑀺𑀓𑀧𑀭𑀺𑀲𑀸, 𑀢𑀸𑀯𑀢𑀺𑀁𑀲𑀧𑀭𑀺𑀲𑀸, 𑀫𑀸𑀭𑀧𑀭𑀺𑀲𑀸, 𑀩𑁆𑀭𑀳𑁆𑀫𑀧𑀭𑀺𑀲𑀸𑁇 𑀅𑀪𑀺𑀚𑀸𑀦𑀸𑀫𑀺 𑀔𑁄 𑀧𑀦𑀸𑀳𑀁, 𑀪𑀺𑀓𑁆𑀔𑀯𑁂, 𑀅𑀦𑁂𑀓𑀲𑀢𑀁 𑀔𑀢𑁆𑀢𑀺𑀬𑀧𑀭𑀺𑀲𑀁 𑀉𑀧𑀲𑀗𑁆𑀓𑀫𑀺𑀢𑀸𑁇 𑀢𑀢𑁆𑀭𑀧𑀺 𑀫𑀬𑀸 𑀲𑀦𑁆𑀦𑀺𑀲𑀺𑀦𑁆𑀦𑀧𑀼𑀩𑁆𑀩𑀜𑁆𑀘𑁂𑀯 𑀲𑀮𑁆𑀮𑀧𑀺𑀢𑀧𑀼𑀩𑁆𑀩𑀜𑁆𑀘 𑀲𑀸𑀓𑀘𑁆𑀙𑀸 𑀘 𑀲𑀫𑀸𑀧𑀦𑁆𑀦𑀧𑀼𑀩𑁆𑀩𑀸𑁇 𑀢𑀢𑁆𑀣 𑀬𑀸𑀤𑀺𑀲𑀓𑁄 𑀢𑁂𑀲𑀁 𑀯𑀡𑁆𑀡𑁄 𑀳𑁄𑀢𑀺 𑀢𑀸𑀤𑀺𑀲𑀓𑁄 𑀫𑀬𑁆𑀳𑀁 𑀯𑀡𑁆𑀡𑁄 𑀳𑁄𑀢𑀺, 𑀬𑀸𑀤𑀺𑀲𑀓𑁄 𑀢𑁂𑀲𑀁 𑀲𑀭𑁄 𑀳𑁄𑀢𑀺 𑀢𑀸𑀤𑀺𑀲𑀓𑁄 𑀫𑀬𑁆𑀳𑀁 𑀲𑀭𑁄 𑀳𑁄𑀢𑀺𑁇 𑀥𑀫𑁆𑀫𑀺𑀬𑀸 𑀘 𑀓𑀣𑀸𑀬 𑀲𑀦𑁆𑀤𑀲𑁆𑀲𑁂𑀫𑀺 𑀲𑀫𑀸𑀤𑀧𑁂𑀫𑀺 𑀲𑀫𑀼𑀢𑁆𑀢𑁂𑀚𑁂𑀫𑀺 𑀲𑀫𑁆𑀧𑀳𑀁𑀲𑁂𑀫𑀺𑁇 𑀪𑀸𑀲𑀫𑀸𑀦𑀜𑁆𑀘 𑀫𑀁 𑀦 𑀚𑀸𑀦𑀦𑁆𑀢𑀺—  ‘𑀓𑁄 𑀦𑀼 𑀔𑁄 𑀅𑀬𑀁 𑀪𑀸𑀲𑀢𑀺 𑀤𑁂𑀯𑁄 𑀯𑀸 𑀫𑀦𑀼𑀲𑁆𑀲𑁄 𑀯𑀸’𑀢𑀺𑁇 𑀥𑀫𑁆𑀫𑀺𑀬𑀸 𑀓𑀣𑀸𑀬 𑀲𑀦𑁆𑀤𑀲𑁆𑀲𑁂𑀢𑁆𑀯𑀸 𑀲𑀫𑀸𑀤𑀧𑁂𑀢𑁆𑀯𑀸 𑀲𑀫𑀼𑀢𑁆𑀢𑁂𑀚𑁂𑀢𑁆𑀯𑀸 𑀲𑀫𑁆𑀧𑀳𑀁𑀲𑁂𑀢𑁆𑀯𑀸 𑀅𑀦𑁆𑀢𑀭𑀥𑀸𑀬𑀸𑀫𑀺𑁇 𑀅𑀦𑁆𑀢𑀭𑀳𑀺𑀢𑀜𑁆𑀘 𑀫𑀁 𑀦 𑀚𑀸𑀦𑀦𑁆𑀢𑀺—  ‘𑀓𑁄 𑀦𑀼 𑀔𑁄 𑀅𑀬𑀁 𑀅𑀦𑁆𑀢𑀭𑀳𑀺𑀢𑁄 𑀤𑁂𑀯𑁄 𑀯𑀸 𑀫𑀦𑀼𑀲𑁆𑀲𑁄 𑀯𑀸’𑀢𑀺𑁇

686\. 𑀅𑀪𑀺𑀚𑀸𑀦𑀸𑀫𑀺 𑀔𑁄 𑀧𑀦𑀸𑀳𑀁, 𑀪𑀺𑀓𑁆𑀔𑀯𑁂, 𑀅𑀦𑁂𑀓𑀲𑀢𑀁 𑀩𑁆𑀭𑀸𑀳𑁆𑀫𑀡𑀧𑀭𑀺𑀲𑀁…𑀧𑁂…  𑀕𑀳𑀧𑀢𑀺𑀧𑀭𑀺𑀲𑀁…  𑀲𑀫𑀡𑀧𑀭𑀺𑀲𑀁…  𑀘𑀸𑀢𑀼𑀫𑀳𑀸𑀭𑀸𑀚𑀺𑀓𑀧𑀭𑀺𑀲𑀁…  𑀢𑀸𑀯𑀢𑀺𑀁𑀲𑀧𑀭𑀺𑀲𑀁…  𑀫𑀸𑀭𑀧𑀭𑀺𑀲𑀁…  𑀩𑁆𑀭𑀳𑁆𑀫𑀧𑀭𑀺𑀲𑀁 𑀉𑀧𑀲𑀗𑁆𑀓𑀫𑀺𑀢𑀸𑁇 𑀢𑀢𑁆𑀭𑀧𑀺 𑀫𑀬𑀸 𑀲𑀦𑁆𑀦𑀺𑀲𑀺𑀦𑁆𑀦𑀧𑀼𑀩𑁆𑀩𑀜𑁆𑀘𑁂𑀯 𑀲𑀮𑁆𑀮𑀧𑀺𑀢𑀧𑀼𑀩𑁆𑀩𑀜𑁆𑀘 𑀲𑀸𑀓𑀘𑁆𑀙𑀸 𑀘 𑀲𑀫𑀸𑀧𑀦𑁆𑀦𑀧𑀼𑀩𑁆𑀩𑀸𑁇 𑀢𑀢𑁆𑀣 𑀬𑀸𑀤𑀺𑀲𑀓𑁄 𑀢𑁂𑀲𑀁 𑀯𑀡𑁆𑀡𑁄 𑀳𑁄𑀢𑀺 𑀢𑀸𑀤𑀺𑀲𑀓𑁄 𑀫𑀬𑁆𑀳𑀁 𑀯𑀡𑁆𑀡𑁄 𑀳𑁄𑀢𑀺, 𑀬𑀸𑀤𑀺𑀲𑀓𑁄 𑀢𑁂𑀲𑀁 𑀲𑀭𑁄 𑀳𑁄𑀢𑀺 𑀢𑀸𑀤𑀺𑀲𑀓𑁄 𑀫𑀬𑁆𑀳𑀁 𑀲𑀭𑁄 𑀳𑁄𑀢𑀺𑁇 𑀥𑀫𑁆𑀫𑀺𑀬𑀸 𑀘 𑀓𑀣𑀸𑀬 𑀲𑀦𑁆𑀤𑀲𑁆𑀲𑁂𑀫𑀺 𑀲𑀫𑀸𑀤𑀧𑁂𑀫𑀺 𑀲𑀫𑀼𑀢𑁆𑀢𑁂𑀚𑁂𑀫𑀺 𑀲𑀫𑁆𑀧𑀳𑀁𑀲𑁂𑀫𑀺𑁇 𑀪𑀸𑀲𑀫𑀸𑀦𑀜𑁆𑀘 𑀫𑀁 𑀦 𑀚𑀸𑀦𑀦𑁆𑀢𑀺—  ‘𑀓𑁄 𑀦𑀼 𑀔𑁄 𑀅𑀬𑀁 𑀪𑀸𑀲𑀢𑀺 𑀤𑁂𑀯𑁄 𑀯𑀸 𑀫𑀦𑀼𑀲𑁆𑀲𑁄 𑀯𑀸’𑀢𑀺𑁇 𑀥𑀫𑁆𑀫𑀺𑀬𑀸 𑀓𑀣𑀸𑀬 𑀲𑀦𑁆𑀤𑀲𑁆𑀲𑁂𑀢𑁆𑀯𑀸 𑀲𑀫𑀸𑀤𑀧𑁂𑀢𑁆𑀯𑀸 𑀲𑀫𑀼𑀢𑁆𑀢𑁂𑀚𑁂𑀢𑁆𑀯𑀸 𑀲𑀫𑁆𑀧𑀳𑀁𑀲𑁂𑀢𑁆𑀯𑀸 𑀅𑀦𑁆𑀢𑀭𑀥𑀸𑀬𑀸𑀫𑀺𑁇 𑀅𑀦𑁆𑀢𑀭𑀳𑀺𑀢𑀜𑁆𑀘 𑀫𑀁 𑀦 𑀚𑀸𑀦𑀦𑁆𑀢𑀺—  ‘𑀓𑁄 𑀦𑀼 𑀔𑁄 𑀅𑀬𑀁 𑀅𑀦𑁆𑀢𑀭𑀳𑀺𑀢𑁄 𑀤𑁂𑀯𑁄 𑀯𑀸 𑀫𑀦𑀼𑀲𑁆𑀲𑁄 𑀯𑀸’𑀢𑀺𑁇 𑀇𑀫𑀸 𑀔𑁄, 𑀪𑀺𑀓𑁆𑀔𑀯𑁂, 𑀅𑀝𑁆𑀞 𑀧𑀭𑀺𑀲𑀸”𑀢𑀺𑁇

---

687\. 𑀦𑀯𑀫𑀁𑁇



[Go to previous page (2.2.8 Ariyavohārasutta)](2.2.8.md) / [Go to parent page (2.2 Bhūmicālavagga)](../17A8/2/2.2.md) / [Go to next page (2.2.10 Bhūmicālasutta)](2.2.10.md)


