
[Home](/) / [17A8 Aṭṭhakanipātapāḷi](/tipitaka/17A8.md) / [1 Paṭhamapaṇṇāsaka](/tipitaka/17A8/1.md) / [1.1 Mettāvagga](/tipitaka/17A8/1/1.1.md)

# 𑁧𑁇𑁧𑁇𑁭 𑀤𑁂𑀯𑀤𑀢𑁆𑀢𑀯𑀺𑀧𑀢𑁆𑀢𑀺𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀫𑁂𑀢𑁆𑀢𑀸𑀯𑀕𑁆𑀕

### 𑀤𑁂𑀯𑀤𑀢𑁆𑀢𑀯𑀺𑀧𑀢𑁆𑀢𑀺𑀲𑀼𑀢𑁆𑀢

(7.)

49\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀭𑀸𑀚𑀕𑀳𑁂 𑀯𑀺𑀳𑀭𑀢𑀺 𑀕𑀺𑀚𑁆𑀛𑀓𑀽𑀝𑁂 𑀧𑀩𑁆𑀩𑀢𑁂 𑀅𑀘𑀺𑀭𑀧𑀓𑁆𑀓𑀦𑁆𑀢𑁂 𑀤𑁂𑀯𑀤𑀢𑁆𑀢𑁂𑁇 𑀢𑀢𑁆𑀭 𑀪𑀕𑀯𑀸 𑀤𑁂𑀯𑀤𑀢𑁆𑀢𑀁 𑀆𑀭𑀩𑁆𑀪 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀲𑀸𑀥𑀼, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀓𑀸𑀮𑁂𑀦 𑀓𑀸𑀮𑀁 𑀅𑀢𑁆𑀢𑀯𑀺𑀧𑀢𑁆𑀢𑀺𑀁 𑀧𑀘𑁆𑀘𑀯𑁂𑀓𑁆𑀔𑀺𑀢𑀸 𑀳𑁄𑀢𑀺𑁇 𑀲𑀸𑀥𑀼, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀓𑀸𑀮𑁂𑀦 𑀓𑀸𑀮𑀁 𑀧𑀭𑀯𑀺𑀧𑀢𑁆𑀢𑀺𑀁 𑀧𑀘𑁆𑀘𑀯𑁂𑀓𑁆𑀔𑀺𑀢𑀸 𑀳𑁄𑀢𑀺𑁇 𑀲𑀸𑀥𑀼, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀓𑀸𑀮𑁂𑀦 𑀓𑀸𑀮𑀁 𑀅𑀢𑁆𑀢𑀲𑀫𑁆𑀧𑀢𑁆𑀢𑀺𑀁 𑀧𑀘𑁆𑀘𑀯𑁂𑀓𑁆𑀔𑀺𑀢𑀸 𑀳𑁄𑀢𑀺𑁇 𑀲𑀸𑀥𑀼, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀓𑀸𑀮𑁂𑀦 𑀓𑀸𑀮𑀁 𑀧𑀭𑀲𑀫𑁆𑀧𑀢𑁆𑀢𑀺𑀁 𑀧𑀘𑁆𑀘𑀯𑁂𑀓𑁆𑀔𑀺𑀢𑀸 𑀳𑁄𑀢𑀺𑁇 𑀅𑀝𑁆𑀞𑀳𑀺, 𑀪𑀺𑀓𑁆𑀔𑀯𑁂, 𑀅𑀲𑀤𑁆𑀥𑀫𑁆𑀫𑁂𑀳𑀺 𑀅𑀪𑀺𑀪𑀽𑀢𑁄 𑀧𑀭𑀺𑀬𑀸𑀤𑀺𑀦𑁆𑀦𑀘𑀺𑀢𑁆𑀢𑁄 𑀤𑁂𑀯𑀤𑀢𑁆𑀢𑁄 𑀆𑀧𑀸𑀬𑀺𑀓𑁄 𑀦𑁂𑀭𑀬𑀺𑀓𑁄 𑀓𑀧𑁆𑀧𑀝𑁆𑀞𑁄 𑀅𑀢𑁂𑀓𑀺𑀘𑁆𑀙𑁄𑁇

50\. 𑀓𑀢𑀫𑁂𑀳𑀺 𑀅𑀝𑁆𑀞𑀳𑀺? 𑀮𑀸𑀪𑁂𑀦 𑀳𑀺, 𑀪𑀺𑀓𑁆𑀔𑀯𑁂, 𑀅𑀪𑀺𑀪𑀽𑀢𑁄 𑀧𑀭𑀺𑀬𑀸𑀤𑀺𑀦𑁆𑀦𑀘𑀺𑀢𑁆𑀢𑁄 𑀤𑁂𑀯𑀤𑀢𑁆𑀢𑁄 𑀆𑀧𑀸𑀬𑀺𑀓𑁄 𑀦𑁂𑀭𑀬𑀺𑀓𑁄 𑀓𑀧𑁆𑀧𑀝𑁆𑀞𑁄 𑀅𑀢𑁂𑀓𑀺𑀘𑁆𑀙𑁄𑁇 𑀅𑀮𑀸𑀪𑁂𑀦, 𑀪𑀺𑀓𑁆𑀔𑀯𑁂…𑀧𑁂…  𑀬𑀲𑁂𑀦, 𑀪𑀺𑀓𑁆𑀔𑀯𑁂…  𑀅𑀬𑀲𑁂𑀦, 𑀪𑀺𑀓𑁆𑀔𑀯𑁂…  𑀲𑀓𑁆𑀓𑀸𑀭𑁂𑀦, 𑀪𑀺𑀓𑁆𑀔𑀯𑁂…  𑀅𑀲𑀓𑁆𑀓𑀸𑀭𑁂𑀦, 𑀪𑀺𑀓𑁆𑀔𑀯𑁂…  𑀧𑀸𑀧𑀺𑀘𑁆𑀙𑀢𑀸𑀬, 𑀪𑀺𑀓𑁆𑀔𑀯𑁂…  𑀧𑀸𑀧𑀫𑀺𑀢𑁆𑀢𑀢𑀸𑀬, 𑀪𑀺𑀓𑁆𑀔𑀯𑁂, 𑀅𑀪𑀺𑀪𑀽𑀢𑁄 𑀧𑀭𑀺𑀬𑀸𑀤𑀺𑀦𑁆𑀦𑀘𑀺𑀢𑁆𑀢𑁄 𑀤𑁂𑀯𑀤𑀢𑁆𑀢𑁄 𑀆𑀧𑀸𑀬𑀺𑀓𑁄 𑀦𑁂𑀭𑀬𑀺𑀓𑁄 𑀓𑀧𑁆𑀧𑀝𑁆𑀞𑁄 𑀅𑀢𑁂𑀓𑀺𑀘𑁆𑀙𑁄𑁇 𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀅𑀝𑁆𑀞𑀳𑀺 𑀅𑀲𑀤𑁆𑀥𑀫𑁆𑀫𑁂𑀳𑀺 𑀅𑀪𑀺𑀪𑀽𑀢𑁄 𑀧𑀭𑀺𑀬𑀸𑀤𑀺𑀦𑁆𑀦𑀘𑀺𑀢𑁆𑀢𑁄 𑀤𑁂𑀯𑀤𑀢𑁆𑀢𑁄 𑀆𑀧𑀸𑀬𑀺𑀓𑁄 𑀦𑁂𑀭𑀬𑀺𑀓𑁄 𑀓𑀧𑁆𑀧𑀝𑁆𑀞𑁄 𑀅𑀢𑁂𑀓𑀺𑀘𑁆𑀙𑁄𑁇

51\. 𑀲𑀸𑀥𑀼, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬, 𑀉𑀧𑁆𑀧𑀦𑁆𑀦𑀁 𑀅𑀮𑀸𑀪𑀁…𑀧𑁂…  𑀉𑀧𑁆𑀧𑀦𑁆𑀦𑀁 𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀅𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀅𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀺𑀘𑁆𑀙𑀢𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬𑁇

52\. 𑀓𑀺𑀜𑁆𑀘, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀢𑁆𑀣𑀯𑀲𑀁 𑀧𑀝𑀺𑀘𑁆𑀘 𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬, 𑀉𑀧𑁆𑀧𑀦𑁆𑀦𑀁 𑀅𑀮𑀸𑀪𑀁…𑀧𑁂…  𑀉𑀧𑁆𑀧𑀦𑁆𑀦𑀁 𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀅𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀅𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀺𑀘𑁆𑀙𑀢𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬?

53\. 𑀬𑀁 𑀳𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀦𑀪𑀺𑀪𑀼𑀬𑁆𑀬 𑀯𑀺𑀳𑀭𑀢𑁄 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑀢𑁄 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺𑁇 𑀬𑀁 𑀳𑀺𑀲𑁆𑀲, 𑀪𑀺𑀓𑁆𑀔𑀯𑁂, 𑀉𑀧𑁆𑀧𑀦𑁆𑀦𑀁 𑀅𑀮𑀸𑀪𑀁…𑀧𑁂…  𑀉𑀧𑁆𑀧𑀦𑁆𑀦𑀁 𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀅𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀅𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀺𑀘𑁆𑀙𑀢𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀦𑀪𑀺𑀪𑀼𑀬𑁆𑀬 𑀯𑀺𑀳𑀭𑀢𑁄 𑀉𑀧𑁆𑀧𑀚𑁆𑀚𑁂𑀬𑁆𑀬𑀼𑀁 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸, 𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑀢𑁄 𑀏𑀯𑀁𑀲 𑀢𑁂 𑀆𑀲𑀯𑀸 𑀯𑀺𑀖𑀸𑀢𑀧𑀭𑀺𑀍𑀆𑀳𑀸 𑀦 𑀳𑁄𑀦𑁆𑀢𑀺𑁇 𑀇𑀤𑀁 𑀔𑁄, 𑀪𑀺𑀓𑁆𑀔𑀯𑁂, 𑀪𑀺𑀓𑁆𑀔𑀼 𑀅𑀢𑁆𑀣𑀯𑀲𑀁 𑀧𑀝𑀺𑀘𑁆𑀘 𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬, 𑀉𑀧𑁆𑀧𑀦𑁆𑀦𑀁 𑀅𑀮𑀸𑀪𑀁…𑀧𑁂…  𑀉𑀧𑁆𑀧𑀦𑁆𑀦𑀁 𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀅𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀅𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀺𑀘𑁆𑀙𑀢𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑁂𑀬𑁆𑀬𑁇

54\. 𑀢𑀲𑁆𑀫𑀸𑀢𑀺𑀳, 𑀪𑀺𑀓𑁆𑀔𑀯𑁂, 𑀏𑀯𑀁 𑀲𑀺𑀓𑁆𑀔𑀺𑀢𑀩𑁆𑀩𑀁—  ‘𑀉𑀧𑁆𑀧𑀦𑁆𑀦𑀁 𑀮𑀸𑀪𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑀺𑀲𑁆𑀲𑀸𑀫, 𑀉𑀧𑁆𑀧𑀦𑁆𑀦𑀁 𑀅𑀮𑀸𑀪𑀁…𑀧𑁂…  𑀉𑀧𑁆𑀧𑀦𑁆𑀦𑀁 𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀅𑀬𑀲𑀁…  𑀉𑀧𑁆𑀧𑀦𑁆𑀦𑀁 𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀅𑀲𑀓𑁆𑀓𑀸𑀭𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀺𑀘𑁆𑀙𑀢𑀁…  𑀉𑀧𑁆𑀧𑀦𑁆𑀦𑀁 𑀧𑀸𑀧𑀫𑀺𑀢𑁆𑀢𑀢𑀁 𑀅𑀪𑀺𑀪𑀼𑀬𑁆𑀬 𑀅𑀪𑀺𑀪𑀼𑀬𑁆𑀬 𑀯𑀺𑀳𑀭𑀺𑀲𑁆𑀲𑀸𑀫𑀸’𑀢𑀺𑁇 𑀏𑀯𑀜𑁆𑀳𑀺 𑀯𑁄, 𑀪𑀺𑀓𑁆𑀔𑀯𑁂, 𑀲𑀺𑀓𑁆𑀔𑀺𑀢𑀩𑁆𑀩𑀦𑁆”𑀢𑀺𑁇

---

55\. 𑀲𑀢𑁆𑀢𑀫𑀁𑁇



[Go to previous page (1.1.6 Dutiyalokadhammasutta)](/tipitaka/17A8/1/1.1/1.1.6.md) / [Go to parent page (1.1 Mettāvagga)](/tipitaka/17A8/1/1.1.md) / [Go to next page (1.1.8 Uttaravipattisutta)](/tipitaka/17A8/1/1.1/1.1.8.md)


