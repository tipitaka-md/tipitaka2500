
[Home](/) / [17A8 Aṭṭhakanipātapāḷi](/tipitaka/17A8.md) / [1 Paṭhamapaṇṇāsaka](/tipitaka/17A8/1.md) / [1.3 Gahapativagga](/tipitaka/17A8/1/1.3.md)

# 𑁧𑁇𑁩𑁇𑁩 𑀧𑀞𑀫𑀳𑀢𑁆𑀣𑀓𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀕𑀳𑀧𑀢𑀺𑀯𑀕𑁆𑀕

### 𑀧𑀞𑀫𑀳𑀢𑁆𑀣𑀓𑀲𑀼𑀢𑁆𑀢

(23.)

241. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀆𑀍𑀅𑀯𑀺𑀬𑀁 𑀯𑀺𑀳𑀭𑀢𑀺 𑀅𑀕𑁆𑀕𑀸𑀍𑀅𑀯𑁂 𑀘𑁂𑀢𑀺𑀬𑁂𑁇 𑀢𑀢𑁆𑀭 𑀔𑁄 𑀪𑀕𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—  “𑀲𑀢𑁆𑀢𑀳𑀺, 𑀪𑀺𑀓𑁆𑀔𑀯𑁂, 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀳𑀢𑁆𑀣𑀓𑀁 𑀆𑀍𑀅𑀯𑀓𑀁 𑀥𑀸𑀭𑁂𑀣𑁇 𑀓𑀢𑀫𑁂𑀳𑀺 𑀲𑀢𑁆𑀢𑀳𑀺? 𑀲𑀤𑁆𑀥𑁄 𑀳𑀺, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀲𑀻𑀮𑀯𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀳𑀺𑀭𑀻𑀫𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀑𑀢𑁆𑀢𑀧𑁆𑀧𑀻, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀩𑀳𑀼𑀲𑁆𑀲𑀼𑀢𑁄, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀘𑀸𑀕𑀯𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀧𑀜𑁆𑀜𑀯𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄—  𑀇𑀫𑁂𑀳𑀺 𑀔𑁄, 𑀪𑀺𑀓𑁆𑀔𑀯𑁂, 𑀲𑀢𑁆𑀢𑀳𑀺 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑀁 𑀳𑀢𑁆𑀣𑀓𑀁 𑀆𑀍𑀅𑀯𑀓𑀁 𑀥𑀸𑀭𑁂𑀣𑀸”𑀢𑀺𑁇 𑀇𑀤𑀫𑀯𑁄𑀘 𑀪𑀕𑀯𑀸𑁇 𑀇𑀤𑀁 𑀯𑀢𑁆𑀯𑀸𑀦 𑀲𑀼𑀕𑀢𑁄 𑀉𑀝𑁆𑀞𑀸𑀬𑀸𑀲𑀦𑀸 𑀯𑀺𑀳𑀸𑀭𑀁 𑀧𑀸𑀯𑀺𑀲𑀺𑁇

242. 𑀅𑀣 𑀔𑁄 𑀅𑀜𑁆𑀜𑀢𑀭𑁄 𑀪𑀺𑀓𑁆𑀔𑀼 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀦𑀺𑀯𑀸𑀲𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬 𑀬𑁂𑀦 𑀳𑀢𑁆𑀣𑀓𑀲𑁆𑀲 𑀆𑀍𑀅𑀯𑀓𑀲𑁆𑀲 𑀦𑀺𑀯𑁂𑀲𑀦𑀁 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀜𑁆𑀜𑀢𑁆𑀢𑁂 𑀆𑀲𑀦𑁂 𑀦𑀺𑀲𑀻𑀤𑀺𑁇 𑀅𑀣 𑀔𑁄 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄 𑀬𑁂𑀦 𑀲𑁄 𑀪𑀺𑀓𑁆𑀔𑀼 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀢𑀁 𑀪𑀺𑀓𑁆𑀔𑀼𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀁 𑀔𑁄 𑀳𑀢𑁆𑀣𑀓𑀁 𑀆𑀍𑀅𑀯𑀓𑀁 𑀲𑁄 𑀪𑀺𑀓𑁆𑀔𑀼 𑀏𑀢𑀤𑀯𑁄𑀘—

243. “𑀲𑀢𑁆𑀢𑀳𑀺 𑀔𑁄 𑀢𑁆𑀯𑀁, 𑀆𑀯𑀼𑀲𑁄, 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀕𑀯𑀢𑀸 𑀩𑁆𑀬𑀸𑀓𑀢𑁄𑁇 𑀓𑀢𑀫𑁂𑀳𑀺 𑀲𑀢𑁆𑀢𑀳𑀺? ‘𑀲𑀤𑁆𑀥𑁄, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀲𑀻𑀮𑀯𑀸…𑀧𑁂…  𑀳𑀺𑀭𑀻𑀫𑀸…  𑀑𑀢𑁆𑀢𑀧𑁆𑀧𑀻…  𑀩𑀳𑀼𑀲𑁆𑀲𑀼𑀢𑁄…  𑀘𑀸𑀕𑀯𑀸…  𑀧𑀜𑁆𑀜𑀯𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄’𑀢𑀺𑁇 𑀇𑀫𑁂𑀳𑀺 𑀔𑁄 𑀢𑁆𑀯𑀁, 𑀆𑀯𑀼𑀲𑁄, 𑀲𑀢𑁆𑀢𑀳𑀺 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀕𑀯𑀢𑀸 𑀩𑁆𑀬𑀸𑀓𑀢𑁄”𑀢𑀺𑁇 “𑀓𑀘𑁆𑀘𑀺𑀢𑁆𑀣, 𑀪𑀦𑁆𑀢𑁂, 𑀦 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄”𑀢𑀺? “𑀦 𑀳𑁂𑀢𑁆𑀣, 𑀆𑀯𑀼𑀲𑁄, 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄”𑀢𑀺𑁇 “𑀲𑀸𑀥𑀼, 𑀪𑀦𑁆𑀢𑁂, 𑀬𑀤𑁂𑀢𑁆𑀣 𑀦 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄”𑀢𑀺𑁇

244. 𑀅𑀣 𑀔𑁄 𑀲𑁄 𑀪𑀺𑀓𑁆𑀔𑀼 𑀳𑀢𑁆𑀣𑀓𑀲𑁆𑀲 𑀆𑀍𑀅𑀯𑀓𑀲𑁆𑀲 𑀦𑀺𑀯𑁂𑀲𑀦𑁂 𑀧𑀺𑀡𑁆𑀟𑀧𑀸𑀢𑀁 𑀕𑀳𑁂𑀢𑁆𑀯𑀸 𑀉𑀝𑁆𑀞𑀸𑀬𑀸𑀲𑀦𑀸 𑀧𑀓𑁆𑀓𑀸𑀫𑀺𑁇 𑀅𑀣 𑀔𑁄 𑀲𑁄 𑀪𑀺𑀓𑁆𑀔𑀼 𑀧𑀘𑁆𑀙𑀸𑀪𑀢𑁆𑀢𑀁 𑀧𑀺𑀡𑁆𑀟𑀧𑀸𑀢𑀧𑀝𑀺𑀓𑁆𑀓𑀦𑁆𑀢𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑁄 𑀪𑀺𑀓𑁆𑀔𑀼 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—

245. “𑀇𑀥𑀸𑀳𑀁, 𑀪𑀦𑁆𑀢𑁂, 𑀧𑀼𑀩𑁆𑀩𑀡𑁆𑀳𑀲𑀫𑀬𑀁 𑀦𑀺𑀯𑀸𑀲𑁂𑀢𑁆𑀯𑀸 𑀧𑀢𑁆𑀢𑀘𑀻𑀯𑀭𑀫𑀸𑀤𑀸𑀬 𑀬𑁂𑀦 𑀳𑀢𑁆𑀣𑀓𑀲𑁆𑀲 𑀆𑀍𑀅𑀯𑀓𑀲𑁆𑀲 𑀦𑀺𑀯𑁂𑀲𑀦𑀁 𑀢𑁂𑀦𑀼𑀧𑀲𑀗𑁆𑀓𑀫𑀺𑀁; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀜𑁆𑀜𑀢𑁆𑀢𑁂 𑀆𑀲𑀦𑁂 𑀦𑀺𑀲𑀻𑀤𑀺𑀁𑁇 𑀅𑀣 𑀔𑁄, 𑀪𑀦𑁆𑀢𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄 𑀬𑁂𑀦𑀸𑀳𑀁 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀫𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀁 𑀔𑁄 𑀅𑀳𑀁, 𑀪𑀦𑁆𑀢𑁂, 𑀳𑀢𑁆𑀣𑀓𑀁 𑀆𑀍𑀅𑀯𑀓𑀁 𑀏𑀢𑀤𑀯𑀘𑀁—  ‘𑀲𑀢𑁆𑀢𑀳𑀺 𑀔𑁄 𑀢𑁆𑀯𑀁, 𑀆𑀯𑀼𑀲𑁄, 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀕𑀯𑀢𑀸 𑀩𑁆𑀬𑀸𑀓𑀢𑁄𑁇 𑀓𑀢𑀫𑁂𑀳𑀺 𑀲𑀢𑁆𑀢𑀳𑀺? 𑀲𑀤𑁆𑀥𑁄, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄; 𑀲𑀻𑀮𑀯𑀸…𑀧𑁂…  𑀳𑀺𑀭𑀻𑀫𑀸…  𑀑𑀢𑁆𑀢𑀧𑁆𑀧𑀻…  𑀩𑀳𑀼𑀲𑁆𑀲𑀼𑀢𑁄…  𑀘𑀸𑀕𑀯𑀸…  𑀧𑀜𑁆𑀜𑀯𑀸, 𑀪𑀺𑀓𑁆𑀔𑀯𑁂, 𑀳𑀢𑁆𑀣𑀓𑁄 𑀆𑀍𑀅𑀯𑀓𑁄𑀢𑀺𑁇 𑀇𑀫𑁂𑀳𑀺 𑀔𑁄 𑀢𑁆𑀯𑀁, 𑀆𑀯𑀼𑀲𑁄, 𑀲𑀢𑁆𑀢𑀳𑀺 𑀅𑀘𑁆𑀙𑀭𑀺𑀬𑁂𑀳𑀺 𑀅𑀩𑁆𑀪𑀼𑀢𑁂𑀳𑀺 𑀥𑀫𑁆𑀫𑁂𑀳𑀺 𑀲𑀫𑀦𑁆𑀦𑀸𑀕𑀢𑁄 𑀪𑀕𑀯𑀢𑀸 𑀩𑁆𑀬𑀸𑀓𑀢𑁄’𑀢𑀺𑁇

246. 𑀏𑀯𑀁 𑀯𑀼𑀢𑁆𑀢𑁂, 𑀪𑀦𑁆𑀢𑁂, 𑀳𑀢𑁆𑀣𑀓𑁄 𑀫𑀁 𑀏𑀢𑀤𑀯𑁄𑀘—  ‘𑀓𑀘𑁆𑀘𑀺𑀢𑁆𑀣, 𑀪𑀦𑁆𑀢𑁂, 𑀦 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄’𑀢𑀺? ‘𑀦 𑀳𑁂𑀢𑁆𑀣, 𑀆𑀯𑀼𑀲𑁄, 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄’𑀢𑀺𑁇 ‘𑀲𑀸𑀥𑀼, 𑀪𑀦𑁆𑀢𑁂, 𑀬𑀤𑁂𑀢𑁆𑀣 𑀦 𑀓𑁄𑀘𑀺 𑀕𑀺𑀳𑀻 𑀅𑀳𑁄𑀲𑀺 𑀑𑀤𑀸𑀢𑀯𑀲𑀦𑁄’”𑀢𑀺𑁇

247. “𑀲𑀸𑀥𑀼 𑀲𑀸𑀥𑀼, 𑀪𑀺𑀓𑁆𑀔𑀼𑁇 𑀅𑀧𑁆𑀧𑀺𑀘𑁆𑀙𑁄 𑀲𑁄, 𑀪𑀺𑀓𑁆𑀔𑀼, 𑀓𑀼𑀮𑀧𑀼𑀢𑁆𑀢𑁄𑁇 𑀲𑀦𑁆𑀢𑁂𑀬𑁂𑀯 𑀅𑀢𑁆𑀢𑀦𑀺 𑀓𑀼𑀲𑀮𑀥𑀫𑁆𑀫𑁂 𑀦 𑀇𑀘𑁆𑀙𑀢𑀺 𑀧𑀭𑁂𑀳𑀺 𑀜𑀸𑀬𑀫𑀸𑀦𑁂𑁇 𑀢𑁂𑀦 𑀳𑀺 𑀢𑁆𑀯𑀁, 𑀪𑀺𑀓𑁆𑀔𑀼, 𑀇𑀫𑀺𑀦𑀸𑀧𑀺 𑀅𑀝𑁆𑀞𑀫𑁂𑀦 𑀅𑀘𑁆𑀙𑀭𑀺𑀬𑁂𑀦 𑀅𑀩𑁆𑀪𑀼𑀢𑁂𑀦 𑀥𑀫𑁆𑀫𑁂𑀦 𑀲𑀫𑀦𑁆𑀦𑀸𑀕𑀢𑀁 𑀳𑀢𑁆𑀣𑀓𑀁 𑀆𑀍𑀅𑀯𑀓𑀁 𑀥𑀸𑀭𑁂𑀳𑀺, 𑀬𑀤𑀺𑀤𑀁 𑀅𑀧𑁆𑀧𑀺𑀘𑁆𑀙𑀢𑀸𑀬𑀸”𑀢𑀺𑁇

---

248. 𑀢𑀢𑀺𑀬𑀁𑁇



[Go to previous page (1.3.2 Dutiyauggasutta)](/tipitaka/17A8/1/1.3/1.3.2.md) / [Go to parent page (1.3 Gahapativagga)](/tipitaka/17A8/1/1.3.md) / [Go to next page (1.3.4 Dutiyahatthakasutta)](/tipitaka/17A8/1/1.3/1.3.4.md)


