
[Home](/) / [2V Pācittiyapāḷi](../../../../2V.md) / [1 Mahāvibhaṅga](../../../1.md) / [1.7 Sekhiyakaṇḍa](../../1.7.md) / [1.7.4 Sakkaccavagga](../1.7.4.md)

# 1.7.4.6 Odanappaṭicchādanasikkhāpada

* Mahāvibhaṅga

* Sekhiyakaṇḍa

* Sakkaccavagga

* Odanappaṭicchādanasikkhāpada

(611.)

1860\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sūpampi byañjanampi odanena paṭicchādenti bhiyyokamyataṃ upādāya…pe… .

1861\. **“Na sūpaṃ vā byañjanaṃ vā odanena paṭicchādessāmi bhiyyokamyataṃ upādāyāti sikkhā karaṇīyā”**ti. (*36*:**181**)

1862\. Na sūpaṃ vā byañjanaṃ vā odanena paṭicchādetabbaṃ bhiyyokamyataṃ upādāya. Yo anādariyaṃ paṭicca sūpaṃ vā byañjanaṃ vā odanena paṭicchādeti bhiyyokamyataṃ upādāya, āpatti dukkaṭassa.

1863\. Anāpatti— asañcicca, assatiyā, ajānantassa, sāmikā paṭicchādetvā denti, na bhiyyokamyataṃ upādāya, āpadāsu, ummattakassa, ādikammikassāti.

---

1864\. Chaṭṭhasikkhāpadaṃ niṭṭhitaṃ.



[Go to previous page (1.7.4.5 Thūpakatasikkhāpada)](1.7.4.5.md) / [Go to parent page (1.7.4 Sakkaccavagga)](../1.7.4.md) / [Go to next page (1.7.4.7 Sūpodanaviññattisikkhāpada)](1.7.4.7.md)


