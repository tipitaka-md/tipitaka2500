
[Home](/) / [2V Pācittiyapāḷi](../../../../2V.md) / [1 Mahāvibhaṅga](../../../1.md) / [1.7 Sekhiyakaṇḍa](../../1.7.md) / [1.7.4 Sakkaccavagga](../1.7.4.md)

# 1.7.4.4 Samasūpakasikkhāpada

* Mahāvibhaṅga

* Sekhiyakaṇḍa

* Sakkaccavagga

* Samasūpakasikkhāpada

(609.)

1850\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū piṇḍapātaṃ bhuñjantā sūpaññeva bahuṃ bhuñjanti…pe… .

1851\. **“Samasūpakaṃ piṇḍapātaṃ bhuñjissāmīti sikkhā karaṇīyā”**ti. (*34*:**179**)

1852\. **Sūpo** nāma dve sūpā— muggasūpo, māsasūpo hatthahāriyo. Samasūpako piṇḍapāto bhuñjitabbo. Yo anādariyaṃ paṭicca sūpaññeva bahuṃ bhuñjati, āpatti dukkaṭassa.

1853\. Anāpatti— asañcicca, assatiyā, ajānantassa, gilānassa, rasarase, ñātakānaṃ pavāritānaṃ, attano dhanena, āpadāsu, ummattakassa, ādikammikassāti.

---

1854\. Catutthasikkhāpadaṃ niṭṭhitaṃ.



[Go to previous page (1.7.4.3 Sapadānasikkhāpada)](1.7.4.3.md) / [Go to parent page (1.7.4 Sakkaccavagga)](../1.7.4.md) / [Go to next page (1.7.4.5 Thūpakatasikkhāpada)](1.7.4.5.md)


