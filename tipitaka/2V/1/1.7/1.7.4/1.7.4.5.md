---
title: 1.7.4.5 Thūpakatasikkhāpada
path: /tipitaka/2V/1/1.7/1.7.4/1.7.4.5
ref: 276566
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.4 Sakkaccavagga
    link: /tipitaka/2V/1/1.7/1.7.4
prevL: /tipitaka/2V/1/1.7/1.7.4/1.7.4.4
upL: /tipitaka/2V/1/1.7/1.7.4
nextL: /tipitaka/2V/1/1.7/1.7.4/1.7.4.6
---

# 1.7.4.5 Thūpakatasikkhāpada

### Mahāvibhaṅga

### Sekhiyakaṇḍa

### Sakkaccavagga

### Thūpakatasikkhāpada

(610.)

1855. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpakato omadditvā piṇḍapātaṃ bhuñjanti…pe… .

1856. **“Na thūpakato omadditvā piṇḍapātaṃ bhuñjissāmīti sikkhā karaṇīyā”**ti. (*35*:**180**)

1857. Na thūpakato omadditvā piṇḍapāto bhuñjitabbo. Yo anādariyaṃ paṭicca thūpakato omadditvā piṇḍapātaṃ bhuñjati āpatti dukkaṭassa.

1858. Anāpatti— asañcicca, assatiyā, ajānantassa, gilānassa, parittake sese ekato saṅkaḍḍhitvā omadditvā bhuñjati, āpadāsu, ummattakassa, ādikammikassāti.

===

1859. Pañcamasikkhāpadaṃ niṭṭhitaṃ.




