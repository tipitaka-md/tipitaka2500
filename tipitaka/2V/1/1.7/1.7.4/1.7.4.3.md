---
title: 1.7.4.3 Sapadānasikkhāpada
path: /tipitaka/2V/1/1.7/1.7.4/1.7.4.3
ref: 276564
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.4 Sakkaccavagga
    link: /tipitaka/2V/1/1.7/1.7.4
prevL: /tipitaka/2V/1/1.7/1.7.4/1.7.4.2
upL: /tipitaka/2V/1/1.7/1.7.4
nextL: /tipitaka/2V/1/1.7/1.7.4/1.7.4.4
---

# 1.7.4.3 Sapadānasikkhāpada

### Mahāvibhaṅga

### Sekhiyakaṇḍa

### Sakkaccavagga

### Sapadānasikkhāpada

(608.)

1845. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ omasitvā piṇḍapātaṃ bhuñjanti…pe… .

1846. **“Sapadānaṃ piṇḍapātaṃ bhuñjissāmīti sikkhā karaṇīyā”**ti. (*33*:**178**)

1847. Sapadānaṃ piṇḍapāto bhuñjitabbo. Yo anādariyaṃ paṭicca tahaṃ tahaṃ omasitvā piṇḍapātaṃ bhuñjati, āpatti dukkaṭassa.

1848. Anāpatti— asañcicca, assatiyā, ajānantassa, gilānassa, aññesaṃ dento omasati, aññassa bhājane ākiranto omasati, uttaribhaṅge, āpadāsu, ummattakassa, ādikammikassāti.

===

1849. Tatiyasikkhāpadaṃ niṭṭhitaṃ.




