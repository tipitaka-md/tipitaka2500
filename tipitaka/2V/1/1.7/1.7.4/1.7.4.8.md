---
title: 1.7.4.8 Ujjhānasaññīsikkhāpada
path: /tipitaka/2V/1/1.7/1.7.4/1.7.4.8
ref: 276569
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.4 Sakkaccavagga
    link: /tipitaka/2V/1/1.7/1.7.4
prevL: /tipitaka/2V/1/1.7/1.7.4/1.7.4.7
upL: /tipitaka/2V/1/1.7/1.7.4
nextL: /tipitaka/2V/1/1.7/1.7.4/1.7.4.9
---

# 1.7.4.8 Ujjhānasaññīsikkhāpada

### Mahāvibhaṅga

### Sekhiyakaṇḍa

### Sakkaccavagga

### Ujjhānasaññīsikkhāpada

(614.)

1874. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū ujjhānasaññī paresaṃ pattaṃ olokenti…pe… .

1875. **“Na ujjhānasaññī paresaṃ pattaṃ olokessāmīti sikkhā karaṇīyā”**ti. (*38*:**183**)

1876. Na ujjhānasaññinā paresaṃ patto oloketabbo. Yo anādariyaṃ paṭicca ujjhānasaññī paresaṃ pattaṃ oloketi, āpatti dukkaṭassa.

1877. Anāpatti— asañcicca, assatiyā, ajānantassa, “dassāmī”ti vā “dāpessāmī”ti vā oloketi, na ujjhānasaññissa, āpadāsu, ummattakassa, ādikammikassāti.

===

1878. Aṭṭhamasikkhāpadaṃ niṭṭhitaṃ.




