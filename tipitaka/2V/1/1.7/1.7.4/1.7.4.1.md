---
title: 1.7.4.1 Sakkaccasikkhāpada
path: /tipitaka/2V/1/1.7/1.7.4/1.7.4.1
ref: 276562
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.4 Sakkaccavagga
    link: /tipitaka/2V/1/1.7/1.7.4
prevL: /tipitaka/2V/1/1.7/1.7.4
upL: /tipitaka/2V/1/1.7/1.7.4
nextL: /tipitaka/2V/1/1.7/1.7.4/1.7.4.2
---

# 1.7.4.1 Sakkaccasikkhāpada

### Mahāvibhaṅga

### Sekhiyakaṇḍa

### Sakkaccavagga

### Sakkaccasikkhāpada

(606.)

1835. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū asakkaccaṃ piṇḍapātaṃ bhuñjanti abhuñjitukāmā viya…pe… .

1836. **“Sakkaccaṃ piṇḍapātaṃ bhuñjissāmīti sikkhā karaṇīyā”**ti. (*31*:**176**)

1837. Sakkaccaṃ piṇḍapāto bhuñjitabbo. Yo anādariyaṃ paṭicca asakkaccaṃ piṇḍapātaṃ bhuñjati, āpatti dukkaṭassa.

1838. Anāpatti— asañcicca, assatiyā, ajānantassa, gilānassa, āpadāsu, ummattakassa, ādikammikassāti.

===

1839. Paṭhamasikkhāpadaṃ niṭṭhitaṃ.




