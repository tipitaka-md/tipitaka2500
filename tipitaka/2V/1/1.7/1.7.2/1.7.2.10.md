---
title: 1.7.2.10 Dutiyasīsappacālakasikkhāpada
path: /tipitaka/2V/1/1.7/1.7.2/1.7.2.10
ref: 276551
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.2 Ujjagghikavagga
    link: /tipitaka/2V/1/1.7/1.7.2
prevL: /tipitaka/2V/1/1.7/1.7.2/1.7.2.9
upL: /tipitaka/2V/1/1.7/1.7.2
nextL: /tipitaka/2V/1/1.7/1.7.3
---

# 1.7.2.10 Dutiyasīsappacālakasikkhāpada

### Mahāvibhaṅga

### Sekhiyakaṇḍa

### Ujjagghikavagga

### Dutiyasīsappacālakasikkhāpada

(595.)

1780. Tena—  samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū sīsappacālakaṃ antaraghare nisīdanti sīsaṃ olambentā…pe… .

1781. **“Na sīsappacālakaṃ antaraghare nisīdissāmīti sikkhā karaṇīyā”**ti. (*20*:**165**)

1782. Na sīsappacālakaṃ antaraghare nisīditabbaṃ. Sīsaṃ paggahetvā nisīditabbaṃ. Yo anādariyaṃ paṭicca sīsappacālakaṃ antaraghare nisīdati sīsaṃ olambento, āpatti dukkaṭassa.

1783. Anāpatti—  asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.

===

1784. Dasamasikkhāpadaṃ niṭṭhitaṃ.

  
Ujjagghikavaggo dutiyo.




