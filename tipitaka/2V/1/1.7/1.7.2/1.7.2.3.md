
[Home](/) / [2V Pācittiyapāḷi](/tipitaka/2V.md) / [1 Mahāvibhaṅga](/tipitaka/2V/1.md) / [1.7 Sekhiyakaṇḍa](/tipitaka/2V/1/1.7.md) / [1.7.2 Ujjagghikavagga](/tipitaka/2V/1/1.7/1.7.2.md)

# 1.7.2.3 Uccasaddasikkhāpada

### Mahāvibhaṅga

### Sekhiyakaṇḍa

### Ujjagghikavagga

### Uccasaddasikkhāpada

(588.)

1745. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uccāsaddaṃ mahāsaddaṃ karontā antaraghare gacchanti…pe… .

1746. **“Appasaddo antaraghare gamissāmīti sikkhā karaṇīyā”**ti. (*13*:**158**)

1747. Appasaddena antaraghare gantabbaṃ. Yo anādariyaṃ paṭicca uccāsaddaṃ mahāsaddaṃ karonto antaraghare gacchati, āpatti dukkaṭassa.

1748. Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.

===

1749. Tatiyasikkhāpadaṃ niṭṭhitaṃ.



[Go to previous page](/tipitaka/2V/1/1.7/1.7.2/1.7.2.2.md) / [Go to parent page](/tipitaka/2V/1/1.7/1.7.2.md) / [Go to next page](/tipitaka/2V/1/1.7/1.7.2/1.7.2.4.md)


