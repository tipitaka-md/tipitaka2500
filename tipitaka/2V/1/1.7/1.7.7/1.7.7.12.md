---
title: 1.7.7.12 Uppathenagamanasikkhāpada
path: /tipitaka/2V/1/1.7/1.7.7/1.7.7.12
ref: 276603
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.7 Pādukavagga
    link: /tipitaka/2V/1/1.7/1.7.7
prevL: /tipitaka/2V/1/1.7/1.7.7/1.7.7.11
upL: /tipitaka/2V/1/1.7/1.7.7
nextL: /tipitaka/2V/1/1.7/1.7.7/1.7.7.13
---

# 1.7.7.12 Uppathenagamanasikkhāpada

### Mahāvibhaṅga

### Sekhiyakaṇḍa

### Pādukavagga

### Uppathenagamanasikkhāpada

(650.)

2067. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū uppathena gacchantā pathena gacchantassa dhammaṃ desenti…pe… .

2068. **“Na uppathena gacchanto pathena gacchantassa agilānassa dhammaṃ desessāmīti sikkhā karaṇīyā”**ti. (*72*:**217**)

2069. Na uppathena gacchantena pathena gacchantassa agilānassa dhammo desetabbo. Yo anādariyaṃ paṭicca uppathena gacchanto pathena gacchantassa agilānassa dhammaṃ deseti, āpatti dukkaṭassa.

2070. Anāpatti—  asañcicca…pe…  ādikammikassāti.

===

2071. Dvādasamasikkhāpadaṃ niṭṭhitaṃ.




