
[Home](/) / [2V Pācittiyapāḷi](../../...md) / [1 Mahāvibhaṅga](../...md) / [1.7 Sekhiyakaṇḍa](...md) / [1.7.7 Pādukavagga](../2V/1/1.7/1.7.7.md)

# 1.7.7.8 Chamāsikkhāpada

* Mahāvibhaṅga

* Sekhiyakaṇḍa

* Pādukavagga

* Chamāsikkhāpada

(645.)

2040\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū chamāyaṃ nisīditvā āsane nisinnassa dhammaṃ desenti…pe… .

2041\. **“Na chamāyaṃ nisīditvā āsane nisinnassa agilānassa dhammaṃ desessāmīti sikkhā karaṇīyā”**ti. (*68*:**213**)

2042\. Na chamāyaṃ nisīditvā āsane nisinnassa agilānassa dhammo desetabbo. Yo anādariyaṃ paṭicca chamāyaṃ nisīditvā āsane nisinnassa agilānassa dhammaṃ deseti, āpatti dukkaṭassa.

2043\. Anāpatti—  asañcicca…pe…  ādikammikassāti.

---

2044\. Aṭṭhamasikkhāpadaṃ niṭṭhitaṃ.



[Go to previous page (1.7.7.7 Oguṇṭhitasikkhāpada)](1.7.7.7.md) / [Go to parent page (1.7.7 Pādukavagga)](../2V/1/1.7/1.7.7.md) / [Go to next page (1.7.7.9 Nīcāsanasikkhāpada)](1.7.7.9.md)


