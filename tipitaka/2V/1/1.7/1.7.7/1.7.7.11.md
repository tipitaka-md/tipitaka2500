---
title: 1.7.7.11 Pacchatogamanasikkhāpada
path: /tipitaka/2V/1/1.7/1.7.7/1.7.7.11
ref: 276602
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.7 Pādukavagga
    link: /tipitaka/2V/1/1.7/1.7.7
prevL: /tipitaka/2V/1/1.7/1.7.7/1.7.7.10
upL: /tipitaka/2V/1/1.7/1.7.7
nextL: /tipitaka/2V/1/1.7/1.7.7/1.7.7.12
---

# 1.7.7.11 Pacchatogamanasikkhāpada

### Mahāvibhaṅga

### Sekhiyakaṇḍa

### Pādukavagga

### Pacchatogamanasikkhāpada

(649.)

2062. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū pacchato gacchantā purato gacchantassa dhammaṃ desenti…pe… .

2063. **“Na pacchato gacchanto purato gacchantassa agilānassa dhammaṃ desessāmīti sikkhā karaṇīyā”**ti. (*71*:**216**)

2064. Na pacchato gacchantena purato gacchantassa agilānassa dhammo desetabbo. Yo anādariyaṃ paṭicca pacchato gacchanto purato gacchantassa agilānassa dhammaṃ deseti, āpatti dukkaṭassa.

2065. Anāpatti—  asañcicca…pe…  ādikammikassāti.

===

2066. Ekādasamasikkhāpadaṃ niṭṭhitaṃ.




