---
title: 1.7.7.6 Veṭhitasikkhāpada
path: /tipitaka/2V/1/1.7/1.7.7/1.7.7.6
ref: 276597
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.7 Pādukavagga
    link: /tipitaka/2V/1/1.7/1.7.7
prevL: /tipitaka/2V/1/1.7/1.7.7/1.7.7.5
upL: /tipitaka/2V/1/1.7/1.7.7
nextL: /tipitaka/2V/1/1.7/1.7.7/1.7.7.7
---

# 1.7.7.6 Veṭhitasikkhāpada

### Mahāvibhaṅga

### Sekhiyakaṇḍa

### Pādukavagga

### Veṭhitasikkhāpada

(643.)

2028. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū veṭhitasīsassa dhammaṃ desenti…pe… .

2029. **“Na veṭhitasīsassa agilānassa dhammaṃ desessāmīti sikkhā karaṇīyā”**ti. (*66*:**211**)

2030. **Veṭhitasīso** nāma kesantaṃ na dassāpetvā veṭhito hoti.

2031. Na veṭhitasīsassa agilānassa dhammo desetabbo. Yo anādariyaṃ paṭicca veṭhitasīsassa agilānassa dhammaṃ deseti, āpatti dukkaṭassa.

2032. Anāpatti—  asañcicca, assatiyā, ajānantassa, gilānassa, kesantaṃ vivarāpetvā deseti, āpadāsu, ummattakassa, ādikammikassāti.

===

2033. Chaṭṭhasikkhāpadaṃ niṭṭhitaṃ.




