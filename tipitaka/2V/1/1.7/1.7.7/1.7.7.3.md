
[Home](/) / [2V Pācittiyapāḷi](../../../../2V.md) / [1 Mahāvibhaṅga](../../../1.md) / [1.7 Sekhiyakaṇḍa](../../1.7.md) / [1.7.7 Pādukavagga](../1.7.7.md)

# 1.7.7.3 Yānasikkhāpada

### Mahāvibhaṅga

### Sekhiyakaṇḍa

### Pādukavagga

### Yānasikkhāpada

(640.)

2012\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū yānagatassa dhammaṃ desenti…pe… .

2013\. **“Na yānagatassa agilānassa dhammaṃ desessāmīti sikkhā karaṇīyā”**ti. (*63*:**208**)

2014\. **Yānaṃ** nāma vayhaṃ ratho sakaṭaṃ sandamānikā sivikā pāṭaṅkī.

2015\. Na yānagatassa agilānassa dhammo desetabbo. Yo anādariyaṃ paṭicca yānagatassa agilānassa dhammaṃ deseti, āpatti dukkaṭassa.

2016\. Anāpatti—  asañcicca…pe…  ādikammikassāti.

---

2017\. Tatiyasikkhāpadaṃ niṭṭhitaṃ.



[Go to previous page (1.7.7.2 Upāhanāruḷhasikkhāpada)](1.7.7.2.md) / [Go to parent page (1.7.7 Pādukavagga)](../1.7.7.md) / [Go to next page (1.7.7.4 Sayanasikkhāpada)](1.7.7.4.md)


