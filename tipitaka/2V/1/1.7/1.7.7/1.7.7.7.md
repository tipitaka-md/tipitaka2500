
[Home](/) / [2V Pācittiyapāḷi](../../../../2V.md) / [1 Mahāvibhaṅga](../../../1.md) / [1.7 Sekhiyakaṇḍa](../../1.7.md) / [1.7.7 Pādukavagga](../1.7.7.md)

# 1.7.7.7 Oguṇṭhitasikkhāpada

* Mahāvibhaṅga

* Sekhiyakaṇḍa

* Pādukavagga

* Oguṇṭhitasikkhāpada

(644.)

2034\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū oguṇṭhitasīsassa dhammaṃ desenti…pe… .

2035\. **“Na oguṇṭhitasīsassa agilānassa dhammaṃ desessāmīti sikkhā karaṇīyā”**ti. (*67*:**212**)

2036\. **Oguṇṭhitasīso** nāma sasīsaṃ pāruto vuccati.

2037\. Na oguṇṭhitasīsassa agilānassa dhammo desetabbo. Yo anādariyaṃ paṭicca oguṇṭhitasīsassa agilānassa dhammaṃ deseti, āpatti dukkaṭassa.

2038\. Anāpatti—  asañcicca, assatiyā, ajānantassa, gilānassa, sīsaṃ vivarāpetvā deseti, āpadāsu, ummattakassa, ādikammikassāti.

---

2039\. Sattamasikkhāpadaṃ niṭṭhitaṃ.



[Go to previous page (1.7.7.6 Veṭhitasikkhāpada)](1.7.7.6.md) / [Go to parent page (1.7.7 Pādukavagga)](../1.7.7.md) / [Go to next page (1.7.7.8 Chamāsikkhāpada)](1.7.7.8.md)


