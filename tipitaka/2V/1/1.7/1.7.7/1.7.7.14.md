---
title: 1.7.7.14 Hariteuccārasikkhāpada
path: /tipitaka/2V/1/1.7/1.7.7/1.7.7.14
ref: 276605
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.7 Pādukavagga
    link: /tipitaka/2V/1/1.7/1.7.7
prevL: /tipitaka/2V/1/1.7/1.7.7/1.7.7.13
upL: /tipitaka/2V/1/1.7/1.7.7
nextL: /tipitaka/2V/1/1.7/1.7.7/1.7.7.15
---

# 1.7.7.14 Hariteuccārasikkhāpada

### Mahāvibhaṅga

### Sekhiyakaṇḍa

### Pādukavagga

### Hariteuccārasikkhāpada

(652.)

2077. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū harite uccārampi passāvampi kheḷampi karonti…pe… .

2078. **“Na harite agilāno uccāraṃ vā passāvaṃ vā kheḷaṃ vā karissāmīti sikkhā karaṇīyā”**ti. (*74*:**219**)

2079. Na harite agilānena uccāro vā passāvo vā kheḷo vā kātabbo. Yo anādariyaṃ paṭicca harite agilāno uccāraṃ vā passāvaṃ vā kheḷaṃ vā karoti, āpatti dukkaṭassa.

2080. Anāpatti—  asañcicca, assatiyā, ajānantassa, gilānassa, appaharite kato haritaṃ ottharati, āpadāsu, ummattakassa, ādikammikassāti.

===

2081. Cuddasamasikkhāpadaṃ niṭṭhitaṃ.




