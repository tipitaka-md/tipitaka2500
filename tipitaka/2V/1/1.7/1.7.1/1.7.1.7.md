
[Home](/) / [2V Pācittiyapāḷi](../../../../2V.md) / [1 Mahāvibhaṅga](../../../1.md) / [1.7 Sekhiyakaṇḍa](../../1.7.md) / [1.7.1 Parimaṇḍalavagga](../1.7.1.md)

# 1.7.1.7 Okkhittacakkhusikkhāpada

### Mahāvibhaṅga

### Sekhiyakaṇḍa

### Parimaṇḍalavagga

### Okkhittacakkhusikkhāpada

(582.)

1715. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū tahaṃ tahaṃ olokentā antaraghare gacchanti…pe… .

1716. **“Okkhittacakkhu antaraghare gamissāmīti sikkhā karaṇīyā”**ti. (*7*:**152**)

1717. Okkhittacakkhunā antaraghare gantabbaṃ yugamattaṃ pekkhantena. Yo anādariyaṃ paṭicca tahaṃ tahaṃ olokento antaraghare gacchati, āpatti dukkaṭassa.

1718. Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.

---

1719. Sattamasikkhāpadaṃ niṭṭhitaṃ.



[Go to previous page (1.7.1.6 Dutiyasusaṃvutasikkhāpada)](1.7.1.6.md) / [Go to parent page (1.7.1 Parimaṇḍalavagga)](../1.7.1.md) / [Go to next page (1.7.1.8 Dutiyaokkhittacakkhusikkhāpada)](1.7.1.8.md)


