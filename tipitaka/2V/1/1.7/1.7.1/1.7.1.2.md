---
title: 1.7.1.2 Dutiyaparimaṇḍalasikkhāpada
path: /tipitaka/2V/1/1.7/1.7.1/1.7.1.2
ref: 276533
breadcrumbs:
  - name: Home
    link: /
  - name: 2V Pācittiyapāḷi
    link: /tipitaka/2V
  - name: 1 Mahāvibhaṅga
    link: /tipitaka/2V/1
  - name: 1.7 Sekhiyakaṇḍa
    link: /tipitaka/2V/1/1.7
  - name: 1.7.1 Parimaṇḍalavagga
    link: /tipitaka/2V/1/1.7/1.7.1
prevL: /tipitaka/2V/1/1.7/1.7.1/1.7.1.1
upL: /tipitaka/2V/1/1.7/1.7.1
nextL: /tipitaka/2V/1/1.7/1.7.1/1.7.1.3
---

# 1.7.1.2 Dutiyaparimaṇḍalasikkhāpada

### Mahāvibhaṅga

### Sekhiyakaṇḍa

### Parimaṇḍalavagga

### Dutiyaparimaṇḍalasikkhāpada

(577.)

1690. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū puratopi pacchatopi olambentā pārupanti…pe… .

1691. **“Parimaṇḍalaṃ pārupissāmīti sikkhā karaṇīyā”**ti. (*2*:**147**)

1692. Parimaṇḍalaṃ pārupitabbaṃ ubho kaṇṇe samaṃ katvā. Yo anādariyaṃ paṭicca purato vā pacchato vā olambento pārupati, āpatti dukkaṭassa.

1693. Anāpatti—  asañcicca, assatiyā, ajānantassa, gilānassa, āpadāsu, ummattakassa, ādikammikassāti.

===

1694. Dutiyasikkhāpadaṃ niṭṭhitaṃ.




