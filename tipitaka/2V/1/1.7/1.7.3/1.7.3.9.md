
[Home](/) / [2V Pācittiyapāḷi](/tipitaka/2V.md) / [1 Mahāvibhaṅga](/tipitaka/2V/1.md) / [1.7 Sekhiyakaṇḍa](/tipitaka/2V/1/1.7.md) / [1.7.3 Khambhakatavagga](/tipitaka/2V/1/1.7/1.7.3.md)

# 1.7.3.9 Samasūpakapaṭiggahaṇasikkhāpada

### Mahāvibhaṅga

### Sekhiyakaṇḍa

### Khambhakatavagga

### Samasūpakapaṭiggahaṇasikkhāpada

(604.)

1825. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū piṇḍapātaṃ paṭiggaṇhantā sūpaññeva bahuṃ paṭiggaṇhanti…pe… .

1826. **“Samasūpakaṃ piṇḍapātaṃ paṭiggahessāmīti sikkhā karaṇīyā”**ti. (*29*:**174**)

1827. **Sūpo** nāma dve sūpā— muggasūpo, māsasūpo. Hatthahāriyo samasūpako piṇḍapāto paṭiggahetabbo. Yo anādariyaṃ paṭicca sūpaññeva bahuṃ paṭiggaṇhāti, āpatti dukkaṭassa.

1828. Anāpatti— asañcicca, assatiyā, ajānantassa, gilānassa, rasarase, ñātakānaṃ pavāritānaṃ, aññassatthāya, attano dhanena, āpadāsu, ummattakassa, ādikammikassāti.

---

1829. Navamasikkhāpadaṃ niṭṭhitaṃ.



[Go to previous page (1.7.3.8 Pattasaññīpaṭiggahaṇasikkhāpada)](/tipitaka/2V/1/1.7/1.7.3/1.7.3.8.md) / [Go to parent page (1.7.3 Khambhakatavagga)](/tipitaka/2V/1/1.7/1.7.3.md) / [Go to next page (1.7.3.10 Samatittikasikkhāpada)](/tipitaka/2V/1/1.7/1.7.3/1.7.3.10.md)


