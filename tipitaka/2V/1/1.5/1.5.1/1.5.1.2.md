
[Home](/) / [2V Pācittiyapāḷi](/tipitaka/2V.md) / [1 Mahāvibhaṅga](/tipitaka/2V/1.md) / [1.5 Pācittiyakaṇḍa](/tipitaka/2V/1/1.5.md) / [1.5.1 Musāvādavagga](/tipitaka/2V/1/1.5/1.5.1.md)

# 𑁧𑁇𑁫𑁇𑁧𑁇𑁨 𑀑𑀫𑀲𑀯𑀸𑀤𑀲𑀺𑀓𑁆𑀔𑀸𑀧𑀤

### 𑀫𑀳𑀸𑀯𑀺𑀪𑀗𑁆𑀕

### 𑀧𑀸𑀘𑀺𑀢𑁆𑀢𑀺𑀬𑀓𑀡𑁆𑀟

### 𑀫𑀼𑀲𑀸𑀯𑀸𑀤𑀯𑀕𑁆𑀕

### 𑀑𑀫𑀲𑀯𑀸𑀤𑀲𑀺𑀓𑁆𑀔𑀸𑀧𑀤

(12.)

29. 𑀢𑁂𑀦 𑀲𑀫𑀬𑁂𑀦 𑀩𑀼𑀤𑁆𑀥𑁄 𑀪𑀕𑀯𑀸 𑀲𑀸𑀯𑀢𑁆𑀣𑀺𑀬𑀁 𑀯𑀺𑀳𑀭𑀢𑀺 𑀚𑁂𑀢𑀯𑀦𑁂 𑀅𑀦𑀸𑀣𑀧𑀺𑀡𑁆𑀟𑀺𑀓𑀲𑁆𑀲 𑀆𑀭𑀸𑀫𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀙𑀩𑁆𑀩𑀕𑁆𑀕𑀺𑀬𑀸 𑀪𑀺𑀓𑁆𑀔𑀽 𑀧𑁂𑀲𑀮𑁂𑀳𑀺 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀪𑀡𑁆𑀟𑀦𑁆𑀢𑀸 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀑𑀫𑀲𑀦𑁆𑀢𑀺—  𑀚𑀸𑀢𑀺𑀬𑀸𑀧𑀺, 𑀦𑀸𑀫𑁂𑀦𑀧𑀺, 𑀕𑁄𑀢𑁆𑀢𑁂𑀦𑀧𑀺, 𑀓𑀫𑁆𑀫𑁂𑀦𑀧𑀺, 𑀲𑀺𑀧𑁆𑀧𑁂𑀦𑀧𑀺, 𑀆𑀩𑀸𑀥𑁂𑀦𑀧𑀺, 𑀮𑀺𑀗𑁆𑀕𑁂𑀦𑀧𑀺, 𑀓𑀺𑀮𑁂𑀲𑁂𑀦𑀧𑀺, 𑀆𑀧𑀢𑁆𑀢𑀺𑀬𑀸𑀧𑀺; 𑀳𑀻𑀦𑁂𑀦𑀧𑀺 𑀅𑀓𑁆𑀓𑁄𑀲𑁂𑀦 𑀔𑀼𑀁𑀲𑁂𑀦𑁆𑀢𑀺 𑀯𑀫𑁆𑀪𑁂𑀦𑁆𑀢𑀺𑁇 𑀬𑁂 𑀢𑁂 𑀪𑀺𑀓𑁆𑀔𑀽 𑀅𑀧𑁆𑀧𑀺𑀘𑁆𑀙𑀸…𑀧𑁂…  𑀢𑁂 𑀉𑀚𑁆𑀛𑀸𑀬𑀦𑁆𑀢𑀺 𑀔𑀺𑀬𑁆𑀬𑀦𑁆𑀢𑀺 𑀯𑀺𑀧𑀸𑀘𑁂𑀦𑁆𑀢𑀺—  “𑀓𑀣𑀜𑁆𑀳𑀺 𑀦𑀸𑀫 𑀙𑀩𑁆𑀩𑀕𑁆𑀕𑀺𑀬𑀸 𑀪𑀺𑀓𑁆𑀔𑀽 𑀧𑁂𑀲𑀮𑁂𑀳𑀺 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀪𑀡𑁆𑀟𑀦𑁆𑀢𑀸 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀑𑀫𑀲𑀺𑀲𑁆𑀲𑀦𑁆𑀢𑀺—  𑀚𑀸𑀢𑀺𑀬𑀸𑀧𑀺, 𑀦𑀸𑀫𑁂𑀦𑀧𑀺, 𑀕𑁄𑀢𑁆𑀢𑁂𑀦𑀧𑀺, 𑀓𑀫𑁆𑀫𑁂𑀦𑀧𑀺, 𑀲𑀺𑀧𑁆𑀧𑁂𑀦𑀧𑀺, 𑀆𑀩𑀸𑀥𑁂𑀦𑀧𑀺, 𑀮𑀺𑀗𑁆𑀕𑁂𑀦𑀧𑀺, 𑀓𑀺𑀮𑁂𑀲𑁂𑀦𑀧𑀺, 𑀆𑀧𑀢𑁆𑀢𑀺𑀬𑀸𑀧𑀺; 𑀳𑀻𑀦𑁂𑀦𑀧𑀺 𑀅𑀓𑁆𑀓𑁄𑀲𑁂𑀦 𑀔𑀼𑀁𑀲𑁂𑀲𑁆𑀲𑀦𑁆𑀢𑀺 𑀯𑀫𑁆𑀪𑁂𑀲𑁆𑀲𑀦𑁆𑀢𑀻”𑀢𑀺𑁇

30. 𑀅𑀣 𑀔𑁄 𑀢𑁂 𑀪𑀺𑀓𑁆𑀔𑀽 𑀙𑀩𑁆𑀩𑀕𑁆𑀕𑀺𑀬𑁂 𑀪𑀺𑀓𑁆𑀔𑀽 𑀅𑀦𑁂𑀓𑀧𑀭𑀺𑀬𑀸𑀬𑁂𑀦 𑀯𑀺𑀕𑀭𑀳𑀺𑀢𑁆𑀯𑀸 𑀪𑀕𑀯𑀢𑁄 𑀏𑀢𑀫𑀢𑁆𑀣𑀁 𑀆𑀭𑁄𑀘𑁂𑀲𑀼𑀁…𑀧𑁂…  “𑀲𑀘𑁆𑀘𑀁 𑀓𑀺𑀭 𑀢𑀼𑀫𑁆𑀳𑁂, 𑀪𑀺𑀓𑁆𑀔𑀯𑁂, 𑀧𑁂𑀲𑀮𑁂𑀳𑀺 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀪𑀡𑁆𑀟𑀦𑁆𑀢𑀸 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀑𑀫𑀲𑀣—  𑀚𑀸𑀢𑀺𑀬𑀸𑀧𑀺…𑀧𑁂…  𑀳𑀻𑀦𑁂𑀦𑀧𑀺 𑀅𑀓𑁆𑀓𑁄𑀲𑁂𑀦 𑀔𑀼𑀁𑀲𑁂𑀣 𑀯𑀫𑁆𑀪𑁂𑀣𑀸”𑀢𑀺? “𑀲𑀘𑁆𑀘𑀁, 𑀪𑀕𑀯𑀸”𑀢𑀺𑁇 𑀯𑀺𑀕𑀭𑀳𑀺 𑀩𑀼𑀤𑁆𑀥𑁄 𑀪𑀕𑀯𑀸…𑀧𑁂…  𑀓𑀣𑀜𑁆𑀳𑀺 𑀦𑀸𑀫 𑀢𑀼𑀫𑁆𑀳𑁂, 𑀫𑁄𑀖𑀧𑀼𑀭𑀺𑀲𑀸, 𑀧𑁂𑀲𑀮𑁂𑀳𑀺 𑀪𑀺𑀓𑁆𑀔𑀽𑀳𑀺 𑀲𑀤𑁆𑀥𑀺𑀁 𑀪𑀡𑁆𑀟𑀦𑁆𑀢𑀸 𑀧𑁂𑀲𑀮𑁂 𑀪𑀺𑀓𑁆𑀔𑀽 𑀑𑀫𑀲𑀺𑀲𑁆𑀲𑀣—  𑀚𑀸𑀢𑀺𑀬𑀸𑀧𑀺…𑀧𑁂…  𑀳𑀻𑀦𑁂𑀦𑀧𑀺 𑀅𑀓𑁆𑀓𑁄𑀲𑁂𑀦 𑀔𑀼𑀁𑀲𑁂𑀲𑁆𑀲𑀣 𑀯𑀫𑁆𑀪𑁂𑀲𑁆𑀲𑀣𑁇 𑀦𑁂𑀢𑀁, 𑀫𑁄𑀖𑀧𑀼𑀭𑀺𑀲𑀸, 𑀅𑀧𑁆𑀧𑀲𑀦𑁆𑀦𑀸𑀦𑀁 𑀯𑀸 𑀧𑀲𑀸𑀤𑀸𑀬…𑀧𑁂…  𑀯𑀺𑀕𑀭𑀳𑀺𑀢𑁆𑀯𑀸…𑀧𑁂…  𑀥𑀫𑁆𑀫𑀺𑀁 𑀓𑀣𑀁 𑀓𑀢𑁆𑀯𑀸 𑀪𑀺𑀓𑁆𑀔𑀽 𑀆𑀫𑀦𑁆𑀢𑁂𑀲𑀺—

(13.)

31. “𑀪𑀽𑀢𑀧𑀼𑀩𑁆𑀩𑀁, 𑀪𑀺𑀓𑁆𑀔𑀯𑁂, 𑀢𑀓𑁆𑀓𑀲𑀺𑀮𑀸𑀬𑀁 𑀅𑀜𑁆𑀜𑀢𑀭𑀲𑁆𑀲 𑀩𑁆𑀭𑀸𑀳𑁆𑀫𑀡𑀲𑁆𑀲 𑀦𑀦𑁆𑀤𑀺𑀯𑀺𑀲𑀸𑀮𑁄 𑀦𑀸𑀫 𑀩𑀮𑀻𑀩𑀤𑁆𑀤𑁄 𑀅𑀳𑁄𑀲𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀦𑀦𑁆𑀤𑀺𑀯𑀺𑀲𑀸𑀮𑁄 𑀩𑀮𑀻𑀩𑀤𑁆𑀤𑁄 𑀢𑀁 𑀩𑁆𑀭𑀸𑀳𑁆𑀫𑀡𑀁 𑀏𑀢𑀤𑀯𑁄𑀘—  ‘𑀕𑀘𑁆𑀙 𑀢𑁆𑀯𑀁, 𑀩𑁆𑀭𑀸𑀳𑁆𑀫𑀡, 𑀲𑁂𑀝𑁆𑀞𑀺𑀦𑀸 𑀲𑀤𑁆𑀥𑀺𑀁 𑀲𑀳𑀲𑁆𑀲𑁂𑀦 𑀅𑀩𑁆𑀪𑀼𑀢𑀁 𑀓𑀭𑁄𑀳𑀺—  𑀫𑀬𑁆𑀳𑀁 𑀩𑀮𑀻𑀩𑀤𑁆𑀤𑁄 𑀲𑀓𑀝𑀲𑀢𑀁 𑀅𑀢𑀺𑀩𑀤𑁆𑀥𑀁 𑀧𑀯𑀝𑁆𑀝𑁂𑀲𑁆𑀲𑀢𑀻’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑁂𑀝𑁆𑀞𑀺𑀦𑀸 𑀲𑀤𑁆𑀥𑀺𑀁 𑀲𑀳𑀲𑁆𑀲𑁂𑀦 𑀅𑀩𑁆𑀪𑀼𑀢𑀁 𑀅𑀓𑀸𑀲𑀺—  𑀫𑀬𑁆𑀳𑀁 𑀩𑀮𑀻𑀩𑀤𑁆𑀤𑁄 𑀲𑀓𑀝𑀲𑀢𑀁 𑀅𑀢𑀺𑀩𑀤𑁆𑀥𑀁 𑀧𑀯𑀝𑁆𑀝𑁂𑀲𑁆𑀲𑀢𑀻𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑀓𑀝𑀲𑀢𑀁 𑀅𑀢𑀺𑀩𑀦𑁆𑀥𑀺𑀢𑁆𑀯𑀸 𑀦𑀦𑁆𑀤𑀺𑀯𑀺𑀲𑀸𑀮𑀁 𑀩𑀮𑀻𑀩𑀤𑁆𑀤𑀁 𑀬𑀼𑀜𑁆𑀚𑀺𑀢𑁆𑀯𑀸 𑀏𑀢𑀤𑀯𑁄𑀘—  ‘𑀕𑀘𑁆𑀙, 𑀓𑀽𑀝, 𑀯𑀳𑀲𑁆𑀲𑀼, 𑀓𑀽𑀝𑀸’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀦𑀦𑁆𑀤𑀺𑀯𑀺𑀲𑀸𑀮𑁄 𑀩𑀮𑀻𑀩𑀤𑁆𑀤𑁄 𑀢𑀢𑁆𑀣𑁂𑀯 𑀅𑀝𑁆𑀞𑀸𑀲𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑀳𑀲𑁆𑀲𑁂𑀦 𑀧𑀭𑀸𑀚𑀺𑀢𑁄 𑀧𑀚𑁆𑀛𑀸𑀬𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀦𑀦𑁆𑀤𑀺𑀯𑀺𑀲𑀸𑀮𑁄 𑀩𑀮𑀻𑀩𑀤𑁆𑀤𑁄 𑀢𑀁 𑀩𑁆𑀭𑀸𑀳𑁆𑀫𑀡𑀁 𑀏𑀢𑀤𑀯𑁄𑀘—  ‘𑀓𑀺𑀲𑁆𑀲 𑀢𑁆𑀯𑀁, 𑀩𑁆𑀭𑀸𑀳𑁆𑀫𑀡, 𑀧𑀚𑁆𑀛𑀸𑀬𑀲𑀻’𑀢𑀺? ‘𑀢𑀣𑀸 𑀳𑀺 𑀧𑀦𑀸𑀳𑀁, 𑀪𑁄, 𑀢𑀬𑀸 𑀲𑀳𑀲𑁆𑀲𑁂𑀦 𑀧𑀭𑀸𑀚𑀺𑀢𑁄’𑀢𑀺𑁇 ‘𑀓𑀺𑀲𑁆𑀲 𑀧𑀦 𑀫𑀁 𑀢𑁆𑀯𑀁, 𑀩𑁆𑀭𑀸𑀳𑁆𑀫𑀡, 𑀅𑀓𑀽𑀝𑀁 𑀓𑀽𑀝𑀯𑀸𑀤𑁂𑀦 𑀧𑀸𑀧𑁂𑀲𑀺? 𑀕𑀘𑁆𑀙 𑀢𑁆𑀯𑀁, 𑀩𑁆𑀭𑀸𑀳𑁆𑀫𑀡, 𑀲𑁂𑀝𑁆𑀞𑀺𑀦𑀸 𑀲𑀤𑁆𑀥𑀺𑀁 𑀤𑁆𑀯𑀻𑀳𑀺 𑀲𑀳𑀲𑁆𑀲𑁂𑀳𑀺 𑀅𑀩𑁆𑀪𑀼𑀢𑀁 𑀓𑀭𑁄𑀳𑀺—  “𑀫𑀬𑁆𑀳𑀁 𑀩𑀮𑀻𑀩𑀤𑁆𑀤𑁄 𑀲𑀓𑀝𑀲𑀢𑀁 𑀅𑀢𑀺𑀩𑀤𑁆𑀥𑀁 𑀧𑀯𑀝𑁆𑀝𑁂𑀲𑁆𑀲𑀢𑀻”’𑀢𑀺𑁇 ‘𑀫𑀸 𑀘 𑀫𑀁 𑀅𑀓𑀽𑀝𑀁 𑀓𑀽𑀝𑀯𑀸𑀤𑁂𑀦 𑀧𑀸𑀧𑁂𑀲𑀻’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑁂𑀝𑁆𑀞𑀺𑀦𑀸 𑀲𑀤𑁆𑀥𑀺𑀁 𑀤𑁆𑀯𑀻𑀳𑀺 𑀲𑀳𑀲𑁆𑀲𑁂𑀳𑀺 𑀅𑀩𑁆𑀪𑀼𑀢𑀁 𑀅𑀓𑀸𑀲𑀺—  ‘𑀫𑀬𑁆𑀳𑀁 𑀩𑀮𑀻𑀩𑀤𑁆𑀤𑁄 𑀲𑀓𑀝𑀲𑀢𑀁 𑀅𑀢𑀺𑀩𑀤𑁆𑀥𑀁 𑀧𑀯𑀝𑁆𑀝𑁂𑀲𑁆𑀲𑀢𑀻’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀲𑀓𑀝𑀲𑀢𑀁 𑀅𑀢𑀺𑀩𑀦𑁆𑀥𑀺𑀢𑁆𑀯𑀸 𑀦𑀦𑁆𑀤𑀺𑀯𑀺𑀲𑀸𑀮𑀁 𑀩𑀮𑀻𑀩𑀤𑁆𑀤𑀁 𑀬𑀼𑀜𑁆𑀚𑀺𑀢𑁆𑀯𑀸 𑀏𑀢𑀤𑀯𑁄𑀘—  ‘𑀕𑀘𑁆𑀙, 𑀪𑀤𑁆𑀭, 𑀯𑀳𑀲𑁆𑀲𑀼, 𑀪𑀤𑁆𑀭𑀸’𑀢𑀺𑁇 𑀅𑀣 𑀔𑁄, 𑀪𑀺𑀓𑁆𑀔𑀯𑁂, 𑀦𑀦𑁆𑀤𑀺𑀯𑀺𑀲𑀸𑀮𑁄 𑀩𑀮𑀻𑀩𑀤𑁆𑀤𑁄 𑀲𑀓𑀝𑀲𑀢𑀁 𑀅𑀢𑀺𑀩𑀤𑁆𑀥𑀁 𑀧𑀯𑀝𑁆𑀝𑁂𑀲𑀺𑁇

32. _𑀫𑀦𑀸𑀧𑀫𑁂𑀯 𑀪𑀸𑀲𑁂𑀬𑁆𑀬,_  
_𑀦𑀸𑀫𑀦𑀸𑀧𑀁 𑀓𑀼𑀤𑀸𑀘𑀦𑀁;_  
_𑀫𑀦𑀸𑀧𑀁 𑀪𑀸𑀲𑀫𑀸𑀦𑀲𑁆𑀲,_  
_𑀕𑀭𑀼𑀁 𑀪𑀸𑀭𑀁 𑀉𑀤𑀩𑁆𑀩𑀳𑀺;_  
_𑀥𑀦𑀜𑁆𑀘 𑀦𑀁 𑀅𑀮𑀸𑀪𑁂𑀲𑀺,_  
_𑀢𑁂𑀦 𑀘𑀢𑁆𑀢𑀫𑀦𑁄 𑀅𑀳𑀽𑀢𑀺𑁇_  


33. 𑀢𑀤𑀸𑀧𑀺 𑀫𑁂, 𑀪𑀺𑀓𑁆𑀔𑀯𑁂, 𑀅𑀫𑀦𑀸𑀧𑀸 𑀔𑀼𑀁𑀲𑀦𑀸 𑀯𑀫𑁆𑀪𑀦𑀸𑁇 𑀓𑀺𑀫𑀗𑁆𑀕𑀁 𑀧𑀦 𑀏𑀢𑀭𑀳𑀺 𑀫𑀦𑀸𑀧𑀸 𑀪𑀯𑀺𑀲𑁆𑀲𑀢𑀺 𑀔𑀼𑀁𑀲𑀦𑀸 𑀯𑀫𑁆𑀪𑀦𑀸? 𑀦𑁂𑀢𑀁, 𑀪𑀺𑀓𑁆𑀔𑀯𑁂, 𑀅𑀧𑁆𑀧𑀲𑀦𑁆𑀦𑀸𑀦𑀁 𑀯𑀸 𑀧𑀲𑀸𑀤𑀸𑀬…𑀧𑁂…  𑀏𑀯𑀜𑁆𑀘 𑀧𑀦, 𑀪𑀺𑀓𑁆𑀔𑀯𑁂, 𑀇𑀫𑀁 𑀲𑀺𑀓𑁆𑀔𑀸𑀧𑀤𑀁 𑀉𑀤𑁆𑀤𑀺𑀲𑁂𑀬𑁆𑀬𑀸𑀣—

(14.)

34. **“𑀑𑀫𑀲𑀯𑀸𑀤𑁂 𑀧𑀸𑀘𑀺𑀢𑁆𑀢𑀺𑀬𑀦𑁆”**𑀢𑀺𑁇 (*𑁨*:**𑁫𑁧**)

(15.)

35. **𑀑𑀫𑀲𑀯𑀸𑀤𑁄** 𑀦𑀸𑀫 𑀤𑀲𑀳𑀺 𑀆𑀓𑀸𑀭𑁂𑀳𑀺 𑀑𑀫𑀲𑀢𑀺—  𑀚𑀸𑀢𑀺𑀬𑀸𑀧𑀺, 𑀦𑀸𑀫𑁂𑀦𑀧𑀺, 𑀕𑁄𑀢𑁆𑀢𑁂𑀦𑀧𑀺, 𑀓𑀫𑁆𑀫𑁂𑀦𑀧𑀺, 𑀲𑀺𑀧𑁆𑀧𑁂𑀦𑀧𑀺, 𑀆𑀩𑀸𑀥𑁂𑀦𑀧𑀺, 𑀮𑀺𑀗𑁆𑀕𑁂𑀦𑀧𑀺, 𑀓𑀺𑀮𑁂𑀲𑁂𑀦𑀧𑀺, 𑀆𑀧𑀢𑁆𑀢𑀺𑀬𑀸𑀧𑀺, 𑀅𑀓𑁆𑀓𑁄𑀲𑁂𑀦𑀧𑀺𑁇

36. **𑀚𑀸𑀢𑀺** 𑀦𑀸𑀫 𑀤𑁆𑀯𑁂 𑀚𑀸𑀢𑀺𑀬𑁄—  𑀳𑀻𑀦𑀸 𑀘 𑀚𑀸𑀢𑀺 𑀉𑀓𑁆𑀓𑀝𑁆𑀞𑀸 𑀘 𑀚𑀸𑀢𑀺𑁇 **𑀳𑀻𑀦𑀸** 𑀦𑀸𑀫 𑀚𑀸𑀢𑀺—  𑀘𑀡𑁆𑀟𑀸𑀮𑀚𑀸𑀢𑀺, 𑀯𑁂𑀦𑀚𑀸𑀢𑀺, 𑀦𑁂𑀲𑀸𑀤𑀚𑀸𑀢𑀺, 𑀭𑀣𑀓𑀸𑀭𑀚𑀸𑀢𑀺, 𑀧𑀼𑀓𑁆𑀓𑀼𑀲𑀚𑀸𑀢𑀺𑁇 𑀏𑀲𑀸 𑀳𑀻𑀦𑀸 𑀦𑀸𑀫 𑀚𑀸𑀢𑀺𑁇 **𑀉𑀓𑁆𑀓𑀝𑁆𑀞𑀸** 𑀦𑀸𑀫 𑀚𑀸𑀢𑀺—  𑀔𑀢𑁆𑀢𑀺𑀬𑀚𑀸𑀢𑀺, 𑀩𑁆𑀭𑀸𑀳𑁆𑀫𑀡𑀚𑀸𑀢𑀺𑁇 𑀏𑀲𑀸 𑀉𑀓𑁆𑀓𑀝𑁆𑀞𑀸 𑀦𑀸𑀫 𑀚𑀸𑀢𑀺𑁇

37. **𑀦𑀸𑀫𑀁** 𑀦𑀸𑀫 𑀤𑁆𑀯𑁂 𑀦𑀸𑀫𑀸𑀦𑀺—  𑀳𑀻𑀦𑀜𑁆𑀘 𑀦𑀸𑀫𑀁 𑀉𑀓𑁆𑀓𑀝𑁆𑀞𑀜𑁆𑀘 𑀦𑀸𑀫𑀁𑁇 **𑀳𑀻𑀦𑀁** 𑀦𑀸𑀫 𑀦𑀸𑀫𑀁—  𑀅𑀯𑀓𑀡𑁆𑀡𑀓𑀁, 𑀚𑀯𑀓𑀡𑁆𑀡𑀓𑀁, 𑀥𑀦𑀺𑀝𑁆𑀞𑀓𑀁, 𑀲𑀯𑀺𑀝𑁆𑀞𑀓𑀁, 𑀓𑀼𑀮𑀯𑀟𑁆𑀠𑀓𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀑𑀜𑁆𑀜𑀸𑀢𑀁 𑀅𑀯𑀜𑁆𑀜𑀸𑀢𑀁 𑀳𑀻𑀍𑀇𑀢𑀁 𑀧𑀭𑀺𑀪𑀽𑀢𑀁 𑀅𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀳𑀻𑀦𑀁 𑀦𑀸𑀫 𑀦𑀸𑀫𑀁𑁇 **𑀉𑀓𑁆𑀓𑀝𑁆𑀞𑀁** 𑀦𑀸𑀫 𑀦𑀸𑀫𑀁—  𑀩𑀼𑀤𑁆𑀥𑀧𑁆𑀧𑀝𑀺𑀲𑀁𑀬𑀼𑀢𑁆𑀢𑀁, 𑀥𑀫𑁆𑀫𑀧𑁆𑀧𑀝𑀺𑀲𑀁𑀬𑀼𑀢𑁆𑀢𑀁, 𑀲𑀁𑀖𑀧𑁆𑀧𑀝𑀺𑀲𑀁𑀬𑀼𑀢𑁆𑀢𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀅𑀦𑁄𑀜𑁆𑀜𑀸𑀢𑀁 𑀅𑀦𑀯𑀜𑁆𑀜𑀸𑀢𑀁 𑀅𑀳𑀻𑀍𑀇𑀢𑀁 𑀅𑀧𑀭𑀺𑀪𑀽𑀢𑀁 𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀉𑀓𑁆𑀓𑀝𑁆𑀞𑀁 𑀦𑀸𑀫 𑀦𑀸𑀫𑀁𑁇

38. **𑀕𑁄𑀢𑁆𑀢𑀁** 𑀦𑀸𑀫 𑀤𑁆𑀯𑁂 𑀕𑁄𑀢𑁆𑀢𑀸𑀦𑀺—  𑀳𑀻𑀦𑀜𑁆𑀘 𑀕𑁄𑀢𑁆𑀢𑀁 𑀉𑀓𑁆𑀓𑀝𑁆𑀞𑀜𑁆𑀘 𑀕𑁄𑀢𑁆𑀢𑀁𑁇 **𑀳𑀻𑀦𑀁** 𑀦𑀸𑀫 𑀕𑁄𑀢𑁆𑀢𑀁—  𑀓𑁄𑀲𑀺𑀬𑀕𑁄𑀢𑁆𑀢𑀁, 𑀪𑀸𑀭𑀤𑁆𑀯𑀸𑀚𑀕𑁄𑀢𑁆𑀢𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀑𑀜𑁆𑀜𑀸𑀢𑀁 𑀅𑀯𑀜𑁆𑀜𑀸𑀢𑀁 𑀳𑀻𑀍𑀇𑀢𑀁 𑀧𑀭𑀺𑀪𑀽𑀢𑀁 𑀅𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀳𑀻𑀦𑀁 𑀦𑀸𑀫 𑀕𑁄𑀢𑁆𑀢𑀁𑁇 **𑀉𑀓𑁆𑀓𑀝𑁆𑀞𑀁** 𑀦𑀸𑀫 𑀕𑁄𑀢𑁆𑀢𑀁—  𑀕𑁄𑀢𑀫𑀕𑁄𑀢𑁆𑀢𑀁, 𑀫𑁄𑀕𑁆𑀕𑀮𑁆𑀮𑀸𑀦𑀕𑁄𑀢𑁆𑀢𑀁, 𑀓𑀘𑁆𑀘𑀸𑀦𑀕𑁄𑀢𑁆𑀢𑀁, 𑀯𑀸𑀲𑀺𑀝𑁆𑀞𑀕𑁄𑀢𑁆𑀢𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀅𑀦𑁄𑀜𑁆𑀜𑀸𑀢𑀁 𑀅𑀦𑀯𑀜𑁆𑀜𑀸𑀢𑀁 𑀅𑀳𑀻𑀍𑀇𑀢𑀁 𑀅𑀧𑀭𑀺𑀪𑀽𑀢𑀁 𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀉𑀓𑁆𑀓𑀝𑁆𑀞𑀁 𑀦𑀸𑀫 𑀕𑁄𑀢𑁆𑀢𑀁𑁇

39. **𑀓𑀫𑁆𑀫𑀁** 𑀦𑀸𑀫 𑀤𑁆𑀯𑁂 𑀓𑀫𑁆𑀫𑀸𑀦𑀺—  𑀳𑀻𑀦𑀜𑁆𑀘 𑀓𑀫𑁆𑀫𑀁 𑀉𑀓𑁆𑀓𑀝𑁆𑀞𑀜𑁆𑀘 𑀓𑀫𑁆𑀫𑀁𑁇 **𑀳𑀻𑀦𑀁** 𑀦𑀸𑀫 𑀓𑀫𑁆𑀫𑀁—  𑀓𑁄𑀝𑁆𑀞𑀓𑀓𑀫𑁆𑀫𑀁, 𑀧𑀼𑀧𑁆𑀨𑀙𑀟𑁆𑀟𑀓𑀓𑀫𑁆𑀫𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀑𑀜𑁆𑀜𑀸𑀢𑀁 𑀅𑀯𑀜𑁆𑀜𑀸𑀢𑀁 𑀳𑀻𑀍𑀇𑀢𑀁 𑀧𑀭𑀺𑀪𑀽𑀢𑀁 𑀅𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀳𑀻𑀦𑀁 𑀦𑀸𑀫 𑀓𑀫𑁆𑀫𑀁𑁇 **𑀉𑀓𑁆𑀓𑀝𑁆𑀞𑀁** 𑀦𑀸𑀫 𑀓𑀫𑁆𑀫𑀁—  𑀓𑀲𑀺, 𑀯𑀡𑀺𑀚𑁆𑀚𑀸, 𑀕𑁄𑀭𑀓𑁆𑀔𑀸, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀅𑀦𑁄𑀜𑁆𑀜𑀸𑀢𑀁 𑀅𑀦𑀯𑀜𑁆𑀜𑀸𑀢𑀁 𑀅𑀳𑀻𑀍𑀇𑀢𑀁 𑀅𑀧𑀭𑀺𑀪𑀽𑀢𑀁 𑀘𑀺𑀢𑁆𑀢𑀻𑀓𑀢𑀁𑁇 𑀏𑀢𑀁 𑀉𑀓𑁆𑀓𑀝𑁆𑀞𑀁 𑀦𑀸𑀫 𑀓𑀫𑁆𑀫𑀁𑁇

40. **𑀲𑀺𑀧𑁆𑀧𑀁** 𑀦𑀸𑀫 𑀤𑁆𑀯𑁂 𑀲𑀺𑀧𑁆𑀧𑀸𑀦𑀺—  𑀳𑀻𑀦𑀜𑁆𑀘 𑀲𑀺𑀧𑁆𑀧𑀁 𑀉𑀓𑁆𑀓𑀝𑁆𑀞𑀜𑁆𑀘 𑀲𑀺𑀧𑁆𑀧𑀁𑁇 **𑀳𑀻𑀦𑀁** 𑀦𑀸𑀫 𑀲𑀺𑀧𑁆𑀧𑀁—  𑀦𑀍𑀅𑀓𑀸𑀭𑀲𑀺𑀧𑁆𑀧𑀁, 𑀓𑀼𑀫𑁆𑀪𑀓𑀸𑀭𑀲𑀺𑀧𑁆𑀧𑀁, 𑀧𑁂𑀲𑀓𑀸𑀭𑀲𑀺𑀧𑁆𑀧𑀁, 𑀘𑀫𑁆𑀫𑀓𑀸𑀭𑀲𑀺𑀧𑁆𑀧𑀁, 𑀦𑀳𑀸𑀧𑀺𑀢𑀲𑀺𑀧𑁆𑀧𑀁, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀑𑀜𑁆𑀜𑀸𑀢𑀁 𑀅𑀯𑀜𑁆𑀜𑀸𑀢𑀁 𑀳𑀻𑀍𑀇𑀢𑀁 𑀧𑀭𑀺𑀪𑀽𑀢𑀁 𑀅𑀘𑀺𑀢𑁆𑀢𑀻𑀓𑀢𑀁𑁇 𑀏𑀢𑀁 𑀳𑀻𑀦𑀁 𑀦𑀸𑀫 𑀲𑀺𑀧𑁆𑀧𑀁𑁇 **𑀉𑀓𑁆𑀓𑀝𑁆𑀞𑀁** 𑀦𑀸𑀫 𑀲𑀺𑀧𑁆𑀧𑀁—  𑀫𑀼𑀤𑁆𑀤𑀸, 𑀕𑀡𑀦𑀸, 𑀮𑁂𑀔𑀸, 𑀢𑁂𑀲𑀼 𑀢𑁂𑀲𑀼 𑀯𑀸 𑀧𑀦 𑀚𑀦𑀧𑀤𑁂𑀲𑀼 𑀅𑀦𑁄𑀜𑁆𑀜𑀸𑀢𑀁 𑀅𑀦𑀯𑀜𑁆𑀜𑀸𑀢𑀁 𑀅𑀳𑀻𑀍𑀇𑀢𑀁 𑀅𑀧𑀭𑀺𑀪𑀽𑀢𑀁 𑀘𑀺𑀢𑁆𑀢𑀻𑀓𑀢𑀁, 𑀏𑀢𑀁 𑀉𑀓𑁆𑀓𑀝𑁆𑀞𑀁 𑀦𑀸𑀫 𑀲𑀺𑀧𑁆𑀧𑀁𑁇

41. 𑀲𑀩𑁆𑀩𑁂𑀧𑀺 **𑀆𑀩𑀸𑀥𑀸** 𑀳𑀻𑀦𑀸, 𑀅𑀧𑀺 𑀘 𑀫𑀥𑀼𑀫𑁂𑀳𑁄 𑀆𑀩𑀸𑀥𑁄 𑀉𑀓𑁆𑀓𑀝𑁆𑀞𑁄𑁇

42. **𑀮𑀺𑀗𑁆𑀕𑀁** 𑀦𑀸𑀫 𑀤𑁆𑀯𑁂 𑀮𑀺𑀗𑁆𑀕𑀸𑀦𑀺—  𑀳𑀻𑀦𑀜𑁆𑀘 𑀮𑀺𑀗𑁆𑀕𑀁 𑀉𑀓𑁆𑀓𑀝𑁆𑀞𑀜𑁆𑀘 𑀮𑀺𑀗𑁆𑀕𑀁𑁇 **𑀳𑀻𑀦𑀁** 𑀦𑀸𑀫 𑀮𑀺𑀗𑁆𑀕𑀁—  𑀅𑀢𑀺𑀤𑀻𑀖𑀁, 𑀅𑀢𑀺𑀭𑀲𑁆𑀲𑀁, 𑀅𑀢𑀺𑀓𑀡𑁆𑀳𑀁, 𑀅𑀘𑁆𑀘𑁄𑀤𑀸𑀢𑀁, 𑀏𑀢𑀁 𑀳𑀻𑀦𑀁 𑀦𑀸𑀫 𑀮𑀺𑀗𑁆𑀕𑀁𑁇 **𑀉𑀓𑁆𑀓𑀝𑁆𑀞𑀁** 𑀦𑀸𑀫 𑀮𑀺𑀗𑁆𑀕𑀁—  𑀦𑀸𑀢𑀺𑀤𑀻𑀖𑀁, 𑀦𑀸𑀢𑀺𑀭𑀲𑁆𑀲𑀁, 𑀦𑀸𑀢𑀺𑀓𑀡𑁆𑀳𑀁, 𑀦𑀸𑀘𑁆𑀘𑁄𑀤𑀸𑀢𑀁𑁇 𑀏𑀢𑀁 𑀉𑀓𑁆𑀓𑀝𑁆𑀞𑀁 𑀦𑀸𑀫 𑀮𑀺𑀗𑁆𑀕𑀁𑁇

43. 𑀲𑀩𑁆𑀩𑁂𑀧𑀺 **𑀓𑀺𑀮𑁂𑀲𑀸** 𑀳𑀻𑀦𑀸𑁇

44. 𑀲𑀩𑁆𑀩𑀸𑀧𑀺 **𑀆𑀧𑀢𑁆𑀢𑀺𑀬𑁄** 𑀳𑀻𑀦𑀸𑁇 𑀅𑀧𑀺 𑀘 𑀲𑁄𑀢𑀸𑀧𑀢𑁆𑀢𑀺𑀲𑀫𑀸𑀧𑀢𑁆𑀢𑀺 𑀉𑀓𑁆𑀓𑀝𑁆𑀞𑀸𑁇

45. **𑀅𑀓𑁆𑀓𑁄𑀲𑁄** 𑀦𑀸𑀫 𑀤𑁆𑀯𑁂 𑀅𑀓𑁆𑀓𑁄𑀲𑀸—  𑀳𑀻𑀦𑁄 𑀘 𑀅𑀓𑁆𑀓𑁄𑀲𑁄 𑀉𑀓𑁆𑀓𑀝𑁆𑀞𑁄 𑀘 𑀅𑀓𑁆𑀓𑁄𑀲𑁄𑁇 **𑀳𑀻𑀦𑁄** 𑀦𑀸𑀫 𑀅𑀓𑁆𑀓𑁄𑀲𑁄—  𑀑𑀝𑁆𑀞𑁄𑀲𑀺, 𑀫𑁂𑀡𑁆𑀟𑁄𑀲𑀺, 𑀕𑁄𑀡𑁄𑀲𑀺, 𑀕𑀤𑁆𑀭𑀪𑁄𑀲𑀺, 𑀢𑀺𑀭𑀘𑁆𑀙𑀸𑀦𑀕𑀢𑁄𑀲𑀺, 𑀦𑁂𑀭𑀬𑀺𑀓𑁄𑀲𑀺; 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀲𑀼𑀕𑀢𑀺, 𑀤𑀼𑀕𑁆𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸𑀢𑀺, 𑀬𑀓𑀸𑀭𑁂𑀦 𑀯𑀸 𑀪𑀓𑀸𑀭𑁂𑀦 𑀯𑀸, 𑀓𑀸𑀝𑀓𑁄𑀝𑀘𑀺𑀓𑀸𑀬 𑀯𑀸, 𑀏𑀲𑁄 𑀳𑀻𑀦𑁄 𑀦𑀸𑀫 𑀅𑀓𑁆𑀓𑁄𑀲𑁄𑁇 **𑀉𑀓𑁆𑀓𑀝𑁆𑀞𑁄** 𑀦𑀸𑀫 𑀅𑀓𑁆𑀓𑁄𑀲𑁄—  𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺, 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸𑀢𑀺, 𑀏𑀲𑁄 𑀉𑀓𑁆𑀓𑀝𑁆𑀞𑁄 𑀦𑀸𑀫 𑀅𑀓𑁆𑀓𑁄𑀲𑁄𑁇

(16.)

46. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀘𑀡𑁆𑀟𑀸𑀮𑀁 𑀯𑁂𑀦𑀁 𑀦𑁂𑀲𑀸𑀤𑀁 𑀭𑀣𑀓𑀸𑀭𑀁 𑀧𑀼𑀓𑁆𑀓𑀼𑀲𑀁—  “𑀘𑀡𑁆𑀟𑀸𑀮𑁄𑀲𑀺, 𑀯𑁂𑀦𑁄𑀲𑀺, 𑀦𑁂𑀲𑀸𑀤𑁄𑀲𑀺, 𑀭𑀣𑀓𑀸𑀭𑁄𑀲𑀺, 𑀧𑀼𑀓𑁆𑀓𑀼𑀲𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

47. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀔𑀢𑁆𑀢𑀺𑀬𑀁 𑀩𑁆𑀭𑀸𑀳𑁆𑀫𑀡𑀁—  “𑀘𑀡𑁆𑀟𑀸𑀮𑁄𑀲𑀺, 𑀯𑁂𑀦𑁄𑀲𑀺, 𑀦𑁂𑀲𑀸𑀤𑁄𑀲𑀺, 𑀭𑀣𑀓𑀸𑀭𑁄𑀲𑀺, 𑀧𑀼𑀓𑁆𑀓𑀼𑀲𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

48. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀘𑀡𑁆𑀟𑀸𑀮𑀁 𑀯𑁂𑀦𑀁 𑀦𑁂𑀲𑀸𑀤𑀁 𑀭𑀣𑀓𑀸𑀭𑀁 𑀧𑀼𑀓𑁆𑀓𑀼𑀲𑀁—  “𑀔𑀢𑁆𑀢𑀺𑀬𑁄𑀲𑀺, 𑀩𑁆𑀭𑀸𑀳𑁆𑀫𑀡𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

49. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀔𑀢𑁆𑀢𑀺𑀬𑀁 𑀩𑁆𑀭𑀸𑀳𑁆𑀫𑀡𑀁—  “𑀔𑀢𑁆𑀢𑀺𑀬𑁄𑀲𑀺, 𑀩𑁆𑀭𑀸𑀳𑁆𑀫𑀡𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(17.)

50. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀅𑀯𑀓𑀡𑁆𑀡𑀓𑀁 𑀚𑀯𑀓𑀡𑁆𑀡𑀓𑀁 𑀥𑀦𑀺𑀝𑁆𑀞𑀓𑀁 𑀲𑀯𑀺𑀝𑁆𑀞𑀓𑀁 𑀓𑀼𑀮𑀯𑀟𑁆𑀠𑀓𑀁—  “𑀅𑀯𑀓𑀡𑁆𑀡𑀓𑁄𑀲𑀺, 𑀚𑀯𑀓𑀡𑁆𑀡𑀓𑁄𑀲𑀺, 𑀥𑀦𑀺𑀝𑁆𑀞𑀓𑁄𑀲𑀺, 𑀲𑀯𑀺𑀝𑁆𑀞𑀓𑁄𑀲𑀺, 𑀓𑀼𑀮𑀯𑀟𑁆𑀠𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

51. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀩𑀼𑀤𑁆𑀥𑀭𑀓𑁆𑀔𑀺𑀢𑀁 𑀥𑀫𑁆𑀫𑀭𑀓𑁆𑀔𑀺𑀢𑀁 𑀲𑀁𑀖𑀭𑀓𑁆𑀔𑀺𑀢𑀁—  “𑀅𑀯𑀓𑀡𑁆𑀡𑀓𑁄𑀲𑀺, 𑀚𑀯𑀓𑀡𑁆𑀡𑀓𑁄𑀲𑀺, 𑀥𑀦𑀺𑀝𑁆𑀞𑀓𑁄𑀲𑀺, 𑀲𑀯𑀺𑀝𑁆𑀞𑀓𑁄𑀲𑀺, 𑀓𑀼𑀮𑀯𑀟𑁆𑀠𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

52. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀅𑀯𑀓𑀡𑁆𑀡𑀓𑀁 𑀚𑀯𑀓𑀡𑁆𑀡𑀓𑀁 𑀥𑀦𑀺𑀝𑁆𑀞𑀓𑀁 𑀲𑀯𑀺𑀝𑁆𑀞𑀓𑀁 𑀓𑀼𑀮𑀯𑀟𑁆𑀠𑀓𑀁—  “𑀩𑀼𑀤𑁆𑀥𑀭𑀓𑁆𑀔𑀺𑀢𑁄𑀲𑀺, 𑀥𑀫𑁆𑀫𑀭𑀓𑁆𑀔𑀺𑀢𑁄𑀲𑀺, 𑀲𑀁𑀖𑀭𑀓𑁆𑀔𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

53. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀩𑀼𑀤𑁆𑀥𑀭𑀓𑁆𑀔𑀺𑀢𑀁 𑀥𑀫𑁆𑀫𑀭𑀓𑁆𑀔𑀺𑀢𑀁 𑀲𑀁𑀖𑀭𑀓𑁆𑀔𑀺𑀢𑀁—  “𑀩𑀼𑀤𑁆𑀥𑀭𑀓𑁆𑀔𑀺𑀢𑁄𑀲𑀺, 𑀥𑀫𑁆𑀫𑀭𑀓𑁆𑀔𑀺𑀢𑁄𑀲𑀺, 𑀲𑀁𑀖𑀭𑀓𑁆𑀔𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(18.)

54. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑁄𑀲𑀺𑀬𑀁 𑀪𑀸𑀭𑀤𑁆𑀯𑀸𑀚𑀁—  “𑀓𑁄𑀲𑀺𑀬𑁄𑀲𑀺, 𑀪𑀸𑀭𑀤𑁆𑀯𑀸𑀚𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

55. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀕𑁄𑀢𑀫𑀁 𑀫𑁄𑀕𑁆𑀕𑀮𑁆𑀮𑀸𑀦𑀁 𑀓𑀘𑁆𑀘𑀸𑀦𑀁 𑀯𑀸𑀲𑀺𑀝𑁆𑀞𑀁—  “𑀓𑁄𑀲𑀺𑀬𑁄𑀲𑀺, 𑀪𑀸𑀭𑀤𑁆𑀯𑀸𑀚𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

56. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑁄𑀲𑀺𑀬𑀁 𑀪𑀸𑀭𑀤𑁆𑀯𑀸𑀚𑀁—  “𑀕𑁄𑀢𑀫𑁄𑀲𑀺, 𑀫𑁄𑀕𑁆𑀕𑀮𑁆𑀮𑀸𑀦𑁄𑀲𑀺, 𑀓𑀘𑁆𑀘𑀸𑀦𑁄𑀲𑀺, 𑀯𑀸𑀲𑀺𑀝𑁆𑀞𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

57. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀕𑁄𑀢𑀫𑀁 𑀫𑁄𑀕𑁆𑀕𑀮𑁆𑀮𑀸𑀦𑀁 𑀓𑀘𑁆𑀘𑀸𑀦𑀁 𑀯𑀸𑀲𑀺𑀝𑁆𑀞𑀁—  “𑀕𑁄𑀢𑀫𑁄𑀲𑀺, 𑀫𑁄𑀕𑁆𑀕𑀮𑁆𑀮𑀸𑀦𑁄𑀲𑀺, 𑀓𑀘𑁆𑀘𑀸𑀦𑁄𑀲𑀺, 𑀯𑀸𑀲𑀺𑀝𑁆𑀞𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(19.)

58. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑁄𑀝𑁆𑀞𑀓𑀁 𑀧𑀼𑀧𑁆𑀨𑀙𑀟𑁆𑀟𑀓𑀁—  “𑀓𑁄𑀝𑁆𑀞𑀓𑁄𑀲𑀺, 𑀧𑀼𑀧𑁆𑀨𑀙𑀟𑁆𑀟𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

59. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀓𑀲𑁆𑀲𑀓𑀁 𑀯𑀸𑀡𑀺𑀚𑀁 𑀕𑁄𑀭𑀓𑁆𑀔𑀁—  “𑀓𑁄𑀝𑁆𑀞𑀓𑁄𑀲𑀺, 𑀧𑀼𑀧𑁆𑀨𑀙𑀟𑁆𑀟𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

60. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑁄𑀝𑁆𑀞𑀓𑀁 𑀧𑀼𑀧𑁆𑀨𑀙𑀟𑁆𑀟𑀓𑀁—  “𑀓𑀲𑁆𑀲𑀓𑁄𑀲𑀺, 𑀯𑀸𑀡𑀺𑀚𑁄𑀲𑀺, 𑀕𑁄𑀭𑀓𑁆𑀔𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

61. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀓𑀲𑁆𑀲𑀓𑀁 𑀯𑀸𑀡𑀺𑀚𑀁 𑀕𑁄𑀭𑀓𑁆𑀔𑀁—  “𑀓𑀲𑁆𑀲𑀓𑁄𑀲𑀺, 𑀯𑀸𑀡𑀺𑀚𑁄𑀲𑀺, 𑀕𑁄𑀭𑀓𑁆𑀔𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(20.)

62. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀦𑀍𑀅𑀓𑀸𑀭𑀁 𑀓𑀼𑀫𑁆𑀪𑀓𑀸𑀭𑀁 𑀧𑁂𑀲𑀓𑀸𑀭𑀁 𑀘𑀫𑁆𑀫𑀓𑀸𑀭𑀁 𑀦𑀳𑀸𑀧𑀺𑀢𑀁—  “𑀦𑀍𑀅𑀓𑀸𑀭𑁄𑀲𑀺, 𑀓𑀼𑀫𑁆𑀪𑀓𑀸𑀭𑁄𑀲𑀺, 𑀧𑁂𑀲𑀓𑀸𑀭𑁄𑀲𑀺, 𑀘𑀫𑁆𑀫𑀓𑀸𑀭𑁄𑀲𑀺, 𑀦𑀳𑀸𑀧𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

63. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀫𑀼𑀤𑁆𑀤𑀺𑀓𑀁 𑀕𑀡𑀓𑀁 𑀮𑁂𑀔𑀓𑀁—  “𑀦𑀍𑀅𑀓𑀸𑀭𑁄𑀲𑀺, 𑀓𑀼𑀫𑁆𑀪𑀓𑀸𑀭𑁄𑀲𑀺, 𑀧𑁂𑀲𑀓𑀸𑀭𑁄𑀲𑀺, 𑀘𑀫𑁆𑀫𑀓𑀸𑀭𑁄𑀲𑀺, 𑀦𑀳𑀸𑀧𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

64. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀦𑀍𑀅𑀓𑀸𑀭𑀁 𑀓𑀼𑀫𑁆𑀪𑀓𑀸𑀭𑀁 𑀧𑁂𑀲𑀓𑀸𑀭𑀁 𑀘𑀫𑁆𑀫𑀓𑀸𑀭𑀁 𑀦𑀳𑀸𑀧𑀺𑀢𑀁—  “𑀫𑀼𑀤𑁆𑀤𑀺𑀓𑁄𑀲𑀺, 𑀕𑀡𑀓𑁄𑀲𑀺, 𑀮𑁂𑀔𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

65. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀫𑀼𑀤𑁆𑀤𑀺𑀓𑀁 𑀕𑀡𑀓𑀁 𑀮𑁂𑀔𑀓𑀁—  “𑀫𑀼𑀤𑁆𑀤𑀺𑀓𑁄𑀲𑀺, 𑀕𑀡𑀓𑁄𑀲𑀺, 𑀮𑁂𑀔𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(21.)

66. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑀼𑀝𑁆𑀞𑀺𑀓𑀁 𑀕𑀡𑁆𑀟𑀺𑀓𑀁 𑀓𑀺𑀮𑀸𑀲𑀺𑀓𑀁 𑀲𑁄𑀲𑀺𑀓𑀁 𑀅𑀧𑀫𑀸𑀭𑀺𑀓𑀁—  “𑀓𑀼𑀝𑁆𑀞𑀺𑀓𑁄𑀲𑀺, 𑀕𑀡𑁆𑀟𑀺𑀓𑁄𑀲𑀺, 𑀓𑀺𑀮𑀸𑀲𑀺𑀓𑁄𑀲𑀺, 𑀲𑁄𑀲𑀺𑀓𑁄𑀲𑀺, 𑀅𑀧𑀫𑀸𑀭𑀺𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

67. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀫𑀥𑀼𑀫𑁂𑀳𑀺𑀓𑀁—  “𑀓𑀼𑀝𑁆𑀞𑀺𑀓𑁄𑀲𑀺, 𑀕𑀡𑁆𑀟𑀺𑀓𑁄𑀲𑀺, 𑀓𑀺𑀮𑀸𑀲𑀺𑀓𑁄𑀲𑀺, 𑀲𑁄𑀲𑀺𑀓𑁄𑀲𑀺, 𑀅𑀧𑀫𑀸𑀭𑀺𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

68. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀓𑀼𑀝𑁆𑀞𑀺𑀓𑀁 𑀕𑀡𑁆𑀟𑀺𑀓𑀁 𑀓𑀺𑀮𑀸𑀲𑀺𑀓𑀁 𑀲𑁄𑀲𑀺𑀓𑀁 𑀅𑀧𑀫𑀸𑀭𑀺𑀓𑀁—  “𑀫𑀥𑀼𑀫𑁂𑀳𑀺𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

69. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀫𑀥𑀼𑀫𑁂𑀳𑀺𑀓𑀁—  “𑀫𑀥𑀼𑀫𑁂𑀳𑀺𑀓𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(22.)

70. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀅𑀢𑀺𑀤𑀻𑀖𑀁 𑀅𑀢𑀺𑀭𑀲𑁆𑀲𑀁 𑀅𑀢𑀺𑀓𑀡𑁆𑀳𑀁 𑀅𑀘𑁆𑀘𑁄𑀤𑀸𑀢𑀁—  “𑀅𑀢𑀺𑀤𑀻𑀖𑁄𑀲𑀺, 𑀅𑀢𑀺𑀭𑀲𑁆𑀲𑁄𑀲𑀺, 𑀅𑀢𑀺𑀓𑀡𑁆𑀳𑁄𑀲𑀺, 𑀅𑀘𑁆𑀘𑁄𑀤𑀸𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

71. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀦𑀸𑀢𑀺𑀤𑀻𑀖𑀁 𑀦𑀸𑀢𑀺𑀭𑀲𑁆𑀲𑀁 𑀦𑀸𑀢𑀺𑀓𑀡𑁆𑀳𑀁 𑀦𑀸𑀘𑁆𑀘𑁄𑀤𑀸𑀢𑀁—  “𑀅𑀢𑀺𑀤𑀻𑀖𑁄𑀲𑀺, 𑀅𑀢𑀺𑀭𑀲𑁆𑀲𑁄𑀲𑀺, 𑀅𑀢𑀺𑀓𑀡𑁆𑀳𑁄𑀲𑀺, 𑀅𑀘𑁆𑀘𑁄𑀤𑀸𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

72. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀅𑀢𑀺𑀤𑀻𑀖𑀁 𑀅𑀢𑀺𑀭𑀲𑁆𑀲𑀁 𑀅𑀢𑀺𑀓𑀡𑁆𑀳𑀁 𑀅𑀘𑁆𑀘𑁄𑀤𑀸𑀢𑀁—  “𑀦𑀸𑀢𑀺𑀤𑀻𑀖𑁄𑀲𑀺, 𑀦𑀸𑀢𑀺𑀭𑀲𑁆𑀲𑁄𑀲𑀺, 𑀦𑀸𑀢𑀺𑀓𑀡𑁆𑀳𑁄𑀲𑀺, 𑀦𑀸𑀘𑁆𑀘𑁄𑀤𑀸𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

73. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀦𑀸𑀢𑀺𑀤𑀻𑀖𑀁 𑀦𑀸𑀢𑀺𑀭𑀲𑁆𑀲𑀁 𑀦𑀸𑀢𑀺𑀓𑀡𑁆𑀳𑀁 𑀦𑀸𑀘𑁆𑀘𑁄𑀤𑀸𑀢𑀁—  “𑀦𑀸𑀢𑀺𑀤𑀻𑀖𑁄𑀲𑀺, 𑀦𑀸𑀢𑀺𑀭𑀲𑁆𑀲𑁄𑀲𑀺, 𑀦𑀸𑀢𑀺𑀓𑀡𑁆𑀳𑁄𑀲𑀺, 𑀦𑀸𑀘𑁆𑀘𑁄𑀤𑀸𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(23.)

74. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀭𑀸𑀕𑀧𑀭𑀺𑀬𑀼𑀝𑁆𑀞𑀺𑀢𑀁 𑀤𑁄𑀲𑀧𑀭𑀺𑀬𑀼𑀝𑁆𑀞𑀺𑀢𑀁 𑀫𑁄𑀳𑀧𑀭𑀺𑀬𑀼𑀝𑁆𑀞𑀺𑀢𑀁—  “𑀭𑀸𑀕𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀺, 𑀤𑁄𑀲𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀺, 𑀫𑁄𑀳𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

75. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀯𑀻𑀢𑀭𑀸𑀕𑀁 𑀯𑀻𑀢𑀤𑁄𑀲𑀁 𑀯𑀻𑀢𑀫𑁄𑀳𑀁—  “𑀭𑀸𑀕𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀺, 𑀤𑁄𑀲𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀺, 𑀫𑁄𑀳𑀧𑀭𑀺𑀬𑀼𑀝𑁆𑀞𑀺𑀢𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

76. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀭𑀸𑀕𑀧𑀭𑀺𑀬𑀼𑀝𑁆𑀞𑀺𑀢𑀁 𑀤𑁄𑀲𑀧𑀭𑀺𑀬𑀼𑀝𑁆𑀞𑀺𑀢𑀁 𑀫𑁄𑀳𑀧𑀭𑀺𑀬𑀼𑀝𑁆𑀞𑀺𑀢𑀁—  “𑀯𑀻𑀢𑀭𑀸𑀕𑁄𑀲𑀺, 𑀯𑀻𑀢𑀤𑁄𑀲𑁄𑀲𑀺, 𑀯𑀻𑀢𑀫𑁄𑀳𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

77. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀯𑀻𑀢𑀭𑀸𑀕𑀁 𑀯𑀻𑀢𑀤𑁄𑀲𑀁 𑀯𑀻𑀢𑀫𑁄𑀳𑀁—  “𑀯𑀻𑀢𑀭𑀸𑀕𑁄𑀲𑀺, 𑀯𑀻𑀢𑀤𑁄𑀲𑁄𑀲𑀺, 𑀯𑀻𑀢𑀫𑁄𑀳𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(24.)

78. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀧𑀸𑀭𑀸𑀚𑀺𑀓𑀁 𑀅𑀚𑁆𑀛𑀸𑀧𑀦𑁆𑀦𑀁 𑀲𑀁𑀖𑀸𑀤𑀺𑀲𑁂𑀲𑀁 𑀅𑀚𑁆𑀛𑀸𑀧𑀦𑁆𑀦𑀁 𑀣𑀼𑀮𑁆𑀮𑀘𑁆𑀘𑀬𑀁 𑀅𑀚𑁆𑀛𑀸𑀧𑀦𑁆𑀦𑀁 𑀧𑀸𑀘𑀺𑀢𑁆𑀢𑀺𑀬𑀁 𑀅𑀚𑁆𑀛𑀸𑀧𑀦𑁆𑀦𑀁 𑀧𑀸𑀝𑀺𑀤𑁂𑀲𑀦𑀻𑀬𑀁 𑀅𑀚𑁆𑀛𑀸𑀧𑀦𑁆𑀦𑀁 𑀤𑀼𑀓𑁆𑀓𑀝𑀁 𑀅𑀚𑁆𑀛𑀸𑀧𑀦𑁆𑀦𑀁 𑀤𑀼𑀩𑁆𑀪𑀸𑀲𑀺𑀢𑀁 𑀅𑀚𑁆𑀛𑀸𑀧𑀦𑁆𑀦𑀁—  “𑀧𑀸𑀭𑀸𑀚𑀺𑀓𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀲𑀁𑀖𑀸𑀤𑀺𑀲𑁂𑀲𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀣𑀼𑀮𑁆𑀮𑀘𑁆𑀘𑀬𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀧𑀸𑀘𑀺𑀢𑁆𑀢𑀺𑀬𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀧𑀸𑀝𑀺𑀤𑁂𑀲𑀦𑀻𑀬𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀤𑀼𑀓𑁆𑀓𑀝𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺, 𑀤𑀼𑀩𑁆𑀪𑀸𑀲𑀺𑀢𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

79. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀲𑁄𑀢𑀸𑀧𑀦𑁆𑀦𑀁—  “𑀧𑀸𑀭𑀸𑀚𑀺𑀓𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀺…𑀧𑁂…  𑀤𑀼𑀩𑁆𑀪𑀸𑀲𑀺𑀢𑀁 𑀅𑀚𑁆𑀛𑀸𑀧𑀦𑁆𑀦𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

80. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀧𑀸𑀭𑀸𑀚𑀺𑀓𑀁 𑀅𑀚𑁆𑀛𑀸𑀧𑀦𑁆𑀦𑀁…𑀧𑁂…  𑀤𑀼𑀩𑁆𑀪𑀸𑀲𑀺𑀢𑀁 𑀅𑀚𑁆𑀛𑀸𑀧𑀦𑁆𑀦𑀁—  “𑀲𑁄𑀢𑀸𑀧𑀦𑁆𑀦𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

81. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀲𑁄𑀢𑀸𑀧𑀦𑁆𑀦𑀁—  “𑀲𑁄𑀢𑀸𑀧𑀦𑁆𑀦𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(25.)

82. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀑𑀝𑁆𑀞𑀁 𑀫𑁂𑀡𑁆𑀟𑀁 𑀕𑁄𑀡𑀁 𑀕𑀤𑁆𑀭𑀪𑀁 𑀢𑀺𑀭𑀘𑁆𑀙𑀸𑀦𑀕𑀢𑀁 𑀦𑁂𑀭𑀬𑀺𑀓𑀁—  “𑀑𑀝𑁆𑀞𑁄𑀲𑀺, 𑀫𑁂𑀡𑁆𑀟𑁄𑀲𑀺, 𑀕𑁄𑀡𑁄𑀲𑀺, 𑀕𑀤𑁆𑀭𑀪𑁄𑀲𑀺, 𑀢𑀺𑀭𑀘𑁆𑀙𑀸𑀦𑀕𑀢𑁄𑀲𑀺, 𑀦𑁂𑀭𑀬𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀲𑀼𑀕𑀢𑀺, 𑀤𑀼𑀕𑁆𑀕𑀢𑀺 𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

83. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀧𑀡𑁆𑀟𑀺𑀢𑀁 𑀩𑁆𑀬𑀢𑁆𑀢𑀁 𑀫𑁂𑀥𑀸𑀯𑀺𑀁 𑀩𑀳𑀼𑀲𑁆𑀲𑀼𑀢𑀁 𑀥𑀫𑁆𑀫𑀓𑀣𑀺𑀓𑀁—  “𑀑𑀝𑁆𑀞𑁄𑀲𑀺, 𑀫𑁂𑀡𑁆𑀟𑁄𑀲𑀺, 𑀕𑁄𑀡𑁄𑀲𑀺, 𑀕𑀤𑁆𑀭𑀪𑁄𑀲𑀺, 𑀢𑀺𑀭𑀘𑁆𑀙𑀸𑀦𑀕𑀢𑁄𑀲𑀺, 𑀦𑁂𑀭𑀬𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀲𑀼𑀕𑀢𑀺, 𑀤𑀼𑀕𑁆𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

84. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀑𑀝𑁆𑀞𑀁 𑀫𑁂𑀡𑁆𑀟𑀁 𑀕𑁄𑀡𑀁 𑀕𑀤𑁆𑀭𑀪𑀁 𑀢𑀺𑀭𑀘𑁆𑀙𑀸𑀦𑀕𑀢𑀁 𑀦𑁂𑀭𑀬𑀺𑀓𑀁—  “𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺, 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

85. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀧𑀡𑁆𑀟𑀺𑀢𑀁 𑀩𑁆𑀬𑀢𑁆𑀢𑀁 𑀫𑁂𑀥𑀸𑀯𑀺𑀁 𑀩𑀳𑀼𑀲𑁆𑀲𑀼𑀢𑀁 𑀥𑀫𑁆𑀫𑀓𑀣𑀺𑀓𑀁—  “𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺, 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺 𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀧𑀸𑀘𑀺𑀢𑁆𑀢𑀺𑀬𑀲𑁆𑀲𑁇

(26.)

86. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

87. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀔𑀢𑁆𑀢𑀺𑀬𑀸, 𑀩𑁆𑀭𑀸𑀳𑁆𑀫𑀡𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(27.)

88. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀅𑀯𑀓𑀡𑁆𑀡𑀓𑀸 𑀚𑀯𑀓𑀡𑁆𑀡𑀓𑀸 𑀥𑀦𑀺𑀝𑁆𑀞𑀓𑀸 𑀲𑀯𑀺𑀝𑁆𑀞𑀓𑀸 𑀓𑀼𑀮𑀯𑀟𑁆𑀠𑀓𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀩𑀼𑀤𑁆𑀥𑀭𑀓𑁆𑀔𑀺𑀢𑀸 𑀥𑀫𑁆𑀫𑀭𑀓𑁆𑀔𑀺𑀢𑀸 𑀲𑀁𑀖𑀭𑀓𑁆𑀔𑀺𑀢𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀓𑁄𑀲𑀺𑀬𑀸 𑀪𑀸𑀭𑀤𑁆𑀯𑀸𑀚𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀕𑁄𑀢𑀫𑀸 𑀫𑁄𑀕𑁆𑀕𑀮𑁆𑀮𑀸𑀦𑀸 𑀓𑀘𑁆𑀘𑀸𑀦𑀸 𑀯𑀸𑀲𑀺𑀝𑁆𑀞𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀓𑁄𑀝𑁆𑀞𑀓𑀸 𑀧𑀼𑀧𑁆𑀨𑀙𑀟𑁆𑀟𑀓𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀓𑀲𑁆𑀲𑀓𑀸 𑀯𑀸𑀡𑀺𑀚𑀸 𑀕𑁄𑀭𑀓𑁆𑀔𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀦𑀍𑀅𑀓𑀸𑀭𑀸 𑀓𑀼𑀫𑁆𑀪𑀓𑀸𑀭𑀸 𑀧𑁂𑀲𑀓𑀸𑀭𑀸 𑀘𑀫𑁆𑀫𑀓𑀸𑀭𑀸 𑀦𑀳𑀸𑀧𑀺𑀢𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀫𑀼𑀤𑁆𑀤𑀺𑀓𑀸 𑀕𑀡𑀓𑀸 𑀮𑁂𑀔𑀓𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀓𑀼𑀝𑁆𑀞𑀺𑀓𑀸 𑀕𑀡𑁆𑀟𑀺𑀓𑀸 𑀓𑀺𑀮𑀸𑀲𑀺𑀓𑀸 𑀲𑁄𑀲𑀺𑀓𑀸 𑀅𑀧𑀫𑀸𑀭𑀺𑀓𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀫𑀥𑀼𑀫𑁂𑀳𑀺𑀓𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀅𑀢𑀺𑀤𑀻𑀖𑀸 𑀅𑀢𑀺𑀭𑀲𑁆𑀲𑀸 𑀅𑀢𑀺𑀓𑀡𑁆𑀳𑀸 𑀅𑀘𑁆𑀘𑁄𑀤𑀸𑀢𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀦𑀸𑀢𑀺𑀤𑀻𑀖𑀸 𑀦𑀸𑀢𑀺𑀭𑀲𑁆𑀲𑀸 𑀦𑀸𑀢𑀺𑀓𑀡𑁆𑀳𑀸 𑀦𑀸𑀘𑁆𑀘𑁄𑀤𑀸𑀢𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀭𑀸𑀕𑀧𑀭𑀺𑀬𑀼𑀝𑁆𑀞𑀺𑀢𑀸 𑀤𑁄𑀲𑀧𑀭𑀺𑀬𑀼𑀝𑁆𑀞𑀺𑀢𑀸 𑀫𑁄𑀳𑀧𑀭𑀺𑀬𑀼𑀝𑁆𑀞𑀺𑀢𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀯𑀻𑀢𑀭𑀸𑀕𑀸 𑀯𑀻𑀢𑀤𑁄𑀲𑀸 𑀯𑀻𑀢𑀫𑁄𑀳𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀧𑀸𑀭𑀸𑀚𑀺𑀓𑀁 𑀅𑀚𑁆𑀛𑀸𑀧𑀦𑁆𑀦𑀸…𑀧𑁂…  𑀤𑀼𑀩𑁆𑀪𑀸𑀲𑀺𑀢𑀁 𑀅𑀚𑁆𑀛𑀸𑀧𑀦𑁆𑀦𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀲𑁄𑀢𑀸𑀧𑀦𑁆𑀦𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀑𑀝𑁆𑀞𑀸 𑀫𑁂𑀡𑁆𑀟𑀸 𑀕𑁄𑀡𑀸 𑀕𑀤𑁆𑀭𑀪𑀸 𑀢𑀺𑀭𑀘𑁆𑀙𑀸𑀦𑀕𑀢𑀸 𑀦𑁂𑀭𑀬𑀺𑀓𑀸, 𑀦𑀢𑁆𑀣𑀺 𑀢𑁂𑀲𑀁 𑀲𑀼𑀕𑀢𑀺, 𑀤𑀼𑀕𑁆𑀕𑀢𑀺𑀬𑁂𑀯 𑀢𑁂𑀲𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(28.)

89. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸, 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀺 𑀢𑁂𑀲𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑁂𑀲𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(29.)

90. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀬𑁂 𑀦𑀽𑀦 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲…𑀧𑁂… 𑁇

91. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀬𑁂 𑀦𑀽𑀦 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(30.)

92. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀦 𑀫𑀬𑀁 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀦 𑀫𑀬𑀁 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀫𑁆𑀳𑀸𑀓𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀅𑀫𑁆𑀳𑀸𑀓𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺𑁇 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(31.)

93. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀧𑀡𑁆𑀟𑀺𑀢𑀁 𑀩𑁆𑀬𑀢𑁆𑀢𑀁 𑀫𑁂𑀥𑀸𑀯𑀺𑀁 𑀩𑀳𑀼𑀲𑁆𑀲𑀼𑀢𑀁 𑀥𑀫𑁆𑀫𑀓𑀣𑀺𑀓𑀁—  “𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺, 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

94. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀺 𑀢𑁂𑀲𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑁂𑀲𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

95. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀬𑁂 𑀦𑀽𑀦 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀬𑁂 𑀦𑀽𑀦 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

96. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀔𑀼𑀁𑀲𑁂𑀢𑀼𑀓𑀸𑀫𑁄 𑀯𑀫𑁆𑀪𑁂𑀢𑀼𑀓𑀸𑀫𑁄 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄 𑀏𑀯𑀁 𑀯𑀤𑁂𑀢𑀺, “𑀦 𑀫𑀬𑀁 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀦 𑀫𑀬𑀁 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀫𑁆𑀳𑀸𑀓𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀅𑀫𑁆𑀳𑀸𑀓𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺𑁇 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀓𑁆𑀓𑀝𑀲𑁆𑀲𑁇

(32.)

97. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀘𑀡𑁆𑀟𑀸𑀮𑀁 𑀯𑁂𑀦𑀁 𑀦𑁂𑀲𑀸𑀤𑀁 𑀭𑀣𑀓𑀸𑀭𑀁 𑀧𑀼𑀓𑁆𑀓𑀼𑀲𑀁—  “𑀘𑀡𑁆𑀟𑀸𑀮𑁄𑀲𑀺, 𑀯𑁂𑀦𑁄𑀲𑀺, 𑀦𑁂𑀲𑀸𑀤𑁄𑀲𑀺, 𑀭𑀣𑀓𑀸𑀭𑁄𑀲𑀺, 𑀧𑀼𑀓𑁆𑀓𑀼𑀲𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

98. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀔𑀢𑁆𑀢𑀺𑀬𑀁 𑀩𑁆𑀭𑀸𑀳𑁆𑀫𑀡𑀁—  “𑀘𑀡𑁆𑀟𑀸𑀮𑁄𑀲𑀺, 𑀯𑁂𑀦𑁄𑀲𑀺, 𑀦𑁂𑀲𑀸𑀤𑁄𑀲𑀺, 𑀭𑀣𑀓𑀸𑀭𑁄𑀲𑀺, 𑀧𑀼𑀓𑁆𑀓𑀼𑀲𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

99. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺, 𑀘𑀡𑁆𑀟𑀸𑀮𑀁 𑀯𑁂𑀦𑀁 𑀦𑁂𑀲𑀸𑀤𑀁 𑀭𑀣𑀓𑀸𑀭𑀁 𑀧𑀼𑀓𑁆𑀓𑀼𑀲𑀁—  “𑀔𑀢𑁆𑀢𑀺𑀬𑁄𑀲𑀺, 𑀩𑁆𑀭𑀸𑀳𑁆𑀫𑀡𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

100. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀔𑀢𑁆𑀢𑀺𑀬𑀁 𑀩𑁆𑀭𑀸𑀳𑁆𑀫𑀡𑀁—  “𑀔𑀢𑁆𑀢𑀺𑀬𑁄𑀲𑀺, 𑀩𑁆𑀭𑀸𑀳𑁆𑀫𑀡𑁄𑀲𑀻”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

101. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀧𑀡𑁆𑀟𑀺𑀢𑀁 𑀩𑁆𑀬𑀢𑁆𑀢𑀁 𑀫𑁂𑀥𑀸𑀯𑀺𑀁 𑀩𑀳𑀼𑀲𑁆𑀲𑀼𑀢𑀁 𑀥𑀫𑁆𑀫𑀓𑀣𑀺𑀓𑀁—  “𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺, 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

(33.)

102. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀺 𑀢𑁂𑀲𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑁂𑀲𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

103. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀬𑁂 𑀦𑀽𑀦 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀬𑁂 𑀦𑀽𑀦 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

104. 𑀉𑀧𑀲𑀫𑁆𑀧𑀦𑁆𑀦𑁄 𑀉𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀦 𑀫𑀬𑀁 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀦 𑀫𑀬𑀁 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀫𑁆𑀳𑀸𑀓𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀅𑀫𑁆𑀳𑀸𑀓𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺𑁇 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

(34.)

105. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀳𑀻𑀦𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀳𑀻𑀦𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀳𑀻𑀦𑀁 𑀯𑀤𑁂𑀢𑀺…𑀧𑁂…  𑀉𑀓𑁆𑀓𑀝𑁆𑀞𑁂𑀦 𑀉𑀓𑁆𑀓𑀝𑁆𑀞𑀁 𑀯𑀤𑁂𑀢𑀺, 𑀧𑀡𑁆𑀟𑀺𑀢𑀁 𑀩𑁆𑀬𑀢𑁆𑀢𑀁 𑀫𑁂𑀥𑀸𑀯𑀺𑀁 𑀩𑀳𑀼𑀲𑁆𑀲𑀼𑀢𑀁 𑀥𑀫𑁆𑀫𑀓𑀣𑀺𑀓𑀁—  “𑀧𑀡𑁆𑀟𑀺𑀢𑁄𑀲𑀺, 𑀩𑁆𑀬𑀢𑁆𑀢𑁄𑀲𑀺, 𑀫𑁂𑀥𑀸𑀯𑀻𑀲𑀺, 𑀩𑀳𑀼𑀲𑁆𑀲𑀼𑀢𑁄𑀲𑀺 𑀥𑀫𑁆𑀫𑀓𑀣𑀺𑀓𑁄𑀲𑀺, 𑀦𑀢𑁆𑀣𑀺 𑀢𑀼𑀬𑁆𑀳𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑀼𑀬𑁆𑀳𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

106. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀲𑀦𑁆𑀢𑀺 𑀇𑀥𑁂𑀓𑀘𑁆𑀘𑁂 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀺 𑀢𑁂𑀲𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀢𑁂𑀲𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

107. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀬𑁂 𑀦𑀽𑀦 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀬𑁂 𑀦𑀽𑀦 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

108. 𑀉𑀧𑀲𑀫𑁆𑀧𑀦𑁆𑀦𑁄 𑀅𑀦𑀼𑀧𑀲𑀫𑁆𑀧𑀦𑁆𑀦𑀁 𑀦 𑀔𑀼𑀁𑀲𑁂𑀢𑀼𑀓𑀸𑀫𑁄 𑀦 𑀯𑀫𑁆𑀪𑁂𑀢𑀼𑀓𑀸𑀫𑁄 𑀦 𑀫𑀗𑁆𑀓𑀼𑀓𑀢𑁆𑀢𑀼𑀓𑀸𑀫𑁄, 𑀤𑀯𑀓𑀫𑁆𑀬𑀢𑀸 𑀏𑀯𑀁 𑀯𑀤𑁂𑀢𑀺, “𑀦 𑀫𑀬𑀁 𑀘𑀡𑁆𑀟𑀸𑀮𑀸 𑀯𑁂𑀦𑀸 𑀦𑁂𑀲𑀸𑀤𑀸 𑀭𑀣𑀓𑀸𑀭𑀸 𑀧𑀼𑀓𑁆𑀓𑀼𑀲𑀸”𑀢𑀺 𑀪𑀡𑀢𑀺…𑀧𑁂… 𑁇 “𑀦 𑀫𑀬𑀁 𑀧𑀡𑁆𑀟𑀺𑀢𑀸 𑀩𑁆𑀬𑀢𑁆𑀢𑀸 𑀫𑁂𑀥𑀸𑀯𑀻 𑀩𑀳𑀼𑀲𑁆𑀲𑀼𑀢𑀸 𑀥𑀫𑁆𑀫𑀓𑀣𑀺𑀓𑀸, 𑀦𑀢𑁆𑀣𑀫𑁆𑀳𑀸𑀓𑀁 𑀤𑀼𑀕𑁆𑀕𑀢𑀺, 𑀲𑀼𑀕𑀢𑀺𑀬𑁂𑀯 𑀅𑀫𑁆𑀳𑀸𑀓𑀁 𑀧𑀸𑀝𑀺𑀓𑀗𑁆𑀔𑀸”𑀢𑀺 𑀪𑀡𑀢𑀺, 𑀆𑀧𑀢𑁆𑀢𑀺 𑀯𑀸𑀘𑀸𑀬, 𑀯𑀸𑀘𑀸𑀬 𑀤𑀼𑀩𑁆𑀪𑀸𑀲𑀺𑀢𑀲𑁆𑀲𑁇

(35.)

109. 𑀅𑀦𑀸𑀧𑀢𑁆𑀢𑀺—  𑀅𑀢𑁆𑀣𑀧𑀼𑀭𑁂𑀓𑁆𑀔𑀸𑀭𑀲𑁆𑀲, 𑀥𑀫𑁆𑀫𑀧𑀼𑀭𑁂𑀓𑁆𑀔𑀸𑀭𑀲𑁆𑀲, 𑀅𑀦𑀼𑀲𑀸𑀲𑀦𑀺𑀧𑀼𑀭𑁂𑀓𑁆𑀔𑀸𑀭𑀲𑁆𑀲, 𑀉𑀫𑁆𑀫𑀢𑁆𑀢𑀓𑀲𑁆𑀲, 𑀔𑀺𑀢𑁆𑀢𑀘𑀺𑀢𑁆𑀢𑀲𑁆𑀲, 𑀯𑁂𑀤𑀦𑀸𑀝𑁆𑀝𑀲𑁆𑀲, 𑀆𑀤𑀺𑀓𑀫𑁆𑀫𑀺𑀓𑀲𑁆𑀲𑀸𑀢𑀺𑁇

---

110. 𑀑𑀫𑀲𑀯𑀸𑀤𑀲𑀺𑀓𑁆𑀔𑀸𑀧𑀤𑀁 𑀦𑀺𑀝𑁆𑀞𑀺𑀢𑀁 𑀤𑀼𑀢𑀺𑀬𑀁𑁇



[Go to previous page (1.5.1.1 Musāvādasikkhāpada)](/tipitaka/2V/1/1.5/1.5.1/1.5.1.1.md) / [Go to parent page (1.5.1 Musāvādavagga)](/tipitaka/2V/1/1.5/1.5.1.md) / [Go to next page (1.5.1.3 Pesuññasikkhāpada)](/tipitaka/2V/1/1.5/1.5.1/1.5.1.3.md)


