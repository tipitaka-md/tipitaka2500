
[Home](/) / [2V Pācittiyapāḷi](../../../../2V.md) / [2 Bhikkhunivibhaṅga](../../../2.md) / [2.4 Pācittiyakaṇḍa](../../2.4.md) / [2.4.5 Cittāgāravagga](../2.4.5.md)

# 2.4.5.4 Gihiveyyāvaccasikkhāpada

* Bhikkhunivibhaṅga

* Pācittiyakaṇḍa

* Cittāgāravagga

* Gihiveyyāvaccasikkhāpada

(990.)

3019\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena bhikkhuniyo gihiveyyāvaccaṃ karonti. Yā tā bhikkhuniyo appicchā…pe…  tā ujjhāyanti khiyyanti vipācenti—  “kathañhi nāma bhikkhuniyo gihiveyyāvaccaṃ karissantī”ti…pe…  “saccaṃ kira, bhikkhave, bhikkhuniyo gihiveyyāvaccaṃ karontī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma, bhikkhave, bhikkhuniyo gihiveyyāvaccaṃ karissanti. Netaṃ, bhikkhave, appasannānaṃ vā pasādāya…pe…  evañca pana, bhikkhave, bhikkhuniyo imaṃ sikkhāpadaṃ uddisantu—

(991.)

3020\. **“Yā pana bhikkhunī gihiveyyāvaccaṃ kareyya, pācittiyan”**ti. (*44*:**99**)

(992.)

3021\. **Yā panā**ti yā yādisā…pe…  **bhikkhunī**ti…pe…  ayaṃ imasmiṃ atthe adhippetā bhikkhunīti.

3022\. **Gihiveyyāvaccaṃ** nāma agārikassa yāguṃ vā bhattaṃ vā khādanīyaṃ vā pacati, sāṭakaṃ vā veṭhanaṃ vā dhovati, āpatti pācittiyassa.

(993.)

3023\. Anāpatti—  yāgupāne, saṃghabhatte, cetiyapūjāya, attano veyyāvaccakarassa yāguṃ vā bhattaṃ vā khādanīyaṃ vā pacati, sāṭakaṃ vā veṭhanaṃ vā dhovati, ummattikāya, ādikammikāyāti.

---

3024\. Catutthasikkhāpadaṃ niṭṭhitaṃ.



[Go to previous page (2.4.5.3 Suttakantanasikkhāpada)](2.4.5.3.md) / [Go to parent page (2.4.5 Cittāgāravagga)](../2.4.5.md) / [Go to next page (2.4.5.5 Adhikaraṇasikkhāpada)](2.4.5.5.md)


