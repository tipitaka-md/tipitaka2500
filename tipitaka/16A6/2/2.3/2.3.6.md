
[Home](/) / [16A6 Chakkanipātapāḷi](../../../16A6.md) / [2 Dutiyapaṇṇāsaka](../../2.md) / [2.3 Arahattavagga](../2.3.md)

# 2.3.6 Mahantattasutta

* Dutiyapaṇṇāsaka

* Arahattavagga

* Mahantattasutta

(80.)

667\. “Chahi, bhikkhave, dhammehi samannāgato bhikkhu nacirasseva mahantattaṃ vepullattaṃ pāpuṇāti dhammesu. Katamehi chahi? Idha, bhikkhave, bhikkhu ālokabahulo ca hoti yogabahulo ca vedabahulo ca asantuṭṭhibahulo ca anikkhittadhuro ca kusalesu dhammesu uttari ca patāreti. Imehi kho, bhikkhave, chahi dhammehi samannāgato bhikkhu nacirasseva mahantattaṃ vepullattaṃ pāpuṇāti dhammesū”ti.

---

668\. Chaṭṭhaṃ.



[Go to previous page (2.3.5 Adhigamasutta)](2.3.5.md) / [Go to parent page (2.3 Arahattavagga)](../2.3.md) / [Go to next page (2.3.7 Paṭhamanirayasutta)](2.3.7.md)


