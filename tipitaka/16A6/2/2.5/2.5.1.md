
[Home](/) / [16A6 Chakkanipātapāḷi](/tipitaka/16A6.md) / [2 Dutiyapaṇṇāsaka](/tipitaka/16A6/2.md) / [2.5 Ānisaṃsavagga](/tipitaka/16A6/2/2.5.md)

# 2.5.1 Pātubhāvasutta

### Dutiyapaṇṇāsaka

### Ānisaṃsavagga

### Pātubhāvasutta

(96.)

714. “Channaṃ, bhikkhave, pātubhāvo dullabho lokasmiṃ. Katamesaṃ channaṃ? Tathāgatassa arahato sammāsambuddhassa pātubhāvo dullabho lokasmiṃ, tathāgatappaveditassa dhammavinayassa desetā puggalo dullabho lokasmiṃ, ariyāyatane paccājāti dullabhā lokasmiṃ, indriyānaṃ avekallatā dullabhā lokasmiṃ, ajaḷatā aneḷamūgatā dullabhā lokasmiṃ, kusale dhamme chando dullabho lokasmiṃ. Imesaṃ kho, bhikkhave, channaṃ pātubhāvo dullabho lokasmin”ti.

---

715. Paṭhamaṃ.



[Go to previous page (2.5 Ānisaṃsavagga)](/tipitaka/16A6/2/2.5.md) / [Go to parent page (2.5 Ānisaṃsavagga)](/tipitaka/16A6/2/2.5.md) / [Go to next page (2.5.2 Ānisaṃsasutta)](/tipitaka/16A6/2/2.5/2.5.2.md)


