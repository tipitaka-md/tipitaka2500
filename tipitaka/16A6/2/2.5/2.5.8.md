
[Home](/) / [16A6 Chakkanipātapāḷi](../../../16A6.md) / [2 Dutiyapaṇṇāsaka](../../2.md) / [2.5 Ānisaṃsavagga](../2.5.md)

# 2.5.8 Ukkhittāsikasutta

* Dutiyapaṇṇāsaka

* Ānisaṃsavagga

* Ukkhittāsikasutta

(103.)

730\. “Cha, bhikkhave, ānisaṃse sampassamānena alameva bhikkhunā sabbasaṅkhāresu anodhiṃ karitvā dukkhasaññaṃ upaṭṭhāpetuṃ. Katame cha? ‘Sabbasaṅkhāresu ca me nibbidasaññā paccupaṭṭhitā bhavissati, seyyathāpi ukkhittāsike vadhake. Sabbalokā ca me mano vuṭṭhahissati, nibbāne ca santadassāvī bhavissāmi, anusayā ca me samugghātaṃ gacchissanti, kiccakārī ca bhavissāmi, satthā ca me pariciṇṇo bhavissati mettāvatāyā’ti. Ime kho, bhikkhave, cha ānisaṃse sampassamānena alameva bhikkhunā sabbasaṅkhāresu anodhiṃ karitvā dukkhasaññaṃ upaṭṭhāpetun”ti.

---

731\. Aṭṭhamaṃ.



[Go to previous page (2.5.7 Anavatthitasutta)](2.5.7.md) / [Go to parent page (2.5 Ānisaṃsavagga)](../2.5.md) / [Go to next page (2.5.9 Atammayasutta)](2.5.9.md)


