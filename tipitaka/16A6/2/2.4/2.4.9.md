
[Home](/) / [16A6 Chakkanipātapāḷi](/tipitaka/16A6.md) / [2 Dutiyapaṇṇāsaka](/tipitaka/16A6/2.md) / [2.4 Sītivagga](/tipitaka/16A6/2/2.4.md)

# 2.4.9 Dutiyaabhabbaṭṭhānasutta

### Dutiyapaṇṇāsaka

### Sītivagga

### Dutiyaabhabbaṭṭhānasutta

(93.)

705. “Chayimāni, bhikkhave, abhabbaṭṭhānāni. Katamāni cha? Abhabbo diṭṭhisampanno puggalo kañci saṅkhāraṃ niccato upagantuṃ, abhabbo diṭṭhisampanno puggalo kañci saṅkhāraṃ sukhato upagantuṃ, abhabbo diṭṭhisampanno puggalo kañci dhammaṃ attato upagantuṃ, abhabbo diṭṭhisampanno puggalo ānantariyaṃ kammaṃ kātuṃ, abhabbo diṭṭhisampanno puggalo kotūhalamaṅgalena suddhiṃ paccāgantuṃ, abhabbo diṭṭhisampanno puggalo ito bahiddhā dakkhiṇeyyaṃ gavesituṃ. Imāni kho, bhikkhave, cha abhabbaṭṭhānānī”ti.

---

706. Navamaṃ.



[Go to previous page (2.4.8 Paṭhamaabhabbaṭṭhānasutta)](/tipitaka/16A6/2/2.4/2.4.8.md) / [Go to parent page (2.4 Sītivagga)](/tipitaka/16A6/2/2.4.md) / [Go to next page (2.4.10 Tatiyaabhabbaṭṭhānasutta)](/tipitaka/16A6/2/2.4/2.4.10.md)


