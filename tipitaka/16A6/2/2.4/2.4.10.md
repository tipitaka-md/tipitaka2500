
[Home](/) / [16A6 Chakkanipātapāḷi](../...md) / [2 Dutiyapaṇṇāsaka](...md) / [2.4 Sītivagga](../16A6/2/2.4.md)

# 2.4.10 Tatiyaabhabbaṭṭhānasutta

* Dutiyapaṇṇāsaka

* Sītivagga

* Tatiyaabhabbaṭṭhānasutta

(94.)

707\. “Chayimāni, bhikkhave, abhabbaṭṭhānāni. Katamāni cha? Abhabbo diṭṭhisampanno puggalo mātaraṃ jīvitā voropetuṃ, abhabbo diṭṭhisampanno puggalo pitaraṃ jīvitā voropetuṃ, abhabbo diṭṭhisampanno puggalo arahantaṃ jīvitā voropetuṃ, abhabbo diṭṭhisampanno puggalo tathāgatassa duṭṭhena cittena lohitaṃ uppādetuṃ, abhabbo diṭṭhisampanno puggalo saṃghaṃ bhindituṃ, abhabbo diṭṭhisampanno puggalo aññaṃ satthāraṃ uddisituṃ. Imāni kho, bhikkhave, cha abhabbaṭṭhānānī”ti.

---

708\. Dasamaṃ.



[Go to previous page (2.4.9 Dutiyaabhabbaṭṭhānasutta)](2.4.9.md) / [Go to parent page (2.4 Sītivagga)](../16A6/2/2.4.md) / [Go to next page (2.4.11 Catutthaabhabbaṭṭhānasutta)](2.4.11.md)


