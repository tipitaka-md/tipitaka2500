---
title: 2.6.8 Santuṭṭhitāsutta
path: /tipitaka/16A6/2/2.6/2.6.8
ref: 276185
breadcrumbs:
  - name: Home
    link: /
  - name: 16A6 Chakkanipātapāḷi
    link: /tipitaka/16A6
  - name: 2 Dutiyapaṇṇāsaka
    link: /tipitaka/16A6/2
  - name: 2.6 Tikavagga
    link: /tipitaka/16A6/2/2.6
prevL: /tipitaka/16A6/2/2.6/2.6.7
upL: /tipitaka/16A6/2/2.6
nextL: /tipitaka/16A6/2/2.6/2.6.9
---

# 2.6.8 Santuṭṭhitāsutta

### Dutiyapaṇṇāsaka

### Tikavagga

### Santuṭṭhitāsutta

(114.)

756. “Tayome, bhikkhave, dhammā. Katame tayo? Asantuṭṭhitā, asampajaññaṃ, mahicchatā. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Asantuṭṭhitāya pahānāya santuṭṭhitā bhāvetabbā, asampajaññassa pahānāya sampajaññaṃ bhāvetabbaṃ, mahicchatāya pahānāya appicchatā bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.

===

757. Aṭṭhamaṃ.




