
[Home](/) / [16A6 Chakkanipātapāḷi](../../../16A6.md) / [2 Dutiyapaṇṇāsaka](../../2.md) / [2.6 Tikavagga](../2.6.md)

# 2.6.9 Dovacassatāsutta

* Dutiyapaṇṇāsaka

* Tikavagga

* Dovacassatāsutta

(115.)

758\. “Tayome, bhikkhave, dhammā. Katame tayo? Dovacassatā, pāpamittatā, cetaso vikkhepo. Ime kho, bhikkhave, tayo dhammā. Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. Katame tayo? Dovacassatāya pahānāya sovacassatā bhāvetabbā, pāpamittatāya pahānāya kalyāṇamittatā bhāvetabbā, cetaso vikkhepassa pahānāya ānāpānassati bhāvetabbā. Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā”ti.

---

759\. Navamaṃ.



[Go to previous page (2.6.8 Santuṭṭhitāsutta)](2.6.8.md) / [Go to parent page (2.6 Tikavagga)](../2.6.md) / [Go to next page (2.6.10 Uddhaccasutta)](2.6.10.md)


