
[Home](/) / [16A6 Chakkanipātapāḷi](../../../16A6.md) / [2 Dutiyapaṇṇāsaka](../../2.md) / [2.2 Devatāvagga](../2.2.md)

# 2.2.10 Dutiyatajjhānasutta

### Dutiyapaṇṇāsaka

### Devatāvagga

### Dutiyatajjhānasutta

(74.)

647\. “Cha, bhikkhave, dhamme appahāya abhabbo paṭhamaṃ jhānaṃ upasampajja viharituṃ. Katame cha? Kāmavitakkaṃ, byāpādavitakkaṃ, vihiṃsāvitakkaṃ, kāmasaññaṃ, byāpādasaññaṃ, vihiṃsāsaññaṃ—  ime kho, bhikkhave, cha dhamme appahāya abhabbo paṭhamaṃ jhānaṃ upasampajja viharituṃ.

648\. Cha, bhikkhave, dhamme pahāya bhabbo paṭhamaṃ jhānaṃ upasampajja viharituṃ. Katame cha? Kāmavitakkaṃ, byāpādavitakkaṃ, vihiṃsāvitakkaṃ, kāmasaññaṃ, byāpādasaññaṃ, vihiṃsāsaññaṃ—  ime kho, bhikkhave, cha dhamme pahāya bhabbo paṭhamaṃ jhānaṃ upasampajja viharitun”ti.

---

649\. Dasamaṃ.



---

650\. Devatāvaggo sattamo.



---

651\. Tassuddānaṃ



652\. _Anāgāmi arahaṃ mittā,_  
_saṅgaṇikārāmadevatā;_  
_Samādhisakkhibhabbaṃ balaṃ,_  
_tajjhānā apare duveti._  


[Go to previous page (2.2.9 Paṭhamatajjhānasutta)](2.2.9.md) / [Go to parent page (2.2 Devatāvagga)](../2.2.md) / [Go to next page (2.3 Arahattavagga)](../2.3.md)


