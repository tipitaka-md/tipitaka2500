
[Home](/) / [16A6 Chakkanipātapāḷi](../...md) / [1 Paṭhamapaṇṇāsaka](...md) / [1.2 Sāraṇīyavagga](../16A6/1/1.2.md)

# 𑁧𑁇𑁨𑁇𑁬 𑀦𑀓𑀼𑀮𑀧𑀺𑀢𑀼𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀲𑀸𑀭𑀡𑀻𑀬𑀯𑀕𑁆𑀕

* 𑀦𑀓𑀼𑀮𑀧𑀺𑀢𑀼𑀲𑀼𑀢𑁆𑀢

(16.)

83\. 𑀏𑀓𑀁 𑀲𑀫𑀬𑀁 𑀪𑀕𑀯𑀸 𑀪𑀕𑁆𑀕𑁂𑀲𑀼 𑀯𑀺𑀳𑀭𑀢𑀺 𑀲𑀼𑀲𑀼𑀫𑀸𑀭𑀕𑀺𑀭𑁂 𑀪𑁂𑀲𑀓𑀍𑀆𑀯𑀦𑁂 𑀫𑀺𑀕𑀤𑀸𑀬𑁂𑁇 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀦𑀓𑀼𑀮𑀧𑀺𑀢𑀸 𑀕𑀳𑀧𑀢𑀺 𑀆𑀩𑀸𑀥𑀺𑀓𑁄 𑀳𑁄𑀢𑀺 𑀤𑀼𑀓𑁆𑀔𑀺𑀢𑁄 𑀩𑀸𑀍𑀳𑀕𑀺𑀮𑀸𑀦𑁄𑁇 𑀅𑀣 𑀔𑁄 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀦𑀓𑀼𑀮𑀧𑀺𑀢𑀭𑀁 𑀕𑀳𑀧𑀢𑀺𑀁 𑀏𑀢𑀤𑀯𑁄𑀘—

84\. “𑀫𑀸 𑀔𑁄 𑀢𑁆𑀯𑀁, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀫𑀫𑀘𑁆𑀘𑀬𑁂𑀦 𑀲𑀓𑁆𑀔𑀺𑀲𑁆𑀲𑀢𑀺 𑀤𑀸𑀭𑀓𑁂 𑀧𑁄𑀲𑁂𑀢𑀼𑀁, 𑀖𑀭𑀸𑀯𑀸𑀲𑀁 𑀲𑀦𑁆𑀣𑀭𑀺𑀢𑀼𑀦𑁆’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀓𑀼𑀲𑀮𑀸𑀳𑀁, 𑀕𑀳𑀧𑀢𑀺, 𑀓𑀧𑁆𑀧𑀸𑀲𑀁 𑀓𑀦𑁆𑀢𑀺𑀢𑀼𑀁 𑀯𑁂𑀡𑀺𑀁 𑀑𑀮𑀺𑀔𑀺𑀢𑀼𑀁𑁇 𑀲𑀓𑁆𑀓𑁄𑀫𑀳𑀁, 𑀕𑀳𑀧𑀢𑀺, 𑀢𑀯𑀘𑁆𑀘𑀬𑁂𑀦 𑀤𑀸𑀭𑀓𑁂 𑀧𑁄𑀲𑁂𑀢𑀼𑀁, 𑀖𑀭𑀸𑀯𑀸𑀲𑀁 𑀲𑀦𑁆𑀣𑀭𑀺𑀢𑀼𑀁𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 (𑁧)

85\. 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀫𑀫𑀘𑁆𑀘𑀬𑁂𑀦 𑀅𑀜𑁆𑀜𑀁 𑀖𑀭𑀁 𑀕𑀫𑀺𑀲𑁆𑀲𑀢𑀻’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀢𑁆𑀯𑀜𑁆𑀘𑁂𑀯 𑀔𑁄, 𑀕𑀳𑀧𑀢𑀺, 𑀚𑀸𑀦𑀸𑀲𑀺 𑀅𑀳𑀜𑁆𑀘, 𑀬𑀁 𑀦𑁄 𑀲𑁄𑀍𑀅𑀲𑀯𑀲𑁆𑀲𑀸𑀦𑀺 𑀕𑀳𑀝𑁆𑀞𑀓𑀁 𑀩𑁆𑀭𑀳𑁆𑀫𑀘𑀭𑀺𑀬𑀁 𑀲𑀫𑀸𑀘𑀺𑀡𑁆𑀡𑀁𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 (𑁨)

86\. 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀫𑀫𑀘𑁆𑀘𑀬𑁂𑀦 𑀦 𑀤𑀲𑁆𑀲𑀦𑀓𑀸𑀫𑀸 𑀪𑀯𑀺𑀲𑁆𑀲𑀢𑀺 𑀪𑀕𑀯𑀢𑁄 𑀦 𑀤𑀲𑁆𑀲𑀦𑀓𑀸𑀫𑀸 𑀪𑀺𑀓𑁆𑀔𑀼𑀲𑀁𑀖𑀲𑁆𑀲𑀸’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀅𑀳𑀜𑁆𑀳𑀺, 𑀕𑀳𑀧𑀢𑀺, 𑀢𑀯𑀘𑁆𑀘𑀬𑁂𑀦 𑀤𑀲𑁆𑀲𑀦𑀓𑀸𑀫𑀢𑀭𑀸 𑀘𑁂𑀯 𑀪𑀯𑀺𑀲𑁆𑀲𑀸𑀫𑀺 𑀪𑀕𑀯𑀢𑁄, 𑀤𑀲𑁆𑀲𑀦𑀓𑀸𑀫𑀢𑀭𑀸 𑀘 𑀪𑀺𑀓𑁆𑀔𑀼𑀲𑀁𑀖𑀲𑁆𑀲𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 (𑁩)

87\. 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀫𑀫𑀘𑁆𑀘𑀬𑁂𑀦 𑀲𑀻𑀮𑁂𑀲𑀼 𑀧𑀭𑀺𑀧𑀽𑀭𑀓𑀸𑀭𑀺𑀦𑀻’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀢𑀲𑁆𑀲 𑀪𑀕𑀯𑀢𑁄 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀲𑀻𑀮𑁂𑀲𑀼 𑀧𑀭𑀺𑀧𑀽𑀭𑀓𑀸𑀭𑀺𑀦𑀺𑀬𑁄, 𑀅𑀳𑀁 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀬𑀲𑁆𑀲 𑀔𑁄 𑀧𑀦𑀲𑁆𑀲 𑀓𑀗𑁆𑀔𑀸 𑀯𑀸 𑀯𑀺𑀫𑀢𑀺 𑀯𑀸—  𑀅𑀬𑀁 𑀲𑁄 𑀪𑀕𑀯𑀸 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄 𑀪𑀕𑁆𑀕𑁂𑀲𑀼 𑀯𑀺𑀳𑀭𑀢𑀺 𑀲𑀼𑀲𑀼𑀫𑀸𑀭𑀕𑀺𑀭𑁂 𑀪𑁂𑀲𑀓𑀍𑀆𑀯𑀦𑁂 𑀫𑀺𑀕𑀤𑀸𑀬𑁂—  𑀢𑀁 𑀪𑀕𑀯𑀦𑁆𑀢𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀼𑀘𑁆𑀙𑀢𑀼𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 (𑁪)

88\. 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀮𑀸𑀪𑀺𑀦𑀻 𑀅𑀚𑁆𑀛𑀢𑁆𑀢𑀁 𑀘𑁂𑀢𑁄𑀲𑀫𑀣𑀲𑁆𑀲𑀸’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀢𑀲𑁆𑀲 𑀪𑀕𑀯𑀢𑁄 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀮𑀸𑀪𑀺𑀦𑀺𑀬𑁄 𑀅𑀚𑁆𑀛𑀢𑁆𑀢𑀁 𑀘𑁂𑀢𑁄𑀲𑀫𑀣𑀲𑁆𑀲, 𑀅𑀳𑀁 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀬𑀲𑁆𑀲 𑀔𑁄 𑀧𑀦𑀲𑁆𑀲 𑀓𑀗𑁆𑀔𑀸 𑀯𑀸 𑀯𑀺𑀫𑀢𑀺 𑀯𑀸—  𑀅𑀬𑀁 𑀲𑁄 𑀪𑀕𑀯𑀸 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄 𑀪𑀕𑁆𑀕𑁂𑀲𑀼 𑀯𑀺𑀳𑀭𑀢𑀺 𑀲𑀼𑀲𑀼𑀫𑀸𑀭𑀕𑀺𑀭𑁂 𑀪𑁂𑀲𑀓𑀍𑀆𑀯𑀦𑁂 𑀫𑀺𑀕𑀤𑀸𑀬𑁂—  𑀢𑀁 𑀪𑀕𑀯𑀦𑁆𑀢𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀼𑀘𑁆𑀙𑀢𑀼𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸𑁇 (𑁫)

89\. 𑀲𑀺𑀬𑀸 𑀔𑁄 𑀧𑀦 𑀢𑁂, 𑀕𑀳𑀧𑀢𑀺, 𑀏𑀯𑀫𑀲𑁆𑀲—  ‘𑀦 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀑𑀕𑀸𑀥𑀧𑁆𑀧𑀢𑁆𑀢𑀸 𑀧𑀢𑀺𑀕𑀸𑀥𑀧𑁆𑀧𑀢𑁆𑀢𑀸 𑀅𑀲𑁆𑀲𑀸𑀲𑀧𑁆𑀧𑀢𑁆𑀢𑀸 𑀢𑀺𑀡𑁆𑀡𑀯𑀺𑀘𑀺𑀓𑀺𑀘𑁆𑀙𑀸 𑀯𑀺𑀕𑀢𑀓𑀣𑀁𑀓𑀣𑀸 𑀯𑁂𑀲𑀸𑀭𑀚𑁆𑀚𑀧𑁆𑀧𑀢𑁆𑀢𑀸 𑀅𑀧𑀭𑀧𑁆𑀧𑀘𑁆𑀘𑀬𑀸 𑀲𑀢𑁆𑀣𑀼𑀲𑀸𑀲𑀦𑁂 𑀯𑀺𑀳𑀭𑀢𑀻’𑀢𑀺𑁇 𑀦 𑀔𑁄 𑀧𑀦𑁂𑀢𑀁, 𑀕𑀳𑀧𑀢𑀺, 𑀏𑀯𑀁 𑀤𑀝𑁆𑀞𑀩𑁆𑀩𑀁𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀢𑀲𑁆𑀲 𑀪𑀕𑀯𑀢𑁄 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀑𑀕𑀸𑀥𑀧𑁆𑀧𑀢𑁆𑀢𑀸 𑀧𑀢𑀺𑀕𑀸𑀥𑀧𑁆𑀧𑀢𑁆𑀢𑀸 𑀅𑀲𑁆𑀲𑀸𑀲𑀧𑁆𑀧𑀢𑁆𑀢𑀸 𑀢𑀺𑀡𑁆𑀡𑀯𑀺𑀘𑀺𑀓𑀺𑀘𑁆𑀙𑀸 𑀯𑀺𑀕𑀢𑀓𑀣𑀁𑀓𑀣𑀸 𑀯𑁂𑀲𑀸𑀭𑀚𑁆𑀚𑀧𑁆𑀧𑀢𑁆𑀢𑀸 𑀅𑀧𑀭𑀧𑁆𑀧𑀘𑁆𑀘𑀬𑀸 𑀲𑀢𑁆𑀣𑀼𑀲𑀸𑀲𑀦𑁂 𑀯𑀺𑀳𑀭𑀦𑁆𑀢𑀺, 𑀅𑀳𑀁 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀬𑀲𑁆𑀲 𑀔𑁄 𑀧𑀦𑀲𑁆𑀲 𑀓𑀗𑁆𑀔𑀸 𑀯𑀸 𑀯𑀺𑀫𑀢𑀺 𑀯𑀸—  𑀅𑀬𑀁 𑀲𑁄 𑀪𑀕𑀯𑀸 𑀅𑀭𑀳𑀁 𑀲𑀫𑁆𑀫𑀸𑀲𑀫𑁆𑀩𑀼𑀤𑁆𑀥𑁄 𑀪𑀕𑁆𑀕𑁂𑀲𑀼 𑀯𑀺𑀳𑀭𑀢𑀺 𑀲𑀼𑀲𑀼𑀫𑀸𑀭𑀕𑀺𑀭𑁂 𑀪𑁂𑀲𑀓𑀍𑀆𑀯𑀦𑁂 𑀫𑀺𑀕𑀤𑀸𑀬𑁂—  𑀢𑀁 𑀪𑀕𑀯𑀦𑁆𑀢𑀁 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀧𑀼𑀘𑁆𑀙𑀢𑀼𑁇 𑀢𑀲𑁆𑀫𑀸𑀢𑀺𑀳 𑀢𑁆𑀯𑀁, 𑀕𑀳𑀧𑀢𑀺, 𑀫𑀸 𑀲𑀸𑀧𑁂𑀓𑁆𑀔𑁄 𑀓𑀸𑀮𑀫𑀓𑀸𑀲𑀺𑁇 𑀤𑀼𑀓𑁆𑀔𑀸, 𑀕𑀳𑀧𑀢𑀺, 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸; 𑀕𑀭𑀳𑀺𑀢𑀸 𑀘 𑀪𑀕𑀯𑀢𑀸 𑀲𑀸𑀧𑁂𑀓𑁆𑀔𑀲𑁆𑀲 𑀓𑀸𑀮𑀓𑀺𑀭𑀺𑀬𑀸”𑀢𑀺𑁇 (𑁬)

90\. 𑀅𑀣 𑀔𑁄 𑀦𑀓𑀼𑀮𑀧𑀺𑀢𑀼𑀦𑁄 𑀕𑀳𑀧𑀢𑀺𑀲𑁆𑀲 𑀦𑀓𑀼𑀮𑀫𑀸𑀢𑀭𑀸 𑀕𑀳𑀧𑀢𑀸𑀦𑀺𑀬𑀸 𑀇𑀫𑀺𑀦𑀸 𑀑𑀯𑀸𑀤𑁂𑀦 𑀑𑀯𑀤𑀺𑀬𑀫𑀸𑀦𑀲𑁆𑀲 𑀲𑁄 𑀆𑀩𑀸𑀥𑁄 𑀞𑀸𑀦𑀲𑁄 𑀧𑀝𑀺𑀧𑁆𑀧𑀲𑁆𑀲𑀫𑁆𑀪𑀺𑁇 𑀯𑀼𑀝𑁆𑀞𑀳𑀺 𑀘 𑀦𑀓𑀼𑀮𑀧𑀺𑀢𑀸 𑀕𑀳𑀧𑀢𑀺 𑀢𑀫𑁆𑀳𑀸 𑀆𑀩𑀸𑀥𑀸; 𑀢𑀣𑀸 𑀧𑀳𑀻𑀦𑁄 𑀘 𑀧𑀦 𑀦𑀓𑀼𑀮𑀧𑀺𑀢𑀼𑀦𑁄 𑀕𑀳𑀧𑀢𑀺𑀲𑁆𑀲 𑀲𑁄 𑀆𑀩𑀸𑀥𑁄 𑀅𑀳𑁄𑀲𑀺𑁇 𑀅𑀣 𑀔𑁄 𑀦𑀓𑀼𑀮𑀧𑀺𑀢𑀸 𑀕𑀳𑀧𑀢𑀺 𑀕𑀺𑀮𑀸𑀦𑀸 𑀯𑀼𑀝𑁆𑀞𑀺𑀢𑁄 𑀅𑀘𑀺𑀭𑀯𑀼𑀝𑁆𑀞𑀺𑀢𑁄 𑀕𑁂𑀮𑀜𑁆𑀜𑀸 𑀤𑀡𑁆𑀟𑀫𑁄𑀮𑀼𑀩𑁆𑀪 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀦𑁆𑀢𑀁 𑀅𑀪𑀺𑀯𑀸𑀤𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑀁 𑀔𑁄 𑀦𑀓𑀼𑀮𑀧𑀺𑀢𑀭𑀁 𑀕𑀳𑀧𑀢𑀺𑀁 𑀪𑀕𑀯𑀸 𑀏𑀢𑀤𑀯𑁄𑀘—

91\. “𑀮𑀸𑀪𑀸 𑀢𑁂, 𑀕𑀳𑀧𑀢𑀺, 𑀲𑀼𑀮𑀤𑁆𑀥𑀁 𑀢𑁂, 𑀕𑀳𑀧𑀢𑀺𑁇 𑀬𑀲𑁆𑀲 𑀢𑁂 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀅𑀦𑀼𑀓𑀫𑁆𑀧𑀺𑀓𑀸 𑀅𑀢𑁆𑀣𑀓𑀸𑀫𑀸 𑀑𑀯𑀸𑀤𑀺𑀓𑀸 𑀅𑀦𑀼𑀲𑀸𑀲𑀺𑀓𑀸𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀫𑀫 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀲𑀻𑀮𑁂𑀲𑀼 𑀧𑀭𑀺𑀧𑀽𑀭𑀓𑀸𑀭𑀺𑀦𑀺𑀬𑁄, 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀫𑀫 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀮𑀸𑀪𑀺𑀦𑀺𑀬𑁄 𑀅𑀚𑁆𑀛𑀢𑁆𑀢𑀁 𑀘𑁂𑀢𑁄𑀲𑀫𑀣𑀲𑁆𑀲, 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀬𑀸𑀯𑀢𑀸 𑀔𑁄, 𑀕𑀳𑀧𑀢𑀺, 𑀫𑀫 𑀲𑀸𑀯𑀺𑀓𑀸 𑀕𑀺𑀳𑀻 𑀑𑀤𑀸𑀢𑀯𑀲𑀦𑀸 𑀇𑀫𑀲𑁆𑀫𑀺𑀁 𑀥𑀫𑁆𑀫𑀯𑀺𑀦𑀬𑁂 𑀑𑀕𑀸𑀥𑀧𑁆𑀧𑀢𑁆𑀢𑀸 𑀧𑀢𑀺𑀕𑀸𑀥𑀧𑁆𑀧𑀢𑁆𑀢𑀸 𑀅𑀲𑁆𑀲𑀸𑀲𑀧𑁆𑀧𑀢𑁆𑀢𑀸 𑀢𑀺𑀡𑁆𑀡𑀯𑀺𑀘𑀺𑀓𑀺𑀘𑁆𑀙𑀸 𑀯𑀺𑀕𑀢𑀓𑀣𑀁𑀓𑀣𑀸 𑀯𑁂𑀲𑀸𑀭𑀚𑁆𑀚𑀧𑁆𑀧𑀢𑁆𑀢𑀸 𑀅𑀧𑀭𑀧𑁆𑀧𑀘𑁆𑀘𑀬𑀸 𑀲𑀢𑁆𑀣𑀼𑀲𑀸𑀲𑀦𑁂 𑀯𑀺𑀳𑀭𑀦𑁆𑀢𑀺, 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀢𑀸𑀲𑀁 𑀅𑀜𑁆𑀜𑀢𑀭𑀸𑁇 𑀮𑀸𑀪𑀸 𑀢𑁂, 𑀕𑀳𑀧𑀢𑀺, 𑀲𑀼𑀮𑀤𑁆𑀥𑀁 𑀢𑁂, 𑀕𑀳𑀧𑀢𑀺𑁇 𑀬𑀲𑁆𑀲 𑀢𑁂 𑀦𑀓𑀼𑀮𑀫𑀸𑀢𑀸 𑀕𑀳𑀧𑀢𑀸𑀦𑀻 𑀅𑀦𑀼𑀓𑀫𑁆𑀧𑀺𑀓𑀸 𑀅𑀢𑁆𑀣𑀓𑀸𑀫𑀸 𑀑𑀯𑀸𑀤𑀺𑀓𑀸 𑀅𑀦𑀼𑀲𑀸𑀲𑀺𑀓𑀸”𑀢𑀺𑁇

---

92\. 𑀙𑀝𑁆𑀞𑀁𑁇



[Go to previous page (1.2.5 Anutappiyasutta)](1.2.5.md) / [Go to parent page (1.2 Sāraṇīyavagga)](../16A6/1/1.2.md) / [Go to next page (1.2.7 Soppasutta)](1.2.7.md)


