
[Home](/) / [16A6 Chakkanipātapāḷi](/tipitaka/16A6.md) / [1 Paṭhamapaṇṇāsaka](/tipitaka/16A6/1.md) / [1.4 Devatāvagga](/tipitaka/16A6/1/1.4.md)

# 1.4.3 Dutiyaaparihānasutta

### Paṭhamapaṇṇāsaka

### Devatāvagga

### Dutiyaaparihānasutta

(33.)

226. “Imaṃ, bhikkhave, rattiṃ aññatarā devatā abhikkantāya rattiyā abhikkantavaṇṇā kevalakappaṃ jetavanaṃ obhāsetvā yenāhaṃ tenupasaṅkami; upasaṅkamitvā maṃ abhivādetvā ekamantaṃ aṭṭhāsi. Ekamantaṃ ṭhitā kho, bhikkhave, sā devatā maṃ etadavoca—  ‘chayime, bhante, dhammā bhikkhuno aparihānāya saṃvattanti. Katame cha? Satthugāravatā, dhammagāravatā, saṃghagāravatā, sikkhāgāravatā, hirigāravatā, ottappagāravatā—  ime kho, bhante, cha dhammā bhikkhuno aparihānāya saṃvattantī’ti. Idamavoca, bhikkhave, sā devatā. Idaṃ vatvā maṃ abhivādetvā padakkhiṇaṃ katvā tatthevantaradhāyīti.

227. _Satthugaru dhammagaru,_  
_saṃghe ca tibbagāravo;_  
_Hiriottappasampanno,_  
_sappatisso sagāravo;_  
_Abhabbo parihānāya,_  
_nibbānasseva santike”ti._  


---

228. Tatiyaṃ.



[Go to previous page (1.4.2 Paṭhamaaparihānasutta)](/tipitaka/16A6/1/1.4/1.4.2.md) / [Go to parent page (1.4 Devatāvagga)](/tipitaka/16A6/1/1.4.md) / [Go to next page (1.4.4 Mahāmoggallānasutta)](/tipitaka/16A6/1/1.4/1.4.4.md)


