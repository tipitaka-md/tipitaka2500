
[Home](/) / [16A6 Chakkanipātapāḷi](../../../16A6.md) / [1 Paṭhamapaṇṇāsaka](../../1.md) / [1.4 Devatāvagga](../1.4.md)

# 1.4.1 Sekhasutta

### Paṭhamapaṇṇāsaka

### Devatāvagga

### Sekhasutta

(31.)

218. “Chayime, bhikkhave, dhammā sekhassa bhikkhuno parihānāya saṃvattanti. Katame cha? Kammārāmatā, bhassārāmatā, niddārāmatā, saṅgaṇikārāmatā, indriyesu aguttadvāratā, bhojane amattaññutā—  ime kho, bhikkhave, cha dhammā sekhassa bhikkhuno parihānāya saṃvattanti.

219. Chayime, bhikkhave, dhammā sekhassa bhikkhuno aparihānāya saṃvattanti. Katame cha? Na kammārāmatā, na bhassārāmatā, na niddārāmatā, na saṅgaṇikārāmatā, indriyesu guttadvāratā, bhojane mattaññutā—  ime kho, bhikkhave, cha dhammā sekhassa bhikkhuno aparihānāya saṃvattantī”ti.

---

220. Paṭhamaṃ.



[Go to previous page (1.4 Devatāvagga)](../1.4.md) / [Go to parent page (1.4 Devatāvagga)](../1.4.md) / [Go to next page (1.4.2 Paṭhamaaparihānasutta)](1.4.2.md)


