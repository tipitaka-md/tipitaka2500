
[Home](/) / [16A6 Chakkanipātapāḷi](../...md) / [1 Paṭhamapaṇṇāsaka](...md) / [1.4 Devatāvagga](../16A6/1/1.4.md)

# 𑁧𑁇𑁪𑁇𑁮 𑀅𑀢𑁆𑀢𑀓𑀸𑀭𑀻𑀲𑀼𑀢𑁆𑀢

* 𑀧𑀞𑀫𑀧𑀡𑁆𑀡𑀸𑀲𑀓

* 𑀤𑁂𑀯𑀢𑀸𑀯𑀕𑁆𑀕

* 𑀅𑀢𑁆𑀢𑀓𑀸𑀭𑀻𑀲𑀼𑀢𑁆𑀢

(38.)

252\. 𑀅𑀣 𑀔𑁄 𑀅𑀜𑁆𑀜𑀢𑀭𑁄 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀲𑁄 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—  “𑀅𑀳𑀜𑁆𑀳𑀺, 𑀪𑁄 𑀕𑁄𑀢𑀫, 𑀏𑀯𑀁𑀯𑀸𑀤𑀻 𑀏𑀯𑀁𑀤𑀺𑀝𑁆𑀞𑀺—  ‘𑀦𑀢𑁆𑀣𑀺 𑀅𑀢𑁆𑀢𑀓𑀸𑀭𑁄, 𑀦𑀢𑁆𑀣𑀺 𑀧𑀭𑀓𑀸𑀭𑁄’”𑀢𑀺𑁇 “𑀫𑀸𑀳𑀁, 𑀩𑁆𑀭𑀸𑀳𑁆𑀫𑀡, 𑀏𑀯𑀁𑀯𑀸𑀤𑀺𑀁 𑀏𑀯𑀁𑀤𑀺𑀝𑁆𑀞𑀺𑀁 𑀅𑀤𑁆𑀤𑀲𑀁 𑀯𑀸 𑀅𑀲𑁆𑀲𑁄𑀲𑀺𑀁 𑀯𑀸𑁇 𑀓𑀣𑀜𑁆𑀳𑀺 𑀦𑀸𑀫 𑀲𑀬𑀁 𑀅𑀪𑀺𑀓𑁆𑀓𑀫𑀦𑁆𑀢𑁄, 𑀲𑀬𑀁 𑀧𑀝𑀺𑀓𑁆𑀓𑀫𑀦𑁆𑀢𑁄 𑀏𑀯𑀁 𑀯𑀓𑁆𑀔𑀢𑀺—  ‘𑀦𑀢𑁆𑀣𑀺 𑀅𑀢𑁆𑀢𑀓𑀸𑀭𑁄, 𑀦𑀢𑁆𑀣𑀺 𑀧𑀭𑀓𑀸𑀭𑁄’𑀢𑀺𑁇

253\. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀩𑁆𑀭𑀸𑀳𑁆𑀫𑀡, 𑀅𑀢𑁆𑀣𑀺 𑀆𑀭𑀩𑁆𑀪𑀥𑀸𑀢𑀽”𑀢𑀺? “𑀏𑀯𑀁, 𑀪𑁄”𑁇 “𑀆𑀭𑀩𑁆𑀪𑀥𑀸𑀢𑀼𑀬𑀸 𑀲𑀢𑀺 𑀆𑀭𑀩𑁆𑀪𑀯𑀦𑁆𑀢𑁄 𑀲𑀢𑁆𑀢𑀸 𑀧𑀜𑁆𑀜𑀸𑀬𑀦𑁆𑀢𑀻”𑀢𑀺? “𑀏𑀯𑀁, 𑀪𑁄”𑁇 “𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀆𑀭𑀩𑁆𑀪𑀥𑀸𑀢𑀼𑀬𑀸 𑀲𑀢𑀺 𑀆𑀭𑀩𑁆𑀪𑀯𑀦𑁆𑀢𑁄 𑀲𑀢𑁆𑀢𑀸 𑀧𑀜𑁆𑀜𑀸𑀬𑀦𑁆𑀢𑀺, 𑀅𑀬𑀁 𑀲𑀢𑁆𑀢𑀸𑀦𑀁 𑀅𑀢𑁆𑀢𑀓𑀸𑀭𑁄 𑀅𑀬𑀁 𑀧𑀭𑀓𑀸𑀭𑁄𑁇

254\. 𑀢𑀁 𑀓𑀺𑀁 𑀫𑀜𑁆𑀜𑀲𑀺, 𑀩𑁆𑀭𑀸𑀳𑁆𑀫𑀡, 𑀅𑀢𑁆𑀣𑀺 𑀦𑀺𑀓𑁆𑀓𑀫𑀥𑀸𑀢𑀼…𑀧𑁂…  𑀅𑀢𑁆𑀣𑀺 𑀧𑀭𑀓𑁆𑀓𑀫𑀥𑀸𑀢𑀼…  𑀅𑀢𑁆𑀣𑀺 𑀣𑀸𑀫𑀥𑀸𑀢𑀼…  𑀅𑀢𑁆𑀣𑀺 𑀞𑀺𑀢𑀺𑀥𑀸𑀢𑀼…  𑀅𑀢𑁆𑀣𑀺 𑀉𑀧𑀓𑁆𑀓𑀫𑀥𑀸𑀢𑀽”𑀢𑀺? “𑀏𑀯𑀁, 𑀪𑁄”𑁇 “𑀉𑀧𑀓𑁆𑀓𑀫𑀥𑀸𑀢𑀼𑀬𑀸 𑀲𑀢𑀺 𑀉𑀧𑀓𑁆𑀓𑀫𑀯𑀦𑁆𑀢𑁄 𑀲𑀢𑁆𑀢𑀸 𑀧𑀜𑁆𑀜𑀸𑀬𑀦𑁆𑀢𑀻”𑀢𑀺? “𑀏𑀯𑀁, 𑀪𑁄”𑁇 “𑀬𑀁 𑀔𑁄, 𑀩𑁆𑀭𑀸𑀳𑁆𑀫𑀡, 𑀉𑀧𑀓𑁆𑀓𑀫𑀥𑀸𑀢𑀼𑀬𑀸 𑀲𑀢𑀺 𑀉𑀧𑀓𑁆𑀓𑀫𑀯𑀦𑁆𑀢𑁄 𑀲𑀢𑁆𑀢𑀸 𑀧𑀜𑁆𑀜𑀸𑀬𑀦𑁆𑀢𑀺, 𑀅𑀬𑀁 𑀲𑀢𑁆𑀢𑀸𑀦𑀁 𑀅𑀢𑁆𑀢𑀓𑀸𑀭𑁄 𑀅𑀬𑀁 𑀧𑀭𑀓𑀸𑀭𑁄𑁇

255\. 𑀫𑀸𑀳𑀁, 𑀩𑁆𑀭𑀸𑀳𑁆𑀫𑀡, 𑀏𑀯𑀁𑀯𑀸𑀤𑀺𑀁 𑀏𑀯𑀁𑀤𑀺𑀝𑁆𑀞𑀺𑀁 𑀅𑀤𑁆𑀤𑀲𑀁 𑀯𑀸 𑀅𑀲𑁆𑀲𑁄𑀲𑀺𑀁 𑀯𑀸𑁇 𑀓𑀣𑀜𑁆𑀳𑀺 𑀦𑀸𑀫 𑀲𑀬𑀁 𑀅𑀪𑀺𑀓𑁆𑀓𑀫𑀦𑁆𑀢𑁄 𑀲𑀬𑀁 𑀧𑀝𑀺𑀓𑁆𑀓𑀫𑀦𑁆𑀢𑁄 𑀏𑀯𑀁 𑀯𑀓𑁆𑀔𑀢𑀺—  ‘𑀦𑀢𑁆𑀣𑀺 𑀅𑀢𑁆𑀢𑀓𑀸𑀭𑁄 𑀦𑀢𑁆𑀣𑀺 𑀧𑀭𑀓𑀸𑀭𑁄’”𑀢𑀺𑁇

256\. “𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

---

257\. 𑀅𑀝𑁆𑀞𑀫𑀁𑁇



[Go to previous page (1.4.7 Chaḷaṅgadānasutta)](1.4.7.md) / [Go to parent page (1.4 Devatāvagga)](../16A6/1/1.4.md) / [Go to next page (1.4.9 Nidānasutta)](1.4.9.md)


