
[Home](/) / [16A6 Chakkanipātapāḷi](/tipitaka/16A6.md) / [1 Paṭhamapaṇṇāsaka](/tipitaka/16A6/1.md) / [1.5 Dhammikavagga](/tipitaka/16A6/1/1.5.md)

# 𑁧𑁇𑁫𑁇𑁧𑁦 𑀔𑀢𑁆𑀢𑀺𑀬𑀲𑀼𑀢𑁆𑀢

### 𑀧𑀞𑀫𑀧𑀡𑁆𑀡𑀸𑀲𑀓

### 𑀥𑀫𑁆𑀫𑀺𑀓𑀯𑀕𑁆𑀕

### 𑀔𑀢𑁆𑀢𑀺𑀬𑀲𑀼𑀢𑁆𑀢

(52.)

383. 𑀅𑀣 𑀔𑁄 𑀚𑀸𑀡𑀼𑀲𑁆𑀲𑁄𑀡𑀺 𑀩𑁆𑀭𑀸𑀳𑁆𑀫𑀡𑁄 𑀬𑁂𑀦 𑀪𑀕𑀯𑀸 𑀢𑁂𑀦𑀼𑀧𑀲𑀗𑁆𑀓𑀫𑀺; 𑀉𑀧𑀲𑀗𑁆𑀓𑀫𑀺𑀢𑁆𑀯𑀸 𑀪𑀕𑀯𑀢𑀸 𑀲𑀤𑁆𑀥𑀺𑀁 𑀲𑀫𑁆𑀫𑁄𑀤𑀺𑁇 𑀲𑀫𑁆𑀫𑁄𑀤𑀦𑀻𑀬𑀁 𑀓𑀣𑀁 𑀲𑀸𑀭𑀡𑀻𑀬𑀁 𑀯𑀻𑀢𑀺𑀲𑀸𑀭𑁂𑀢𑁆𑀯𑀸 𑀏𑀓𑀫𑀦𑁆𑀢𑀁 𑀦𑀺𑀲𑀻𑀤𑀺𑁇 𑀏𑀓𑀫𑀦𑁆𑀢𑀁 𑀦𑀺𑀲𑀺𑀦𑁆𑀦𑁄 𑀔𑁄 𑀚𑀸𑀡𑀼𑀲𑁆𑀲𑁄𑀡𑀺 𑀩𑁆𑀭𑀸𑀳𑁆𑀫𑀡𑁄 𑀪𑀕𑀯𑀦𑁆𑀢𑀁 𑀏𑀢𑀤𑀯𑁄𑀘—

384. “𑀔𑀢𑁆𑀢𑀺𑀬𑀸, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀔𑀢𑁆𑀢𑀺𑀬𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀪𑁄𑀕𑀸𑀥𑀺𑀧𑁆𑀧𑀸𑀬𑀸 𑀧𑀜𑁆𑀜𑀽𑀧𑀯𑀺𑀘𑀸𑀭𑀸 𑀩𑀮𑀸𑀥𑀺𑀝𑁆𑀞𑀸𑀦𑀸 𑀧𑀣𑀯𑀻𑀪𑀺𑀦𑀺𑀯𑁂𑀲𑀸 𑀇𑀲𑁆𑀲𑀭𑀺𑀬𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁧)

385. “𑀩𑁆𑀭𑀸𑀳𑁆𑀫𑀡𑀸 𑀧𑀦, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀩𑁆𑀭𑀸𑀳𑁆𑀫𑀡𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀪𑁄𑀕𑀸𑀥𑀺𑀧𑁆𑀧𑀸𑀬𑀸 𑀧𑀜𑁆𑀜𑀽𑀧𑀯𑀺𑀘𑀸𑀭𑀸 𑀫𑀦𑁆𑀢𑀸𑀥𑀺𑀝𑁆𑀞𑀸𑀦𑀸 𑀬𑀜𑁆𑀜𑀸𑀪𑀺𑀦𑀺𑀯𑁂𑀲𑀸 𑀩𑁆𑀭𑀳𑁆𑀫𑀮𑁄𑀓𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁨)

386. “𑀕𑀳𑀧𑀢𑀺𑀓𑀸 𑀧𑀦, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀕𑀳𑀧𑀢𑀺𑀓𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀪𑁄𑀕𑀸𑀥𑀺𑀧𑁆𑀧𑀸𑀬𑀸 𑀧𑀜𑁆𑀜𑀽𑀧𑀯𑀺𑀘𑀸𑀭𑀸 𑀲𑀺𑀧𑁆𑀧𑀸𑀥𑀺𑀝𑁆𑀞𑀸𑀦𑀸 𑀓𑀫𑁆𑀫𑀦𑁆𑀢𑀸𑀪𑀺𑀦𑀺𑀯𑁂𑀲𑀸 𑀦𑀺𑀝𑁆𑀞𑀺𑀢𑀓𑀫𑁆𑀫𑀦𑁆𑀢𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁩)

387. “𑀇𑀢𑁆𑀣𑀻 𑀧𑀦, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀇𑀢𑁆𑀣𑀻 𑀔𑁄, 𑀩𑁆𑀭𑀸𑀳𑁆𑀫𑀡, 𑀧𑀼𑀭𑀺𑀲𑀸𑀥𑀺𑀧𑁆𑀧𑀸𑀬𑀸 𑀅𑀮𑀗𑁆𑀓𑀸𑀭𑀽𑀧𑀯𑀺𑀘𑀸𑀭𑀸 𑀧𑀼𑀢𑁆𑀢𑀸𑀥𑀺𑀝𑁆𑀞𑀸𑀦𑀸 𑀅𑀲𑀧𑀢𑁆𑀢𑀻𑀪𑀺𑀦𑀺𑀯𑁂𑀲𑀸 𑀇𑀲𑁆𑀲𑀭𑀺𑀬𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁪)

388. “𑀘𑁄𑀭𑀸 𑀧𑀦, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀘𑁄𑀭𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀆𑀤𑀸𑀦𑀸𑀥𑀺𑀧𑁆𑀧𑀸𑀬𑀸 𑀕𑀳𑀦𑀽𑀧𑀯𑀺𑀘𑀸𑀭𑀸 𑀲𑀢𑁆𑀣𑀸𑀥𑀺𑀝𑁆𑀞𑀸𑀦𑀸 𑀅𑀦𑁆𑀥𑀓𑀸𑀭𑀸𑀪𑀺𑀦𑀺𑀯𑁂𑀲𑀸 𑀅𑀤𑀲𑁆𑀲𑀦𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁫)

389. “𑀲𑀫𑀡𑀸 𑀧𑀦, 𑀪𑁄 𑀕𑁄𑀢𑀫, 𑀓𑀺𑀁𑀅𑀥𑀺𑀧𑁆𑀧𑀸𑀬𑀸, 𑀓𑀺𑀁𑀉𑀧𑀯𑀺𑀘𑀸𑀭𑀸, 𑀓𑀺𑀁𑀅𑀥𑀺𑀝𑁆𑀞𑀸𑀦𑀸, 𑀓𑀺𑀁𑀅𑀪𑀺𑀦𑀺𑀯𑁂𑀲𑀸, 𑀓𑀺𑀁𑀧𑀭𑀺𑀬𑁄𑀲𑀸𑀦𑀸”𑀢𑀺? “𑀲𑀫𑀡𑀸 𑀔𑁄, 𑀩𑁆𑀭𑀸𑀳𑁆𑀫𑀡, 𑀔𑀦𑁆𑀢𑀺𑀲𑁄𑀭𑀘𑁆𑀘𑀸𑀥𑀺𑀧𑁆𑀧𑀸𑀬𑀸 𑀧𑀜𑁆𑀜𑀽𑀧𑀯𑀺𑀘𑀸𑀭𑀸 𑀲𑀻𑀮𑀸𑀥𑀺𑀝𑁆𑀞𑀸𑀦𑀸 𑀆𑀓𑀺𑀜𑁆𑀘𑀜𑁆𑀜𑀸𑀪𑀺𑀦𑀺𑀯𑁂𑀲𑀸 𑀦𑀺𑀩𑁆𑀩𑀸𑀦𑀧𑀭𑀺𑀬𑁄𑀲𑀸𑀦𑀸”𑀢𑀺𑁇 (𑁬)

390. “𑀅𑀘𑁆𑀙𑀭𑀺𑀬𑀁, 𑀪𑁄 𑀕𑁄𑀢𑀫, 𑀅𑀩𑁆𑀪𑀼𑀢𑀁, 𑀪𑁄 𑀕𑁄𑀢𑀫𑁇 𑀔𑀢𑁆𑀢𑀺𑀬𑀸𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺 𑀅𑀥𑀺𑀧𑁆𑀧𑀸𑀬𑀜𑁆𑀘 𑀉𑀧𑀯𑀺𑀘𑀸𑀭𑀜𑁆𑀘 𑀅𑀥𑀺𑀝𑁆𑀞𑀸𑀦𑀜𑁆𑀘 𑀅𑀪𑀺𑀦𑀺𑀯𑁂𑀲𑀜𑁆𑀘 𑀧𑀭𑀺𑀬𑁄𑀲𑀸𑀦𑀜𑁆𑀘𑁇 𑀩𑁆𑀭𑀸𑀳𑁆𑀫𑀡𑀸𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺…𑀧𑁂…  𑀕𑀳𑀧𑀢𑀻𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺…  𑀇𑀢𑁆𑀣𑀻𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺…  𑀘𑁄𑀭𑀸𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺…  𑀲𑀫𑀡𑀸𑀦𑀫𑁆𑀧𑀺 𑀪𑀯𑀁 𑀕𑁄𑀢𑀫𑁄 𑀚𑀸𑀦𑀸𑀢𑀺 𑀅𑀥𑀺𑀧𑁆𑀧𑀸𑀬𑀜𑁆𑀘 𑀉𑀧𑀯𑀺𑀘𑀸𑀭𑀜𑁆𑀘 𑀅𑀥𑀺𑀝𑁆𑀞𑀸𑀦𑀜𑁆𑀘 𑀅𑀪𑀺𑀦𑀺𑀯𑁂𑀲𑀜𑁆𑀘 𑀧𑀭𑀺𑀬𑁄𑀲𑀸𑀦𑀜𑁆𑀘𑁇 𑀅𑀪𑀺𑀓𑁆𑀓𑀦𑁆𑀢𑀁, 𑀪𑁄 𑀕𑁄𑀢𑀫…𑀧𑁂…  𑀉𑀧𑀸𑀲𑀓𑀁 𑀫𑀁 𑀪𑀯𑀁 𑀕𑁄𑀢𑀫𑁄 𑀥𑀸𑀭𑁂𑀢𑀼 𑀅𑀚𑁆𑀚𑀢𑀕𑁆𑀕𑁂 𑀧𑀸𑀡𑀼𑀧𑁂𑀢𑀁 𑀲𑀭𑀡𑀁 𑀕𑀢𑀦𑁆”𑀢𑀺𑁇

---

391. 𑀤𑀲𑀫𑀁𑁇



[Go to previous page (1.5.9 Ānandasutta)](/tipitaka/16A6/1/1.5/1.5.9.md) / [Go to parent page (1.5 Dhammikavagga)](/tipitaka/16A6/1/1.5.md) / [Go to next page (1.5.11 Appamādasutta)](/tipitaka/16A6/1/1.5/1.5.11.md)


