---
title: 1.3.4 Himavantasutta
path: /tipitaka/16A6/1/1.3/1.3.4
ref: 276095
breadcrumbs:
  - name: Home
    link: /
  - name: 16A6 Chakkanipātapāḷi
    link: /tipitaka/16A6
  - name: 1 Paṭhamapaṇṇāsaka
    link: /tipitaka/16A6/1
  - name: 1.3 Anuttariyavagga
    link: /tipitaka/16A6/1/1.3
prevL: /tipitaka/16A6/1/1.3/1.3.3
upL: /tipitaka/16A6/1/1.3
nextL: /tipitaka/16A6/1/1.3/1.3.5
---

# 1.3.4 Himavantasutta

### Paṭhamapaṇṇāsaka

### Anuttariyavagga

### Himavantasutta

(24.)

148. “Chahi, bhikkhave, dhammehi samannāgato bhikkhu himavantaṃ pabbatarājaṃ padāleyya, ko pana vādo chavāya avijjāya. Katamehi chahi? Idha, bhikkhave, bhikkhu samādhissa samāpattikusalo hoti, samādhissa ṭhitikusalo hoti, samādhissa vuṭṭhānakusalo hoti, samādhissa kallitakusalo hoti, samādhissa gocarakusalo hoti, samādhissa abhinīhārakusalo hoti. Imehi kho, bhikkhave, chahi dhammehi samannāgato bhikkhu himavantaṃ pabbatarājaṃ padāleyya, ko pana vādo chavāya avijjāyā”ti.

===

149. Catutthaṃ.




