
[Home](/) / [1V Pārājikapāḷi](../../../../1V.md) / [1 Mahāvibhaṅga](../../../1.md) / [1.1 Pārājikakaṇḍa](../../1.1.md) / [1.1.2 Dutiyapārājikasikkhāpada](../1.1.2.md)

# 1.1.2.1 Vinītavatthuuddānagāthā

* Mahāvibhaṅga

* Pārājikakaṇḍa

* Dutiyapārājikasikkhāpada

* Vinītavatthuuddānagāthā

282\. _Rajakehi pañca akkhātā,_  
_caturo attharaṇehi ca;_  
_Andhakārena ve pañca,_  
_pañca hāraṇakena ca._  


283\. _Niruttiyā pañca akkhātā,_  
_vātehi apare duve;_  
_Asambhinne kusāpāto,_  
_jantaggena sahā dasa._  


284\. _Vighāsehi pañca akkhātā,_  
_pañca ceva amūlakā;_  
_Dubbhikkhe kuramaṃsañca,_  
_pūvasakkhalimodakā._  


285\. _Chaparikkhārathavikā,_  
_bhisivaṃsā na nikkhame;_  
_Khādanīyañca vissāsaṃ,_  
_sasaññāyapare duve._  


286\. _Satta nāvaharāmāti,_  
_satta ceva avāharuṃ;_  
_Saṃghassa avaharuṃ satta,_  
_pupphehi apare duve._  


287\. _Tayo ca vuttavādino,_  
_maṇi tīṇi atikkame;_  
_Sūkarā ca migā macchā,_  
_yānañcāpi pavattayi._  


288\. _Duve pesī duve dārū,_  
_paṃsukūlaṃ duve dakā;_  
_Anupubbavidhānena,_  
_tadañño na paripūrayi._  


289\. _Sāvatthiyā caturo muṭṭhī,_  
_dve vighāsā duve tiṇā;_  
_Saṃghassa bhājayuṃ satta,_  
_satta ceva assāmikā._  


290\. _Dārudakā mattikā dve tiṇāni,_  
_Saṃghassa satta avahāsi seyyaṃ;_  
_Sassāmikaṃ na cāpi nīhareyya,_  
_Hareyya sassāmikaṃ tāvakālikaṃ._  


291\. _Campā rājagahe ceva,_  
_vesāliyā ca ajjuko;_  
_Bārāṇasī ca kosambī,_  
_sāgalā daḷhikena cāti._  


[Go to previous page (1.1.2 Dutiyapārājikasikkhāpada)](../1.1.2.md) / [Go to parent page (1.1.2 Dutiyapārājikasikkhāpada)](../1.1.2.md) / [Go to next page (1.1.2.2 Vinītavatthu)](1.1.2.2.md)


