
[Home](/) / [1V Pārājikapāḷi](../../../1V.md) / [1 Mahāvibhaṅga](../../1.md) / [1.2 Saṃghādisesakaṇḍa](../1.2.md)

# 1.2.2 Kāyasaṃsaggasikkhāpada

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(269.)

993\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī araññe viharati. Tassāyasmato vihāro abhirūpo hoti dassanīyo pāsādiko, majjhegabbho, samantāpariyāgāro, supaññattaṃ mañcapīṭhaṃ bhisibibbohanaṃ, pānīyaṃ paribhojanīyaṃ sūpaṭṭhitaṃ, pariveṇaṃ susammaṭṭhaṃ. Bahū manussā āyasmato udāyissa vihārapekkhakā āgacchanti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

994\. Aññataropi brāhmaṇo sapajāpatiko yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “icchāma mayaṃ bhoto udāyissa vihāraṃ pekkhitun”ti. “Tena hi, brāhmaṇa, pekkhassū”ti, avāpuraṇaṃ ādāya ghaṭikaṃ ugghāṭetvā kavāṭaṃ paṇāmetvā vihāraṃ pāvisi. Sopi kho brāhmaṇo āyasmato udāyissa piṭṭhito pāvisi. Sāpi kho brāhmaṇī tassa brāhmaṇassa piṭṭhito pāvisi. Atha kho āyasmā udāyī ekacce vātapāne vivaranto ekacce vātapāne thakento gabbhaṃ anuparigantvā piṭṭhito āgantvā tassā brāhmaṇiyā aṅgamaṅgāni parāmasi. Atha kho so brāhmaṇo āyasmatā udāyinā saddhiṃ paṭisammoditvā agamāsi. Atha kho so brāhmaṇo attamano attamanavācaṃ nicchāresi—  “uḷārā ime samaṇā sakyaputtiyā ye ime evarūpe araññe viharanti. Bhavampi udāyī uḷāro yo evarūpe araññe viharatī”ti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

995\. Evaṃ vutte, sā brāhmaṇī taṃ brāhmaṇaṃ etadavoca—  “kuto tassa uḷārattatā. Yatheva me tvaṃ aṅgamaṅgāni parāmasi evameva me samaṇo udāyī aṅgamaṅgāni parāmasī”ti. Atha kho so brāhmaṇo ujjhāyati khiyyati vipāceti—  “alajjino ime samaṇā sakyaputtiyā dussīlā musāvādino. Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. Natthi imesaṃ sāmaññaṃ natthi imesaṃ brahmaññaṃ, naṭṭhaṃ imesaṃ sāmaññaṃ naṭṭhaṃ imesaṃ brahmaññaṃ, kuto imesaṃ sāmaññaṃ kuto imesaṃ brahmaññaṃ, apagatā ime sāmaññā apagatā ime brahmaññā. Kathañhi nāma samaṇo udāyī mama bhariyāya aṅgamaṅgāni parāmasissati. Na hi sakkā kulitthīhi kuladhītāhi kulakumārīhi kulasuṇhāhi kuladāsīhi ārāmaṃ vā vihāraṃ vā gantuṃ. Sace kulitthiyo kuladhītaro kulakumāriyo kulasuṇhāyo kuladāsiyo ārāmaṃ vā vihāraṃ vā gaccheyyuṃ, tāpi samaṇā sakyaputtiyā dūseyyun”ti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

996\. Assosuṃ kho bhikkhu tassa brāhmaṇassa ujjhāyantassa khiyyantassa vipācentassa. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī mātugāmena saddhiṃ kāyasaṃsaggaṃ samāpajjissatī”ti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

997\. Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, mātugāmena saddhiṃ kāyasaṃsaggaṃ samāpajjasī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmena saddhiṃ kāyasaṃsaggaṃ samāpajjissasi. Nanu mayā, moghapurisa, anekapariyāyena virāgāya dhammo desito no sarāgāya…pe…  kāmapariḷāhānaṃ vūpasamo akkhāto. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha—

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(270.)

998\. **“Yo pana bhikkhu otiṇṇo vipariṇatena cittena mātugāmena saddhiṃ kāyasaṃsaggaṃ samāpajjeyya hatthaggāhaṃ vā veṇiggāhaṃ vā aññatarassa vā aññatarassa vā aṅgassa parāmasanaṃ, saṃghādiseso”**ti. (*2*:**6**)

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(271.)

999\. **Yo panā**ti yo yādiso…pe…  **bhikkhū**ti…pe…  ayaṃ imasmiṃ atthe adhippeto bhikkhūti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1000\. **Otiṇṇo** nāma sāratto apekkhavā paṭibaddhacitto.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1001\. **Vipariṇatan**ti rattampi cittaṃ vipariṇataṃ. Duṭṭhampi cittaṃ vipariṇataṃ. Mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1002\. **Mātugāmo** nāma manussitthī, na yakkhī na petī, na tiracchānagatā. Antamaso tadahujātāpi dārikā, pageva mahattarī.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1003\. **Saddhin**ti ekato.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1004\. **Kāyasaṃsaggaṃ samāpajjeyyā**ti ajjhācāro vuccati.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1005\. **Hattho** nāma kapparaṃ upādāya yāva agganakhā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1006\. **Veṇī** nāma suddhakesā vā, suttamissā vā, mālāmissā vā, hiraññamissā vā, suvaṇṇamissā vā, muttāmissā vā, maṇimissā vā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1007\. **Aṅgaṃ** nāma hatthañca veṇiñca ṭhapetvā avasesaṃ aṅgaṃ nāma.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(272.)

1008\. Āmasanā, parāmasanā, omasanā, ummasanā, olaṅghanā, ullaṅghanā, ākaḍḍhanā, patikaḍḍhanā, abhiniggaṇhanā, abhinippīḷanā, gahaṇaṃ, chupanaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1009\. **Āmasanā** nāma āmaṭṭhamattā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1010\. **Parāmasanā** nāma itocito ca sañcopanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1011\. **Omasanā** nāma heṭṭhā oropanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1012\. **Ummasanā** nāma uddhaṃ uccāraṇā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1013\. **Olaṅghanā** nāma heṭṭhā onamanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1014\. **Ullaṅghanā** nāma uddhaṃ uccāraṇā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1015\. **Ākaḍḍhanā** nāma āviñchanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1016\. **Patikaḍḍhanā** nāma patippaṇāmanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1017\. **Abhiniggaṇhanā** nāma aṅgaṃ gahetvā nippīḷanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1018\. **Abhinippīḷanā** nāma kenaci saha nippīḷanā.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1019\. **Gahaṇaṃ** nāma gahitamattaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1020\. **Chupanaṃ** nāma phuṭṭhamattaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1021\. **Saṃghādiseso**ti…pe…  tenapi vuccati “saṃghādiseso”ti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(273.)

1022\. Itthī ca hoti itthisaññī sāratto ca bhikkhu ca. Naṃ itthiyā kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, āpatti saṃghādisesassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1023\. Itthī ca hoti vematiko sāratto ca. Bhikkhu ca naṃ itthiyā kāyena kāyaṃ āmasati parāmasati…pe…  gaṇhāti chupati, āpatti thullaccayassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1024\. Itthī ca hoti paṇḍakasaññī sāratto ca. Bhikkhu ca naṃ itthiyā kāyena kāyaṃ āmasati parāmasati…pe…  gaṇhāti chupati, āpatti thullaccayassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1025\. Itthī ca hoti purisasaññī sāratto ca. Bhikkhu ca naṃ itthiyā kāyena kāyaṃ āmasati parāmasati…pe…  gaṇhāti chupati, āpatti thullaccayassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1026\. Itthī ca hoti tiracchānagatasaññī sāratto ca. Bhikkhu ca naṃ itthiyā kāyena kāyaṃ āmasati parāmasati…pe…  gaṇhāti chupati, āpatti thullaccayassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1027\. Paṇḍako ca hoti paṇḍakasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati…pe…  gaṇhāti chupati, āpatti thullaccayassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1028\. Paṇḍako ca hoti vematiko sāratto ca. Bhikkhu ca naṃ paṇḍakassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1029\. Paṇḍako ca hoti purisasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1030\. Paṇḍako ca hoti tiracchānagatasaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1031\. Paṇḍako ca hoti itthisaññī sāratto ca. Bhikkhu ca naṃ paṇḍakassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1032\. Puriso ca hoti purisasaññī sāratto ca. Bhikkhu ca naṃ purisassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1033\. Puriso ca hoti vematiko…pe…  puriso ca hoti tiracchānagatasaññī…  puriso ca hoti itthisaññī…  puriso ca hoti paṇḍakasaññī sāratto ca. Bhikkhu ca naṃ purisassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1034\. Tiracchānagato ca hoti tiracchānagatasaññī sāratto ca. Bhikkhu ca naṃ tiracchānagatassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1035\. Tiracchānagato ca hoti vematiko…pe…  tiracchānagato ca hoti itthisaññī…  tiracchānagato ca hoti paṇḍakasaññī…  tiracchānagato ca hoti. Purisasaññī sāratto ca. Bhikkhu ca naṃ tiracchānagatassa kāyena kāyaṃ āmasati parāmasati…pe…  gaṇhāti chupati, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

---

1036\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(274.)

1037\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ saṃghādisesānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1038\. Dve itthiyo dvinnaṃ itthīnaṃ vematiko sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1039\. Dve itthiyo dvinnaṃ itthīnaṃ paṇḍakasaññī…pe…  purisasaññī…  tiracchānagatasaññī sāratto ca. Bhikkhu ca naṃ dvinnaṃ itthīnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1040\. Dve paṇḍakā dvinnaṃ paṇḍakānaṃ paṇḍakasaññī sāratto ca bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1041\. Dve paṇḍakā dvinnaṃ paṇḍakānaṃ vematiko…pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ dvinnaṃ paṇḍakānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1042\. Dve purisā dvinnaṃ purisānaṃ purisasaññī sāratto ca bhikkhu ca naṃ dvinnaṃ purisānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1043\. Dve purisā dvinnaṃ purisānaṃ vematiko…pe…  tiracchānagatasaññī…  itthisaññī…  paṇḍakasaññī sāratto ca. Bhikkhu ca naṃ dvinnaṃ purisānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1044\. Dve tiracchānagatā dvinnaṃ tiracchānagatānaṃ tiracchānagatasaññī sāratto ca. Bhikkhu ca naṃ dvinnaṃ tiracchānagatānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1045\. Dve tiracchānagatā dvinnaṃ tiracchānagatānaṃ vematiko…pe…  itthisaññī…  paṇḍakasaññī…  purisasaññī sāratto ca. Bhikkhu ca naṃ dvinnaṃ tiracchānagatānaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(275.)

1046\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti saṃghādisesena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1047\. Itthī ca paṇḍako ca ubhinnaṃ vematiko sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1048\. Itthī ca paṇḍako ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1049\. Itthī ca paṇḍako ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1050\. Itthī ca paṇḍako ca ubhinnaṃ tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1051\. Itthī ca puriso ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti saṃghādisesena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1052\. Itthī ca puriso ca ubhinnaṃ vematiko…pe…  paṇḍakasaññī…  purisasaññī…  tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1053\. Itthī ca tiracchānagato ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti saṃghādisesena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1054\. Itthī ca tiracchānagato ca ubhinnaṃ vematiko…pe…  paṇḍakasaññī…  purisasaññī…  tiracchānagatasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1055\. Paṇḍako ca puriso ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1056\. Paṇḍako ca puriso ca ubhinnaṃ vematiko…pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1057\. Paṇḍako ca tiracchānagato ca ubhinnaṃ paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1058\. Paṇḍako ca tiracchānagato ca ubhinnaṃ vematiko…pe…  purisasaññī…  tiracchānagatasaññī…  itthisaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1059\. Puriso ca tiracchānagato ca ubhinnaṃ purisasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1060\. Puriso ca tiracchānagato ca ubhinnaṃ vematiko…pe…  tiracchānagatasaññī…  itthisaññī…  paṇḍakasaññī sāratto ca. Bhikkhu ca naṃ ubhinnaṃ kāyena kāyaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

---

1061\. Dumūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(276.)

1062\. Itthī ca hoti itthisaññī sāratto ca. Bhikkhu ca naṃ itthiyā kāyena kāyapaṭibaddhaṃ āmasati parāmasati…pe…  gaṇhāti chupati, āpatti thullaccayassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1063\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyena kāyapaṭibaddhaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1064\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyena kāyapaṭibaddhaṃ āmasati parāmasati…pe…  gaṇhāti chupati, āpatti thullaccayena dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1065\. Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhena kāyaṃ āmasati parāmasati…pe…  gaṇhāti chupati, āpatti thullaccayassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1066\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhena kāyaṃ āmasati parāmasati…pe…  gaṇhāti chupati, āpatti dvinnaṃ thullaccayānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1067\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhena kāyaṃ āmasati parāmasati…pe…  gaṇhāti chupati, āpatti thullaccayena dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1068\. Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhena kāyapaṭibaddhaṃ āmasati parāmasati…pe…  gaṇhāti chupati, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1069\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhena kāyapaṭibaddhaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1070\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhena kāyapaṭibaddhaṃ āmasati parāmasati…pe…  gaṇhāti chupati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1071\. Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyaṃ āmasati āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1072\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1073\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1074\. Itthī ca hoti itthisaññī sāratto ca. Bhikkhu ca naṃ itthiyā nissaggiyena kāyapaṭibaddhaṃ āmasati, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1075\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena kāyapaṭibaddhaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1076\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena kāyapaṭibaddhaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1077\. Itthī ca hoti itthisaññī sāratto ca. Bhikkhu ca naṃ itthiyā nissaggiyena nissaggiyaṃ āmasati, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1078\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1079\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ nissaggiyena nissaggiyaṃ āmasati, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

---

1080\. Bhikkhupeyyālo niṭṭhito.



* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(277.)

1081\. Itthī ca hoti itthisaññī sāratto ca. Itthī ca naṃ bhikkhussa kāyena kāyaṃ āmasati parāmasati omasati ummasati olaṅgheti ullaṅgheti ākaḍḍhati patikaḍḍhati abhiniggaṇhāti abhinippīḷeti gaṇhāti chupati, sevanādhippāyo kāyena vāyamati phassaṃ paṭivijānāti, āpatti saṃghādisesassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1082\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyaṃ āmasanti parāmasanti omasanti ummasanti olaṅghenti ullaṅghenti ākaḍḍhanti patikaḍḍhanti abhiniggaṇhanti abhinippīḷenti gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ saṃghādisesānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1083\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti saṃghādisesena dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1084\. Itthī ca hoti itthisaññī sāratto ca. Itthī ca naṃ bhikkhussa kāyena kāyapaṭibaddhaṃ āmasati parāmasati…pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1085\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyena kāyapaṭibaddhaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1086\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyena kāyapaṭibaddhaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1087\. Itthī ca hoti itthisaññī sāratto ca. Itthī ca naṃ bhikkhussa kāyapaṭibaddhena kāyaṃ āmasati parāmasati…pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti thullaccayassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1088\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭibaddhena kāyaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ thullaccayānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1089\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭibaddhena kāyaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti thullaccayena dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(278.)

1090\. Itthī ca hoti itthisaññī sāratto ca. Itthī ca naṃ bhikkhussa kāyapaṭibaddhena kāyapaṭibaddhaṃ āmasati parāmasati…pe…  gaṇhāti chupati, sevanādhippāyo kāyena vāyamati phassaṃ paṭivijānāti, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1091\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa kāyapaṭibaddhena kāyapaṭibaddhaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1092\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa kāyapaṭibaddhena kāyapaṭibaddhaṃ āmasanti parāmasanti…pe…  gaṇhanti chupanti, sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1093\. Itthī ca hoti itthisaññī sāratto ca. Itthī ca naṃ bhikkhussa nissaggiyena kāyaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1094\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1095\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1096\. Itthī ca hoti itthisaññī sāratto ca. Itthī ca naṃ bhikkhussa nissaggiyena kāyapaṭibaddhaṃ āmasati. Sevanādhippāyo kāyena vāyamati phassaṃ paṭivijānāti, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1097\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena kāyapaṭibaddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1098\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena kāyapaṭibaddhaṃ āmasanti. Sevanādhippāyo kāyena vāyamati phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1099\. Itthī ca hoti itthisaññī sāratto ca. Itthī ca naṃ bhikkhussa nissaggiyena nissaggiyaṃ āmasati. Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1100\. Dve itthiyo dvinnaṃ itthīnaṃ itthisaññī sāratto ca. Itthiyo ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1101\. Itthī ca paṇḍako ca ubhinnaṃ itthisaññī sāratto ca. Ubho ca naṃ bhikkhussa nissaggiyena nissaggiyaṃ āmasanti. Sevanādhippāyo kāyena vāyamati, na ca phassaṃ paṭivijānāti, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(279.)

1102\. Sevanādhippāyo kāyena vāyamati phassaṃ paṭivijānāti, āpatti saṃghādisesassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1103\. Sevanādhippāyo kāyena vāyamati, na ca phassaṃ paṭivijānāti, āpatti dukkaṭassa.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1104\. Sevanādhippāyo na ca kāyena vāyamati, phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1105\. Sevanādhippāyo na ca kāyena vāyamati, na ca phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1106\. Mokkhādhippāyo kāyena vāyamati, phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1107\. Mokkhādhippāyo kāyena vāyamati, na ca phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1108\. Mokkhādhippāyo na ca kāyena vāyamati, phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

1109\. Mokkhādhippāyo na ca kāyena vāyamati, na ca phassaṃ paṭivijānāti, anāpatti.

* Mahāvibhaṅga

* Saṃghādisesakaṇḍa

* Kāyasaṃsaggasikkhāpada

(280.)

1110\. Anāpatti—  asañcicca, asatiyā, ajānantassa, asādiyantassa, ummattakassa, khittacittassa, vedanāṭṭassa, ādikammikassāti.

* [1.2.2.1 Vinītavatthuuddānagāthā](1.2.2/1.2.2.1.md)
* [1.2.2.2 Vinītavatthu](1.2.2/1.2.2.2.md)

[Go to previous page (1.2.1.2 Vinītavatthu)](1.2.1/1.2.1.2.md) / [Go to parent page (1.2 Saṃghādisesakaṇḍa)](../1.2.md) / [Go to next page (1.2.2.1 Vinītavatthuuddānagāthā)](1.2.2/1.2.2.1.md)


