
[Home](/) / [1V Pārājikapāḷi](../../../1V.md) / [1 Mahāvibhaṅga](../../1.md) / [1.2 Saṃghādisesakaṇḍa](../1.2.md)

# 1.2.5 Sañcarittasikkhāpada

* Mahāvibhaṅga

* Saṃghādisesakaṇḍa

* Sañcarittasikkhāpada

(296.)

1220\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī sāvatthiyaṃ kulūpako hoti. Bahukāni kulāni upasaṅkamati. Yattha passati kumārakaṃ vā apajāpatikaṃ, kumārikaṃ vā apatikaṃ, kumārakassa mātāpitūnaṃ santike kumārikāya vaṇṇaṃ bhaṇati—  “amukassa kulassa kumārikā abhirūpā dassanīyā pāsādikā paṇḍitā byattā medhāvinī dakkhā analasā. Channā sā kumārikā imassa kumārakassā”ti. Te evaṃ vadanti—  “ete kho, bhante, amhe na jānanti—  ‘ke vā ime kassa vā’ti. Sace, bhante, ayyo dāpeyya āneyyāma mayaṃ taṃ kumārikaṃ imassa kumārakassā”ti. Kumārikāya mātāpitūnaṃ santike kumārakassa vaṇṇaṃ bhaṇati—  “amukassa kulassa kumārako abhirūpo dassanīyo pāsādiko paṇḍito byatto medhāvī dakkho analaso. Channāyaṃ kumārikā tassa kumārakassā”ti. Te evaṃ vadanti—  “ete kho, bhante, amhe na jānanti—  ‘ke vā ime kassa vā’ti, kismiṃ viya kumārikāya vattuṃ. Sace, bhante, ayyo yācāpeyya dajjeyyāma mayaṃ imaṃ kumārikaṃ tassa kumārakassā”ti. Eteneva upāyena āvāhānipi kārāpeti, vivāhānipi kārāpeti, vāreyyānipi kārāpeti.

* Mahāvibhaṅga

* Saṃghādisesakaṇḍa

* Sañcarittasikkhāpada

(297.)

1221\. Tena kho pana samayena aññatarissā purāṇagaṇakiyā dhītā abhirūpā hoti dassanīyā pāsādikā. Tirogāmakā ājīvakasāvakā āgantvā taṃ gaṇakiṃ etadavocuṃ—  “dehāyye, imaṃ kumārikaṃ amhākaṃ kumārakassā”ti. Sā evamāha—  “ahaṃ khvayyo, tumhe na jānāmi—  ‘ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. Manussā te ājīvakasāvake etadavocuṃ—  “kissa tumhe, ayyo, āgatatthā”ti? “Idha mayaṃ, ayyo, amukaṃ nāma gaṇakiṃ dhītaraṃ yācimhā amhākaṃ kumārakassa. Sā evamāha—  ‘ahaṃ khvayyo, tumhe na jānāmi—  ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. “Kissa tumhe, ayyo, taṃ gaṇakiṃ dhītaraṃ yācittha? Nanu ayyo udāyī vattabbo. Ayyo udāyī dāpessatī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1222\. Atha kho te ājīvakasāvakā yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “idha mayaṃ, bhante, amukaṃ nāma gaṇakiṃ dhītaraṃ yācimhā amhākaṃ kumārakassa. Sā evamāha—  ‘ahaṃ khvayyo, tumhe na jānāmi—  ke vā ime kassa vāti. Ayañca me ekadhītikā, tirogāmo ca gantabbo, nāhaṃ dassāmī’ti. Sādhu, bhante, ayyo taṃ gaṇakiṃ dhītaraṃ dāpetu amhākaṃ kumārakassā”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1223\. Atha kho āyasmā udāyī yena sā gaṇakī tenupasaṅkami; upasaṅkamitvā taṃ gaṇakiṃ etadavoca—  “kissimesaṃ dhītaraṃ na desī”ti? “Ahaṃ khvayya, ime na jānāmi—  ‘ke vā ime kassa vā’ti. Ayañca me ekadhītikā, tirogāmo ca gantabbo, nāhaṃ dassāmī”ti. “Dehimesaṃ. Ahaṃ ime jānāmī”ti. “Sace, bhante, ayyo jānāti, dassāmī”ti. Atha kho sā gaṇakī tesaṃ ājīvakasāvakānaṃ dhītaraṃ adāsi. Atha kho te ājīvakasāvakā taṃ kumārikaṃ netvā māsaṃyeva suṇisabhogena bhuñjiṃsu. Tato aparena dāsibhogena bhuñjanti.

* Mahāvibhaṅga

* Saṃghādisesakaṇḍa

* Sañcarittasikkhāpada

1224\. Atha kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Atha kho sā gaṇakī yena te ājīvakasāvakā tenupasaṅkami; upasaṅkamitvā te ājīvakasāvake etadavoca—  “māyyo, imaṃ kumārikaṃ dāsibhogena bhuñjittha. Suṇisabhogena imaṃ kumārikaṃ bhuñjathā”ti. Te evamāhaṃsu—  “natthamhākaṃ tayā saddhiṃ āhārūpahāro, samaṇena saddhiṃ amhākaṃ āhārūpahāro, gaccha tvaṃ, na mayaṃ taṃ jānāmā”ti. Atha kho sā gaṇakī tehi ājīvakasāvakehi apasāditā punadeva sāvatthiṃ paccāgañchi.

* Mahāvibhaṅga

* Saṃghādisesakaṇḍa

* Sañcarittasikkhāpada

1225\. Dutiyampi kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Atha kho sā gaṇakī yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “sā kira, bhante, kumārikā duggatā dukkhitā, na sukhaṃ labhati. Māsaṃyeva naṃ suṇisabhogena bhuñjiṃsu. Tato aparena dāsibhogena bhuñjanti. Vadeyyātha, bhante—  ‘māyyo, imaṃ kumārikaṃ dāsibhogena bhuñjittha. Suṇisabhogena imaṃ kumārikaṃ bhuñjathā’”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1226\. Atha kho āyasmā udāyī yena te ājīvakasāvakā tenupasaṅkami; upasaṅkamitvā te ājīvakasāvake etadavoca—  “māyyo, imaṃ kumārikaṃ dāsibhogena bhujjittha. Suṇisabhogena imaṃ kumārikaṃ bhuñjathā”ti. Te evamāhaṃsu—  “natthamhākaṃ tayā saddhiṃ āhārūpahāro, gaṇakiyā saddhiṃ amhākaṃ āhārūpahāro. Samaṇena bhavitabbaṃ abyāvaṭena. Samaṇo assa susamaṇo, gaccha tvaṃ, na mayaṃ taṃ jānāmā”ti. Atha kho āyasmā udāyī tehi ājīvakasāvakehi apasādito punadeva sāvatthiṃ paccāgañchi.

* Mahāvibhaṅga

* Saṃghādisesakaṇḍa

* Sañcarittasikkhāpada

1227\. Tatiyampi kho sā kumārikā mātuyā santike dūtaṃ pāhesi—  “ahañhi duggatā dukkhitā, na sukhaṃ labhāmi. Māsaṃyeva maṃ suṇisabhogena bhuñjiṃsu. Tato aparena dāsibhogena bhuñjanti. Āgacchatu me, mātā, maṃ nessatū”ti. Dutiyampi kho sā gaṇakī yenāyasmā udāyī tenupasaṅkami; upasaṅkamitvā āyasmantaṃ udāyiṃ etadavoca—  “sā kira, bhante, kumārikā duggatā dukkhitā, na sukhaṃ labhati. Māsaṃyeva naṃ suṇisabhogena bhuñjiṃsu. Tato aparena dāsibhogena bhuñjanti. Vadeyyātha, bhante—  ‘māyyo, imaṃ kumārikaṃ dāsibhogena bhuñjittha, suṇisabhogena imaṃ kumārikaṃ bhuñjathā’”ti. “Paṭhamampāhaṃ tehi ājīvakasāvakehi apasādito, gaccha tvaṃ, nāhaṃ gamissāmī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

(298.)

1228\. Atha kho sā gaṇakī ujjhāyati khiyyati vipāceti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathā me kumārikā duggatā dukkhitā na sukhaṃ labhati pāpikāya sassuyā pāpakena sasurena pāpakena sāmikenā”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1229\. Sāpi kho kumārikā ujjhāyati khiyyati vipāceti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathāhaṃ duggatā dukkhitā na sukhaṃ labhāmi pāpikāya sassuyā pāpakena sasurena pāpakena sāmikenā”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1230\. Aññāpi itthiyo asantuṭṭhā sassūhi vā sasurehi vā sāmikehi vā, tā evaṃ oyācanti—  “evaṃ duggato hotu ayyo udāyī, evaṃ dukkhito hotu ayyo udāyī, evaṃ mā sukhaṃ labhatu ayyo udāyī, yathā mayaṃ duggatā dukkhitā na sukhaṃ labhāma pāpikāhi sassūhi pāpakehi sasurehi pāpakehi sāmikehī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1231\. Yā pana tā itthiyo santuṭṭhā sassūhi vā sasurehi vā sāmikehi vā tā evaṃ āyācanti—  “evaṃ sukhito hotu ayyo udāyī, evaṃ sajjito hotu ayyo udāyī, evaṃ sukhamedho hotu ayyo udāyī, yathā mayaṃ sukhitā sajjitā sukhamedhā bhaddikāhi sassūhi bhaddakehi sasurehi bhaddakehi sāmikehī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1232\. Assosuṃ kho bhikkhū ekaccānaṃ itthīnaṃ oyācantīnaṃ ekaccānaṃ itthīnaṃ āyācantīnaṃ. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī sañcarittaṃ samāpajjissatī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1233\. Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, sañcarittaṃ samāpajjasī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ, moghapurisa, sañcarittaṃ samāpajjissasi. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha—

* Mahāvibhaṅga

* Saṃghādisesakaṇḍa

* Sañcarittasikkhāpada

(299.)

1234\. **“Yo pana bhikkhu sañcarittaṃ samāpajjeyya, itthiyā vā purisamatiṃ purisassa vā itthimatiṃ, jāyattane vā jārattane vā, saṃghādiseso”**ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1235\. Evañcidaṃ bhagavatā bhikkhūnaṃ sikkhāpadaṃ paññattaṃ hoti.

* Mahāvibhaṅga

* Saṃghādisesakaṇḍa

* Sañcarittasikkhāpada

(300.)

1236\. Tena kho pana samayena sambahulā dhuttā uyyāne paricārentā aññatarissā vesiyā santike dūtaṃ pāhesuṃ—  “āgacchatu uyyāne paricāressāmā”ti. Sā evamāha—  “ahaṃ khvayyo, tumhe na jānāmi—  ‘ke vā ime kassa vā’ti. Ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1237\. Atha kho so dūto tesaṃ dhuttānaṃ etamatthaṃ ārocesi. Evaṃ vutte, aññataro puriso te dhutte etadavoca—  “kissa tumhe, ayyo, etaṃ vesiṃ yācittha? Nanu ayyo udāyī vattabbo. Ayyo udāyī uyyojessatī”ti. Evaṃ vutte, aññataro upāsako taṃ purisaṃ etadavoca—  “māyyo, evaṃ avaca. Na kappati samaṇānaṃ sakyaputtiyānaṃ evarūpaṃ kātuṃ. Nāyyo udāyī evaṃ karissatī”ti. Evaṃ vutte, “karissati na karissatī”ti abbhutamakaṃsu.

* Mahāvibhaṅga

* Saṃghādisesakaṇḍa

* Sañcarittasikkhāpada

1238\. Atha kho te dhuttā yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “idha mayaṃ, bhante, uyyāne paricārentā asukāya nāma vesiyā santike dūtaṃ pahiṇimhā—  ‘āgacchatu uyyāne paricāressāmā’ti. Sā evamāha—  ‘ahaṃ khvayyo, tumhe na jānāmi—  ke vā ime kassa vāti, ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī’ti. Sādhu, bhante, ayyo taṃ vesiṃ uyyojetū”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1239\. Atha kho āyasmā udāyī yena sā vesī tenupasaṅkami; upasaṅkamitvā taṃ vesiṃ etadavoca—  “kissimesaṃ na gacchasī”ti? “Ahaṃ khvayya, ime na jānāmi—  ‘ke vā ime kassa vā’ti. Ahañcamhi bahubhaṇḍā bahuparikkhārā, bahinagarañca gantabbaṃ. Nāhaṃ gamissāmī”ti. “Gacchimesaṃ. Ahaṃ ime jānāmī”ti. “Sace, bhante, ayyo jānāti ahaṃ gamissāmī”ti. Atha kho te dhuttā taṃ vesiṃ ādāya uyyānaṃ agamaṃsu. Atha kho so upāsako ujjhāyati khiyyati vipāceti—  “kathañhi nāma ayyo udāyī taṅkhaṇikaṃ sañcarittaṃ samāpajjissatī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1240\. Assosuṃ kho bhikkhū tassa upāsakassa ujjhāyantassa khiyyantassa vipācentassa. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī taṅkhaṇikaṃ sañcarittaṃ samāpajjissatī”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

1241\. Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ…pe…  “saccaṃ kira tvaṃ, udāyi, taṅkhaṇikaṃ sañcarittaṃ samāpajjasī”ti? “Saccaṃ, bhagavā”ti. Vigarahi buddho bhagavā…pe…  kathañhi nāma tvaṃ, moghapurisa, taṅkhaṇikaṃ sañcarittaṃ samāpajjissasi? Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha—

* Mahāvibhaṅga

* Saṃghādisesakaṇḍa

* Sañcarittasikkhāpada

(301.)

1242\. **“Yo pana bhikkhu sañcarittaṃ samāpajjeyya, itthiyā vā purisamatiṃ purisassa vā itthimatiṃ, jāyattane vā jārattane vā, antamaso taṅkhaṇikāyapi, saṃghādiseso”**ti. (*5*:**9**)

* Mahāvibhaṅga

* Saṃghādisesakaṇḍa

* Sañcarittasikkhāpada

(302.)

1243\. **Yo panā**ti yo yādiso…pe…  **bhikkhū**ti…pe…  ayaṃ imasmiṃ atthe adhippeto bhikkhūti.

* Mahāvibhaṅga

* Saṃghādisesakaṇḍa

* Sañcarittasikkhāpada

1244\. **Sañcarittaṃ samāpajjeyyā**ti itthiyā vā pahito purisassa santike gacchati, purisena vā pahito itthiyā santike gacchati.

* Mahāvibhaṅga

* Saṃghādisesakaṇḍa

* Sañcarittasikkhāpada

1245\. **Itthiyā vā purisamatin**ti purisassa matiṃ itthiyā āroceti.

* Mahāvibhaṅga

* Saṃghādisesakaṇḍa

* Sañcarittasikkhāpada

1246\. **Purisassa vā itthimatin**ti itthiyā matiṃ purisassa āroceti.

* Mahāvibhaṅga

* Saṃghādisesakaṇḍa

* Sañcarittasikkhāpada

1247\. **Jāyattane vā**ti jāyā bhavissasi.

* Mahāvibhaṅga

* Saṃghādisesakaṇḍa

* Sañcarittasikkhāpada

1248\. **Jārattane vā**ti jārī bhavissasi.

* Mahāvibhaṅga

* Saṃghādisesakaṇḍa

* Sañcarittasikkhāpada

1249\. **Antamaso taṅkhaṇikāyapī**ti muhuttikā bhavissasi.

* Mahāvibhaṅga

* Saṃghādisesakaṇḍa

* Sañcarittasikkhāpada

1250\. **Saṃghādiseso**ti…pe…  tenapi vuccati “saṃghādiseso”ti.

* Mahāvibhaṅga

* Saṃghādisesakaṇḍa

* Sañcarittasikkhāpada

(303.)

1251\. Dasa itthiyo—  māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sārakkhā saparidaṇḍā.

* Mahāvibhaṅga

* Saṃghādisesakaṇḍa

* Sañcarittasikkhāpada

1252\. Dasa bhariyāyo—  dhanakkītā chandavāsinī bhogavāsinī paṭavāsinī odapattakinī obhaṭacumbaṭā dāsī ca bhariyā ca kammakārī ca bhariyā ca dhajāhaṭā muhuttikā.

* Mahāvibhaṅga

* Saṃghādisesakaṇḍa

* Sañcarittasikkhāpada

(304.)

1253\. **Māturakkhitā** nāma mātā rakkhati gopeti issariyaṃ kāreti vasaṃ vatteti.

* Mahāvibhaṅga

* Saṃghādisesakaṇḍa

* Sañcarittasikkhāpada

1254\. **Piturakkhitā** nāma pitā rakkhati gopeti issariyaṃ kāreti vasaṃ vatteti.

* Mahāvibhaṅga

* Saṃghādisesakaṇḍa

* Sañcarittasikkhāpada

1255\. **Mātāpiturakkhitā** nāma mātāpitaro rakkhanti gopenti issariyaṃ kārenti vasaṃ vattenti.

* Mahāvibhaṅga

* Saṃghādisesakaṇḍa

* Sañcarittasikkhāpada

1256\. **Bhāturakkhitā** nāma bhātā rakkhati gopeti issariyaṃ kāreti vasaṃ vatteti.

* Mahāvibhaṅga

* Saṃghādisesakaṇḍa

* Sañcarittasikkhāpada

1257\. **Bhaginirakkhitā** nāma bhaginī rakkhati gopeti issariyaṃ kāreti vasaṃ vatteti.

* Mahāvibhaṅga

* Saṃghādisesakaṇḍa

* Sañcarittasikkhāpada

1258\. **Ñātirakkhitā** nāma ñātakā rakkhanti gopenti issariyaṃ kārenti vasaṃ vattenti.

* Mahāvibhaṅga

* Saṃghādisesakaṇḍa

* Sañcarittasikkhāpada

1259\. **Gottarakkhitā** nāma sagottā rakkhanti gopenti issariyaṃ kārenti vasaṃ vattenti.

* Mahāvibhaṅga

* Saṃghādisesakaṇḍa

* Sañcarittasikkhāpada

1260\. **Dhammarakkhitā** nāma sahadhammikā rakkhanti gopenti issariyaṃ kārenti vasaṃ vattenti.

* Mahāvibhaṅga

* Saṃghādisesakaṇḍa

* Sañcarittasikkhāpada

1261\. **Sārakkhā** nāma gabbhepi pariggahitā hoti—  mayhaṃ esāti. Antamaso mālāguḷaparikkhittāpi.

* Mahāvibhaṅga

* Saṃghādisesakaṇḍa

* Sañcarittasikkhāpada

1262\. **Saparidaṇḍā** nāma kehici daṇḍo ṭhapito hoti—  yo itthannāmaṃ itthiṃ gacchati ettako daṇḍoti.

* Mahāvibhaṅga

* Saṃghādisesakaṇḍa

* Sañcarittasikkhāpada

1263\. **Dhanakkītā** nāma dhanena kiṇitvā vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1264\. **Chandavāsinī** nāma piyo piyaṃ vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1265\. **Bhogavāsinī** nāma bhogaṃ datvā vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1266\. **Paṭavāsinī** nāma paṭaṃ datvā vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1267\. **Odapattakinī** nāma udakapattaṃ āmasitvā vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1268\. **Obhaṭacumbaṭā** nāma cumbaṭaṃ oropetvā vāseti.

* Mahāvibhaṅga

* Saṃghādisesakaṇḍa

* Sañcarittasikkhāpada

1269\. **Dāsī** nāma dāsī ceva hoti bhariyā ca.

* Mahāvibhaṅga

* Saṃghādisesakaṇḍa

* Sañcarittasikkhāpada

1270\. **Kammakārī** nāma kammakārī ceva hoti bhariyā ca.

* Mahāvibhaṅga

* Saṃghādisesakaṇḍa

* Sañcarittasikkhāpada

1271\. **Dhajāhaṭā** nāma karamarānītā vuccati.

* Mahāvibhaṅga

* Saṃghādisesakaṇḍa

* Sañcarittasikkhāpada

1272\. **Muhuttikā** nāma taṅkhaṇikā vuccati.

* Mahāvibhaṅga

* Saṃghādisesakaṇḍa

* Sañcarittasikkhāpada

(305.)

1273\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1274\. Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ brūhi…pe…  mātāpiturakkhitaṃ brūhi…  bhāturakkhitaṃ brūhi…  bhaginirakkhitaṃ brūhi…  ñātirakkhitaṃ brūhi…  gottarakkhitaṃ brūhi…  dhammarakkhitaṃ brūhi…  sārakkhaṃ brūhi…  saparidaṇḍaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1275\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(306.)

1276\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1277\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca mātāpiturakkhitañca…pe…  māturakkhitañca bhāturakkhitañca…  māturakkhitañca bhaginirakkhitañca…  māturakkhitañca ñātirakkhitañca…  māturakkhitañca gottarakkhitañca…  māturakkhitañca dhammarakkhitañca…  māturakkhitañca sārakkhañca…  māturakkhitañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1278\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(307.)

1279\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca mātāpiturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1280\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca bhāturakkhitañca…pe…  piturakkhitañca bhaginirakkhitañca…  piturakkhitañca ñātirakkhitañca…  piturakkhitañca gottarakkhitañca…  piturakkhitañca dhammarakkhitañca…  piturakkhitañca sārakkhañca…  piturakkhitañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1281\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca māturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1282\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(308.)

1283\. ( ) Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca māturakkhitañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1284\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca piturakkhitañca…pe…  saparidaṇḍañca mātāpiturakkhitañca…  saparidaṇḍañca bhāturakkhitañca…  saparidaṇḍañca bhaginirakkhitañca…  saparidaṇḍañca ñātirakkhitañca…  saparidaṇḍañca gottarakkhitañca…  saparidaṇḍañca dhammarakkhitañca…  saparidaṇḍañca sārakkhañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1285\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1286\. Evaṃ dumūlakampi timūlakampi yāva navamūlakaṃ kātabbaṃ.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1287\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(309.)

1288\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1289\. Dhanakkītācakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(310.)

1290\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1291\. Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ brūhi…pe…  mātāpiturakkhitaṃ brūhi…  bhāturakkhitaṃ brūhi…  bhaginirakkhitaṃ brūhi…  ñātirakkhitaṃ brūhi…  gottarakkhitaṃ brūhi…  dhammarakkhitaṃ brūhi…  sārakkhaṃ brūhi…  saparidaṇḍaṃ brūhi—  ‘hohi kira itthannāmassa bhariyā muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1292\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(311.)

1293\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1294\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca mātāpiturakkhitañca…pe…  māturakkhitañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1295\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(312.)

1296\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca mātāpiturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1297\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca bhāturakkhitañca…pe…  piturakkhitañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1298\. Puriso bhikkhuṃ pahiṇati—  “gaccha, bhante, itthannāmaṃ piturakkhitañca māturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1299\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(313.)

1300\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca māturakkhitañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1301\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍañca piturakkhitañca…pe…  saparidaṇḍañca sārakkhañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1302\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1303\. Dumūlakādīnipi evameva kātabbāni.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1304\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(314.)

1305\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1306\. Muhuttikācakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(315.)

1307\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1308\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1309\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(316.)

1310\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1311\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca bhogavāsinī ca…pe…  dhanakkītā ca paṭavāsinī ca…  dhanakkītā ca odapattakinī ca…  dhanakkītā ca obhaṭacumbaṭā ca…  dhanakkītā ca dāsī ca bhariyā ca…  dhanakkītā ca kammakārī ca bhariyā ca…  dhanakkītā ca dhajāhaṭā ca…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1312\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(317.)

1313\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1314\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(318.)

1315\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1316\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1317\. Dumūlakādīnipi evameva kātabbāni.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1318\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(319.)

1319\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1320\. Māturakkhitācakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1321\. Puriso bhikkhuṃ pahiṇati—  “gaccha, bhante, itthannāmaṃ piturakkhitaṃ…pe…  mātāpiturakkhitaṃ…  bhāturakkhitaṃ…  bhaginirakkhitaṃ…  ñātirakkhitaṃ…  gottarakkhitaṃ…  dhammarakkhitaṃ…  sārakkhaṃ…  saparidaṇḍaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1322\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1323\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(320.)

1324\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1325\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca bhogavāsinī ca…pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1326\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1327\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1328\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1329\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1330\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1331\. Dumūlakampi timūlakampi yāva navamūlakaṃ evameva kātabbaṃ.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1332\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(321.)

1333\. Puriso bhikkhuṃ pahiṇati—  “gaccha, bhante, itthannāmaṃ saparidaṇḍaṃ brūhi—  ‘hohi kira itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1334\. Saparidaṇḍācakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1335\. Puriso bhikkhuṃ pahiṇati—  “gaccha, bhante, itthannāmaṃ māturakkhitaṃ brūhi—  ‘hohi kira itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1336\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca brūhi—  ‘hotha kira itthannāmassa bhariyāyo dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1337\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca brūhi—  ‘hotha kira itthannāmassa bhariyāyo dhanakkītā ca chandavāsinī ca bhogavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1338\. Evaṃ ubhatovaḍḍhakaṃ kātabbaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1339\. Puriso bhikkhuṃ pahiṇati—  “gaccha, bhante, itthannāmaṃ māturakkhitañca piturakkhitañca mātāpiturakkhitañca bhāturakkhitañca bhaginirakkhitañca ñātirakkhitañca gottarakkhitañca dhammarakkhitañca sārakkhañca saparidaṇḍañca brūhi—  ‘hotha kira itthannāmassa bhariyāyo dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1340\. Ubhatovaḍḍhakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1341\. Purisassa mātā bhikkhuṃ pahiṇati…pe…  purisassa pitā bhikkhuṃ pahiṇati…pe…  purisassa mātāpitaro bhikkhuṃ pahiṇanti…pe…  purisassa bhātā bhikkhuṃ pahiṇati…pe…  purisassa bhaginī bhikkhuṃ pahiṇati…pe…  purisassa ñātakā bhikkhuṃ pahiṇanti…pe…  purisassa gottā bhikkhuṃ pahiṇanti…pe…  purisassa sahadhammikā bhikkhuṃ pahiṇanti…pe… .

* Mahāvibhaṅga

* Saṃghādisesakaṇḍa

* Sañcarittasikkhāpada

---

1342\. Purisassa peyyālo vitthāretabbo.



* Mahāvibhaṅga

* Saṃghādisesakaṇḍa

* Sañcarittasikkhāpada

1343\. Ubhatovaḍḍhakaṃ yathā purimanayo tatheva vitthāretabbaṃ.

* Mahāvibhaṅga

* Saṃghādisesakaṇḍa

* Sañcarittasikkhāpada

(322.)

1344\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1345\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1346\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(323.)

1347\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca…pe…  dhanakkītā ca bhogavāsinī ca…pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1348\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(324.)

1349\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1350\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(325.)

1351\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1352\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1353\. Dumūlakampi timūlakampi yāva navamūlakaṃ evameva kātabbaṃ.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1354\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(326.)

1355\. Māturakkhitāya mātā bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1356\. Mātucakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1357\. Piturakkhitāya pitā bhikkhuṃ pahiṇati…pe…  mātāpiturakkhitāya mātāpitaro bhikkhuṃ pahiṇanti…  bhāturakkhitāya bhātā bhikkhuṃ pahiṇati…  bhaginirakkhitāya bhaginī bhikkhuṃ pahiṇati…  ñātirakkhitāya ñātakā bhikkhuṃ pahiṇanti…  gottarakkhitāya gottā bhikkhuṃ pahiṇanti…  dhammarakkhitāya sahadhammikā bhikkhuṃ pahiṇanti…  sārakkhāya yena pariggahitā hoti so bhikkhuṃ pahiṇati…  saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1358\. Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1359\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(327.)

1360\. Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca…pe…  dhanakkītā ca bhogavāsinī ca…pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1361\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(328.)

1362\. Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1363\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(329.)

1364\. Saparidaṇḍāya yena daṇḍo, ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1365\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1366\. Dumūlakampi timūlakampi yāva navamūlakaṃ evameva kātabbaṃ.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1367\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(330.)

1368\. Saparidaṇḍāya yena daṇḍo ṭhapito hoti so bhikkhuṃ pahiṇati—  “gaccha, bhante, itthannāmaṃ brūhi—  ‘hotu itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1369\. Daṇḍaṭhapitacakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1370\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1371\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1372\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(331.)

1373\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1374\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca bhogavāsinī ca…pe…  dhanakkītā ca paṭavāsinī ca…pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1375\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(332.)

1376\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1377\. Baddhacakkaṃ mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1378\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1379\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1380\. Dumūlakādīnipi evameva kātabbāni.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1381\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(333.)

1382\. Māturakkhitā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1383\. Aparaṃ māturakkhitācakkaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1384\. Piturakkhitā bhikkhuṃ pahiṇati…pe…  mātāpiturakkhitā bhikkhuṃ pahiṇati…  bhāturakkhitā bhikkhuṃ pahiṇati…  bhaginirakkhitā bhikkhuṃ pahiṇati…  ñātirakkhitā bhikkhuṃ pahiṇati…  gottarakkhitā bhikkhuṃ pahiṇati…  dhammarakkhitā bhikkhuṃ pahiṇati…  sārakkhā bhikkhuṃ pahiṇati…  saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1385\. Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī…pe…  bhogavāsinī…  paṭavāsinī…  odapattakinī…  obhaṭacumbaṭā…  dāsī ca bhariyā ca…  kammakārī ca bhariyā ca…  dhajāhaṭā…  muhuttikā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1386\. Nikkhepapadāni.



* Mahāvibhaṅga

* Saṃghādisesakaṇḍa

* Sañcarittasikkhāpada

(334.)

1387\. Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca…pe…  dhanakkītā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1388\. Khaṇḍacakkaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(335.)

1389\. Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā chandavāsinī ca bhogavāsinī ca…pe…  chandavāsinī ca muhuttikā ca…  chandavāsinī ca dhanakkītā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1390\. Baddhacakkaṃ, mūlaṃ saṃkhittaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(336.)

1391\. Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā muhuttikā ca dhanakkītā ca…pe…  muhuttikā ca chandavāsinī ca…pe…  muhuttikā ca dhajāhaṭā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1392\. Ekamūlakaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

1393\. Dumūlakādīnipi evameva kātabbāni.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1394\. Idaṃ dasamūlakaṃ—



* Mahāvibhaṅga

* Saṃghādisesakaṇḍa

* Sañcarittasikkhāpada

(337.)

1395\. Saparidaṇḍā bhikkhuṃ pahiṇati—  “gaccha, bhante, itthannāmaṃ brūhi—  ‘homi itthannāmassa bhariyā dhanakkītā ca chandavāsinī ca bhogavāsinī ca paṭavāsinī ca odapattakinī ca obhaṭacumbaṭā ca dāsī ca bhariyā ca kammakārī ca bhariyā ca dhajāhaṭā ca muhuttikā cā’”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

---

1396\. Aparaṃ saparidaṇḍācakkaṃ niṭṭhitaṃ.

  
Sabbaṃ cakkapeyyālaṃ niṭṭhitaṃ.



* Mahāvibhaṅga

* Saṃghādisesakaṇḍa

* Sañcarittasikkhāpada

(338.)

1397\. Paṭiggaṇhāti vīmaṃsati paccāharati, āpatti saṃghādisesassa. Paṭiggaṇhāti vīmaṃsati na paccāharati, āpatti thullaccayassa. Paṭiggaṇhāti na vīmaṃsati paccāharati, āpatti thullaccayassa. Paṭiggaṇhāti na vīmaṃsati na paccāharati, āpatti dukkaṭassa. Na paṭiggaṇhāti vīmaṃsati paccāharati, āpatti thullaccayassa. Na paṭiggaṇhāti vīmaṃsati na paccāharati, āpatti dukkaṭassa. Na paṭiggaṇhāti na vīmaṃsati paccāharati, āpatti dukkaṭassa. Na paṭiggaṇhāti na vīmaṃsati na paccāharati, anāpatti.

* Mahāvibhaṅga

* Saṃghādisesakaṇḍa

* Sañcarittasikkhāpada

1398\. Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti sabbe vīmaṃsanti sabbe paccāharanti, āpatti sabbesaṃ saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1399\. Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti sabbe vīmaṃsanti ekaṃ paccāharāpenti, āpatti sabbesaṃ saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1400\. Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti ekaṃ vīmaṃsāpetvā sabbe paccāharanti, āpatti sabbesaṃ saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1401\. Puriso sambahule bhikkhū āṇāpeti—  “gacchatha, bhante, itthannāmaṃ itthiṃ vīmaṃsathā”ti. Sabbe paṭiggaṇhanti ekaṃ vīmaṃsāpetvā ekaṃ paccāharāpenti, āpatti sabbesaṃ saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1402\. Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti vīmaṃsati paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1403\. Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti vīmaṃsati antevāsiṃ paccāharāpeti, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1404\. Puriso bhikkhuṃ āṇāpeti—  “gaccha, bhante, itthannāmaṃ itthiṃ vīmaṃsā”ti. Paṭiggaṇhāti antevāsiṃ vīmaṃsāpetvā attanā paccāharati, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1405\. Puriso bhikkhuṃ āṇāpeti—  “gaccha, bhante, itthannāmaṃ itthiṃ vimaṃsā”ti. Paṭiggaṇhāti antevāsiṃ vīmaṃsāpeti antevāsī vīmaṃsitvā bahiddhā paccāharati, āpatti ubhinnaṃ thullaccayassa.

* Mahāvibhaṅga

* Saṃghādisesakaṇḍa

* Sañcarittasikkhāpada

(339.)

1406\. Gacchanto sampādeti, āgacchanto visaṃvādeti, āpatti thullaccayassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1407\. Gacchanto visaṃvādeti, āgacchanto sampādeti, āpatti thullaccayassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1408\. Gacchanto sampādeti, āgacchanto sampādeti, āpatti saṃghādisesassa.

* Mahāvibhaṅga

* Saṃghādisesakaṇḍa

* Sañcarittasikkhāpada

1409\. Gacchanto visaṃvādeti, āgacchanto visaṃvādeti, anāpatti.

* Mahāvibhaṅga

* Saṃghādisesakaṇḍa

* Sañcarittasikkhāpada

(340.)

1410\. Anāpatti—  saṃghassa vā cetiyassa vā gilānassa vā karaṇīyena gacchati, ummattakassa, ādikammikassāti.

* [1.2.5.1 Vinītavatthuuddānagāthā](1.2.5/1.2.5.1.md)
* [1.2.5.2 Vinītavatthu](1.2.5/1.2.5.2.md)

[Go to previous page (1.2.4.2 Vinītavatthu)](1.2.4/1.2.4.2.md) / [Go to parent page (1.2 Saṃghādisesakaṇḍa)](../1.2.md) / [Go to next page (1.2.5.1 Vinītavatthuuddānagāthā)](1.2.5/1.2.5.1.md)


