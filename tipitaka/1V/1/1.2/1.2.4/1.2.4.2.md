
[Home](/) / [1V Pārājikapāḷi](../../../../1V.md) / [1 Mahāvibhaṅga](../../../1.md) / [1.2 Saṃghādisesakaṇḍa](../../1.2.md) / [1.2.4 Attakāmapāricariyasikkhāpada](../1.2.4.md)

# 𑁧𑁇𑁨𑁇𑁪𑁇𑁨 𑀯𑀺𑀦𑀻𑀢𑀯𑀢𑁆𑀣𑀼

* 𑀫𑀳𑀸𑀯𑀺𑀪𑀗𑁆𑀕

* 𑀲𑀁𑀖𑀸𑀤𑀺𑀲𑁂𑀲𑀓𑀡𑁆𑀟

* 𑀅𑀢𑁆𑀢𑀓𑀸𑀫𑀧𑀸𑀭𑀺𑀘𑀭𑀺𑀬𑀲𑀺𑀓𑁆𑀔𑀸𑀧𑀤

* 𑀯𑀺𑀦𑀻𑀢𑀯𑀢𑁆𑀣𑀼

(295.)

1212\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀯𑀜𑁆𑀛𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑀣𑀸𑀳𑀁, 𑀪𑀦𑁆𑀢𑁂, 𑀯𑀺𑀚𑀸𑀬𑁂𑀬𑁆𑀬𑀦𑁆”𑀢𑀺? “𑀢𑁂𑀦 𑀳𑀺, 𑀪𑀕𑀺𑀦𑀺, 𑀅𑀕𑁆𑀕𑀤𑀸𑀦𑀁 𑀤𑁂𑀳𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁧)

1213\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀯𑀺𑀚𑀸𑀬𑀺𑀦𑀻 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑀣𑀸𑀳𑀁, 𑀪𑀦𑁆𑀢𑁂, 𑀧𑀼𑀢𑁆𑀢𑀁 𑀮𑀪𑁂𑀬𑁆𑀬𑀦𑁆”𑀢𑀺? “𑀢𑁂𑀦 𑀳𑀺, 𑀪𑀕𑀺𑀦𑀺, 𑀅𑀕𑁆𑀕𑀤𑀸𑀦𑀁 𑀤𑁂𑀳𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁨)

1214\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑀣𑀸𑀳𑀁, 𑀪𑀦𑁆𑀢𑁂, 𑀲𑀸𑀫𑀺𑀓𑀲𑁆𑀲 𑀧𑀺𑀬𑀸 𑀅𑀲𑁆𑀲𑀦𑁆”𑀢𑀺? “𑀢𑁂𑀦 𑀳𑀺, 𑀪𑀕𑀺𑀦𑀺, 𑀅𑀕𑁆𑀕𑀤𑀸𑀦𑀁 𑀤𑁂𑀳𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁩)

1215\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑀣𑀸𑀳𑀁, 𑀪𑀦𑁆𑀢𑁂, 𑀲𑀼𑀪𑀕𑀸 𑀅𑀲𑁆𑀲𑀦𑁆”𑀢𑀺? “𑀢𑁂𑀦 𑀳𑀺, 𑀪𑀕𑀺𑀦𑀺, 𑀅𑀕𑁆𑀕𑀤𑀸𑀦𑀁 𑀤𑁂𑀳𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁪)

1216\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑁆𑀬𑀸𑀳𑀁, 𑀪𑀦𑁆𑀢𑁂, 𑀅𑀬𑁆𑀬𑀲𑁆𑀲 𑀤𑀚𑁆𑀚𑀸𑀫𑀻”𑀢𑀺? “𑀅𑀕𑁆𑀕𑀤𑀸𑀦𑀁, 𑀪𑀕𑀺𑀦𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁫)

1217\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑁂𑀦𑀸𑀳𑀁, 𑀪𑀦𑁆𑀢𑁂, 𑀅𑀬𑁆𑀬𑀁 𑀉𑀧𑀝𑁆𑀞𑁂𑀫𑀻”𑀢𑀺? “𑀅𑀕𑁆𑀕𑀤𑀸𑀦𑁂𑀦, 𑀪𑀕𑀺𑀦𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁬)

1218\. 𑀢𑁂𑀦 𑀔𑁄 𑀧𑀦 𑀲𑀫𑀬𑁂𑀦 𑀅𑀜𑁆𑀜𑀢𑀭𑀸 𑀇𑀢𑁆𑀣𑀻 𑀓𑀼𑀮𑀽𑀧𑀓𑀁 𑀪𑀺𑀓𑁆𑀔𑀼𑀁 𑀏𑀢𑀤𑀯𑁄𑀘—  “𑀓𑀣𑀸𑀳𑀁, 𑀪𑀦𑁆𑀢𑁂, 𑀲𑀼𑀕𑀢𑀺𑀁 𑀕𑀘𑁆𑀙𑁂𑀬𑁆𑀬𑀦𑁆”𑀢𑀺? “𑀢𑁂𑀦 𑀳𑀺, 𑀪𑀕𑀺𑀦𑀺, 𑀅𑀕𑁆𑀕𑀤𑀸𑀦𑀁 𑀤𑁂𑀳𑀻”𑀢𑀺𑁇 “𑀓𑀺𑀁, 𑀪𑀦𑁆𑀢𑁂, 𑀅𑀕𑁆𑀕𑀤𑀸𑀦𑀦𑁆”𑀢𑀺? “𑀫𑁂𑀣𑀼𑀦𑀥𑀫𑁆𑀫𑀦𑁆”𑀢𑀺𑁇 𑀢𑀲𑁆𑀲 𑀓𑀼𑀓𑁆𑀓𑀼𑀘𑁆𑀘𑀁 𑀅𑀳𑁄𑀲𑀺…𑀧𑁂…  “𑀆𑀧𑀢𑁆𑀢𑀺𑀁 𑀢𑁆𑀯𑀁, 𑀪𑀺𑀓𑁆𑀔𑀼, 𑀆𑀧𑀦𑁆𑀦𑁄 𑀲𑀁𑀖𑀸𑀤𑀺𑀲𑁂𑀲𑀦𑁆”𑀢𑀺𑁇 (𑁭)

---

1219\. 𑀅𑀢𑁆𑀢𑀓𑀸𑀫𑀧𑀸𑀭𑀺𑀘𑀭𑀺𑀬𑀲𑀺𑀓𑁆𑀔𑀸𑀧𑀤𑀁 𑀦𑀺𑀝𑁆𑀞𑀺𑀢𑀁 𑀘𑀢𑀼𑀢𑁆𑀣𑀁𑁇



[Go to previous page (1.2.4.1 Vinītavatthuuddānagāthā)](1.2.4.1.md) / [Go to parent page (1.2.4 Attakāmapāricariyasikkhāpada)](../1.2.4.md) / [Go to next page (1.2.5 Sañcarittasikkhāpada)](../1.2.5.md)


