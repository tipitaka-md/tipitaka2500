
[Home](/) / [1V Pārājikapāḷi](../../../../1V.md) / [1 Mahāvibhaṅga](../../../1.md) / [1.2 Saṃghādisesakaṇḍa](../../1.2.md) / [1.2.4 Attakāmapāricariyasikkhāpada](../1.2.4.md)

# 1.2.4.2 Vinītavatthu

* Mahāvibhaṅga

* Saṃghādisesakaṇḍa

* Attakāmapāricariyasikkhāpada

* Vinītavatthu

(295.)

1212\. Tena kho pana samayena aññatarā vañjhā itthī kulūpakaṃ bhikkhuṃ etadavoca—  “kathāhaṃ, bhante, vijāyeyyan”ti? “Tena hi, bhagini, aggadānaṃ dehī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (1)

1213\. Tena kho pana samayena aññatarā vijāyinī itthī kulūpakaṃ bhikkhuṃ etadavoca—  “kathāhaṃ, bhante, puttaṃ labheyyan”ti? “Tena hi, bhagini, aggadānaṃ dehī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (2)

1214\. Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ, bhante, sāmikassa piyā assan”ti? “Tena hi, bhagini, aggadānaṃ dehī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (3)

1215\. Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ, bhante, subhagā assan”ti? “Tena hi, bhagini, aggadānaṃ dehī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (4)

1216\. Tena kho pana samayena aññatarā itthī kulūpakaṃ bhikkhuṃ etadavoca—  “kyāhaṃ, bhante, ayyassa dajjāmī”ti? “Aggadānaṃ, bhaginī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (5)

1217\. Tena kho pana samayena aññatarā itthī kulūpakaṃ bhikkhuṃ etadavoca—  “kenāhaṃ, bhante, ayyaṃ upaṭṭhemī”ti? “Aggadānena, bhaginī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (6)

1218\. Tena kho pana samayena aññatarā itthī kulūpakaṃ bhikkhuṃ etadavoca—  “kathāhaṃ, bhante, sugatiṃ gaccheyyan”ti? “Tena hi, bhagini, aggadānaṃ dehī”ti. “Kiṃ, bhante, aggadānan”ti? “Methunadhamman”ti. Tassa kukkuccaṃ ahosi…pe…  “āpattiṃ tvaṃ, bhikkhu, āpanno saṃghādisesan”ti. (7)

---

1219\. Attakāmapāricariyasikkhāpadaṃ niṭṭhitaṃ catutthaṃ.



[Go to previous page (1.2.4.1 Vinītavatthuuddānagāthā)](1.2.4.1.md) / [Go to parent page (1.2.4 Attakāmapāricariyasikkhāpada)](../1.2.4.md) / [Go to next page (1.2.5 Sañcarittasikkhāpada)](../1.2.5.md)


