
[Home](/) / [1V Pārājikapāḷi](../../../1V.md) / [1 Mahāvibhaṅga](../../1.md) / [1.2 Saṃghādisesakaṇḍa](../1.2.md)

# 1.2.3 Duṭṭhullavācāsikkhāpada

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

(283.)

1133\. Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena āyasmā udāyī araññe viharati. Tassāyasmato vihāro abhirūpo hoti dassanīyo pāsādiko. Tena kho pana samayena sambahulā itthiyo ārāmaṃ āgamaṃsu vihārapekkhikāyo. Atha kho tā itthiyo yenāyasmā udāyī tenupasaṅkamiṃsu; upasaṅkamitvā āyasmantaṃ udāyiṃ etadavocuṃ—  “icchāma mayaṃ, bhante, ayyassa vihāraṃ pekkhitun”ti. Atha kho āyasmā udāyī tā itthiyo vihāraṃ pekkhāpetvā tāsaṃ itthīnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi. Yā tā itthiyo chinnikā dhuttikā ahirikāyo tā āyasmatā udāyinā saddhiṃ uhasantipi ullapantipi ujjagghantipi uppaṇḍentipi. Yā pana tā itthiyo hirimanā tā nikkhamitvā bhikkhū ujjhāpenti—  “idaṃ, bhante, nacchannaṃ nappatirūpaṃ. Sāmikenapi mayaṃ evaṃ vuttā na iccheyyāma, kiṃ panāyyena udāyinā”ti. Ye te bhikkhū appicchā…pe…  te ujjhāyanti khiyyanti vipācenti—  “kathañhi nāma āyasmā udāyī mātugāmaṃ duṭṭhullāhi vācāhi obhāsissatī”ti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1134\. Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ. Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā āyasmantaṃ udāyiṃ paṭipucchi—  “saccaṃ kira tvaṃ, udāyi, mātugāmaṃ duṭṭhullāhi vācāhi obhāsasī”ti? “Saccaṃ, bhagavā”ti. Vigarahi buddho bhagavā—  “ananucchavikaṃ, moghapurisa, ananulomikaṃ appatirūpaṃ assāmaṇakaṃ akappiyaṃ akaraṇīyaṃ. Kathañhi nāma tvaṃ, moghapurisa, mātugāmaṃ duṭṭhullāhi vācāhi obhāsissasi. Nanu mayā, moghapurisa, anekapariyāyena virāgāya dhammo desito no sarāgāya…pe…  kāmapariḷāhānaṃ vūpasamo akkhāto. Netaṃ, moghapurisa, appasannānaṃ vā pasādāya…pe…  evañca pana, bhikkhave, imaṃ sikkhāpadaṃ uddiseyyātha—

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

(284.)

1135\. **“Yo pana bhikkhu otiṇṇo vipariṇatena cittena mātugāmaṃ duṭṭhullāhi vācāhi obhāseyya yathā taṃ yuvā yuvatiṃ methunupasaṃhitāhi, saṃghādiseso”**ti. (*3*:**7**)

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

(285.)

1136\. **Yo panā**ti yo yādiso…pe…  **bhikkhū**ti…pe…  ayaṃ imasmiṃ atthe adhippeto bhikkhūti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1137\. **Otiṇṇo** nāma sāratto apekkhavā paṭibaddhacitto.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1138\. **Vipariṇatan**ti rattampi cittaṃ vipariṇataṃ, duṭṭhampi cittaṃ vipariṇataṃ mūḷhampi cittaṃ vipariṇataṃ. Api ca rattaṃ cittaṃ imasmiṃ atthe adhippetaṃ vipariṇatanti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1139\. **Mātugāmo** nāma manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṃ duṭṭhullāduṭṭhullaṃ ājānituṃ.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1140\. **Duṭṭhullā** nāma **vācā** vaccamaggapassāvamaggamethunadhammappaṭisaṃyuttā vācā.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1141\. **Obhāseyyā**ti ajjhācāro vuccati.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1142\. **Yathā taṃ yuvā yuvatin**ti daharo dahariṃ, taruṇo taruṇiṃ, kāmabhogī kāmabhoginiṃ.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1143\. **Methunupasaṃhitāhī**ti methunadhammappaṭisaṃyuttāhi.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1144\. **Saṃghādiseso**ti…pe…  tenapi vuccati saṃghādisesoti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1145\. Dve magge ādissa vaṇṇampi bhaṇati, avaṇṇampi bhaṇati, yācatipi, āyācatipi, pucchatipi, paṭipucchatipi, ācikkhatipi, anusāsatipi, akkosatipi.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1146\. **Vaṇṇaṃ bhaṇati** nāma dve magge thometi vaṇṇeti pasaṃsati.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1147\. **Avaṇṇaṃ bhaṇati** nāma dve magge khuṃseti vambheti garahati.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1148\. **Yācati** nāma dehi me, arahasi me dātunti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1149\. **Āyācati** nāma kadā te mātā pasīdissati, kadā te pitā pasīdissati, kadā te devatāyo pasīdissanti, kadā sukhaṇo sulayo sumuhutto bhavissati, kadā te methunaṃ dhammaṃ labhissāmīti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1150\. **Pucchati** nāma kathaṃ tvaṃ sāmikassa desi, kathaṃ jārassa desīti?

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1151\. **Paṭipucchati** nāma evaṃ kira tvaṃ sāmikassa desi, evaṃ jārassa desīti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1152\. **Ācikkhati** nāma puṭṭho bhaṇati—  “evaṃ dehi. Evaṃ dentā sāmikassa piyā bhavissati manāpā cā”ti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1153\. **Anusāsati** nāma apuṭṭho bhaṇati—  “evaṃ dehi. Evaṃ dentā sāmikassa piyā bhavissati manāpā cā”ti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1154\. **Akkosati** nāma animittāsi, nimittamattāsi, alohitāsi, dhuvalohitāsi, dhuvacoḷāsi, paggharantīsi, sikharaṇīsi, itthipaṇḍakāsi, vepurisikāsi, sambhinnāsi, ubhatobyañjanāsīti.

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

(286.)

1155\. Itthī ca hoti itthisaññī sāratto ca. Bhikkhu ca naṃ itthiyā vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati yācatipi āyācatipi pucchatipi paṭipucchatipi ācikkhatipi anusāsatipi akkosatipi, āpatti saṃghādisesassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1156\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ saṃghādisesānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1157\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ vaccamaggaṃ passāvamaggaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti saṃghādisesena dukkaṭassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1158\. Itthī ca hoti itthisaññī sāratto ca. Bhikkhu ca naṃ itthiyā vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti thullaccayassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1159\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ thullaccayānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1160\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ vaccamaggaṃ passāvamaggaṃ ṭhapetvā adhakkhakaṃ ubbhajāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti thullaccayena dukkaṭassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1161\. Itthī ca hoti itthisaññī sāratto ca. Bhikkhu ca naṃ itthiyā ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1162\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1163\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ ubbhakkhakaṃ adhojāṇumaṇḍalaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1164\. Itthī ca hoti itthisaññī sāratto ca. Bhikkhu ca naṃ itthiyā kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dukkaṭassa…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1165\. Dve itthiyo dvinnaṃ itthīnaṃ itthisaññī sāratto ca. Bhikkhu ca naṃ dvinnaṃ itthīnaṃ kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

1166\. Itthī ca paṇḍako ca ubhinnaṃ itthisaññī sāratto ca. Bhikkhu ca naṃ ubhinnaṃ kāyapaṭibaddhaṃ ādissa vaṇṇampi bhaṇati avaṇṇampi bhaṇati…pe…  akkosatipi, āpatti dvinnaṃ dukkaṭānaṃ…pe… .

* Mahāvibhaṅga

* Saṃghādisesakaṇḍa

* Duṭṭhullavācāsikkhāpada

(287.)

1167\. Anāpatti—  atthapurekkhārassa, dhammapurekkhārassa, anusāsanipurekkhārassa, ummattakassa, ādikammikassāti.

* [1.2.3.1 Vinītavatthuuddānagāthā](1.2.3/1.2.3.1.md)
* [1.2.3.2 Vinītavatthu](1.2.3/1.2.3.2.md)

[Go to previous page (1.2.2.2 Vinītavatthu)](1.2.2/1.2.2.2.md) / [Go to parent page (1.2 Saṃghādisesakaṇḍa)](../1.2.md) / [Go to next page (1.2.3.1 Vinītavatthuuddānagāthā)](1.2.3/1.2.3.1.md)


