---
title: 49 Ajjhattikaduka, Kusalattika
path: /tipitaka/40P15/49
ref: 257664
breadcrumbs:
  - name: Home
    link: /
  - name: 40P15 Dhammānulomapaccanīya (3), Dukatikapaṭṭhānapāḷi (3)
    link: /tipitaka/40P15
prevL: /tipitaka/40P15/48
upL: /tipitaka/40P15/0
nextL: /tipitaka/40P15/50
---

# 49 Ajjhattikaduka, Kusalattika

### Ajjhattikaduka, Kusalattika

(58.)

164. Ajjhattikaṃ kusalaṃ dhammaṃ paṭicca naajjhattiko nakusalo dhammo uppajjati hetupaccayā. Bāhiraṃ kusalaṃ dhammaṃ paṭicca naajjhattiko nakusalo dhammo uppajjati hetupaccayā. Ajjhattikaṃ kusalañca bāhiraṃ kusalañca dhammaṃ paṭicca naajjhattiko nakusalo dhammo uppajjati hetupaccayā. Hetuyā tīṇi…pe…  avigate tīṇi.

165. Ajjhattikaṃ akusalaṃ dhammaṃ paṭicca naajjhattiko naakusalo dhammo uppajjati hetupaccayā. Bāhiraṃ akusalaṃ dhammaṃ paṭicca naajjhattiko naakusalo dhammo uppajjati hetupaccayā. Ajjhattikaṃ akusalañca bāhiraṃ akusalañca dhammaṃ paṭicca naajjhattiko naakusalo dhammo uppajjati hetupaccayā. Hetuyā tīṇi…pe…  avigate tīṇi. (Abyākatamūlaṃ tīṇiyeva paccayavasena.)


