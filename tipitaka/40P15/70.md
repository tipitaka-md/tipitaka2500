
[Home](/) / [40P15 Dhammānulomapaccanīya (3), Dukatikapaṭṭhānapāḷi (3)](../40P15.md)

# 70 Saraṇaduka, Kusalattika

* Saraṇaduka, Kusalattika

(79.)

211\. Araṇaṃ kusalaṃ dhammaṃ paṭicca nasaraṇo nakusalo dhammo uppajjati hetupaccayā. Hetuyā ekaṃ…pe…  avigate ekaṃ.

212\. Saraṇaṃ akusalaṃ dhammaṃ paṭicca nasaraṇo naakusalo dhammo uppajjati hetupaccayā. Hetuyā ekaṃ…pe…  avigate ekaṃ.

213\. Araṇaṃ abyākataṃ dhammaṃ paccayā naaraṇo naabyākato dhammo uppajjati hetupaccayā. Araṇaṃ abyākataṃ dhammaṃ paccayā nasaraṇo naabyākato dhammo uppajjati hetupaccayā. Hetuyā dve…pe…  avigate dve.

214\. (Sahajātavārampi…pe…  sampayuttavārampi paṭiccavārasadisaṃ.)

(80.)

215\. Araṇo abyākato dhammo naaraṇassa naabyākatassa dhammassa ārammaṇapaccayena paccayo. Araṇo abyākato dhammo nasaraṇassa naabyākatassa dhammassa ārammaṇapaccayena paccayo. (2)

216\. Ārammaṇe dve, adhipatiyā anantare samanantare nissaye upanissaye purejāte vippayutte dve…pe…  avigate dve.

[Go to previous page (69 Sauttaraduka, Kusalattika)](69.md) / [Go to parent page (40P15 Dhammānulomapaccanīya (3), Dukatikapaṭṭhānapāḷi (3))](0.md) / [Go to next page (71 Saraṇaduka, Vedanāttika)](71.md)


