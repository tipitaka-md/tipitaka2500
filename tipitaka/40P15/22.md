---
title: 22 Hetuduka, Sanidassanattika
path: /tipitaka/40P15/22
ref: 257637
breadcrumbs:
  - name: Home
    link: /
  - name: 40P15 Dhammānulomapaccanīya (3), Dukatikapaṭṭhānapāḷi (3)
    link: /tipitaka/40P15
prevL: /tipitaka/40P15/21
upL: /tipitaka/40P15/0
nextL: /tipitaka/40P15/23
---

# 22 Hetuduka, Sanidassanattika

### Hetuduka, Sanidassanattika

(29.)

80. Nahetu sanidassanasappaṭigho dhammo nanahetussa nasanidassanasappaṭighassa dhammassa ārammaṇapaccayena paccayo…pe…  nahetu sanidassanasappaṭigho dhammo nahetussa nasanidassanasappaṭighassa ca nanahetussa nasanidassanasappaṭighassa ca dhammassa ārammaṇapaccayena paccayo. Ārammaṇe tīṇi, adhipatiyā upanissaye purejāte atthiyā avigate tīṇi.

81. Nahetuṃ anidassanasappaṭighaṃ dhammaṃ paṭicca nahetu naanidassanasappaṭigho dhammo uppajjati hetupaccayā. Hetuyā ekaṃ…pe…  avigate ekaṃ.

82. Hetuṃ anidassanaappaṭighaṃ dhammaṃ paṭicca nahetu naanidassanaappaṭigho dhammo uppajjati hetupaccayā. Nahetuṃ anidassanaappaṭighaṃ dhammaṃ paṭicca nahetu naanidassanaappaṭigho dhammo uppajjati hetupaccayā. Hetuṃ anidassanaappaṭighañca nahetuṃ anidassanaappaṭighañca dhammaṃ paṭicca nahetu naanidassanaappaṭigho dhammo uppajjati hetupaccayā. (3) Hetuyā tīṇi…pe…  avigate tīṇi.


