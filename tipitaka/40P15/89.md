---
title: 89 Saraṇaduka, Ajjhattārammaṇattika
path: /tipitaka/40P15/89
ref: 257704
breadcrumbs:
  - name: Home
    link: /
  - name: 40P15 Dhammānulomapaccanīya (3), Dukatikapaṭṭhānapāḷi (3)
    link: /tipitaka/40P15
prevL: /tipitaka/40P15/88
upL: /tipitaka/40P15/0
nextL: /tipitaka/40P15/90
---

# 89 Saraṇaduka, Ajjhattārammaṇattika

### Saraṇaduka, Ajjhattārammaṇattika

(101.)

277. Saraṇaṃ ajjhattārammaṇaṃ dhammaṃ paṭicca nasaraṇo naajjhattārammaṇo dhammo uppajjati hetupaccayā. Araṇaṃ ajjhattārammaṇaṃ dhammaṃ paṭicca nasaraṇo naajjhattārammaṇo dhammo uppajjati hetupaccayā. Hetuyā dve, aññamaññe ekaṃ…pe…  vipāke ekaṃ…pe…  avigate dve.

278. Saraṇaṃ bahiddhārammaṇaṃ dhammaṃ paṭicca nasaraṇo nabahiddhārammaṇo dhammo uppajjati hetupaccayā. Araṇaṃ bahiddhārammaṇaṃ dhammaṃ paṭicca nasaraṇo nabahiddhārammaṇo dhammo uppajjati hetupaccayā. Hetuyā dve, aññamaññe ekaṃ…pe…  vipāke ekaṃ…pe…  avigate dve.


