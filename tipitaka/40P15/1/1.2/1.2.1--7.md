
[Home](/) / [40P15 Dhammānulomapaccanīya (3), Dukatikapaṭṭhānapāḷi (3)](../../../40P15.md) / [1 Hetuduka, Kusalattika](../../1.md) / [1.2 Akusalapada](../1.2.md)

# 1.2.1--7 Paṭiccādivāra

* Hetuduka, Kusalattika

* Akusalapada

* Paṭiccādivāra

(4.)

10\. Hetuṃ akusalaṃ dhammaṃ paṭicca nahetu naakusalo dhammo uppajjati hetupaccayā. (1)

11\. Nahetuṃ akusalaṃ dhammaṃ paṭicca nahetu naakusalo dhammo uppajjati hetupaccayā. (1)

12\. Hetuṃ akusalañca nahetuṃ akusalañca dhammaṃ paṭicca nahetu naakusalo dhammo uppajjati hetupaccayā. (1) (Saṃkhittaṃ.) Hetuyā tīṇi, adhipatiyā tīṇi…pe…  avigate tīṇi.

13\. (Sahajātavārampi…pe…  nissayavārampi paṭiccavārasadisaṃ.)

(5.)

14\. Hetu akusalo dhammo nahetussa naakusalassa dhammassa hetupaccayena paccayo. (1)

15\. Hetu akusalo dhammo nahetussa naakusalassa dhammassa ārammaṇapaccayena paccayo…  tīṇi.

16\. Nahetu akusalo dhammo nanahetussa naakusalassa dhammassa ārammaṇapaccayena paccayo…  tīṇi.

17\. Hetu akusalo ca nahetu akusalo ca dhammā nahetussa naakusalassa dhammassa ārammaṇapaccayena paccayo…  tīṇi. (Saṃkhittaṃ.)

(6.)

18\. Hetuyā ekaṃ, ārammaṇe nava, adhipatiyā ekaṃ, anantare samanantare nava, sahajāte nissaye tīṇi, upanissaye nava, pacchājāte tīṇi, kamme ekaṃ, āhāre ekaṃ, indriye tīṇi, jhāne ekaṃ, magge tīṇi, vippayutte tīṇi…pe…  avigate tīṇi.

[Go to previous page (1.2 Akusalapada)](../1.2.md) / [Go to parent page (1.2 Akusalapada)](../1.2.md) / [Go to next page (1.3 Abyākatapada)](../1.3.md)


