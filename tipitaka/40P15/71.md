---
title: 71 Saraṇaduka, Vedanāttika
path: /tipitaka/40P15/71
ref: 257686
breadcrumbs:
  - name: Home
    link: /
  - name: 40P15 Dhammānulomapaccanīya (3), Dukatikapaṭṭhānapāḷi (3)
    link: /tipitaka/40P15
prevL: /tipitaka/40P15/70
upL: /tipitaka/40P15/0
nextL: /tipitaka/40P15/72
---

# 71 Saraṇaduka, Vedanāttika

### Saraṇaduka, Vedanāttika

(81.)

217. Saraṇaṃ sukhāya vedanāya sampayuttaṃ dhammaṃ paṭicca nasaraṇo nasukhāya vedanāya sampayutto dhammo uppajjati hetupaccayā. Saraṇaṃ sukhāya vedanāya sampayuttaṃ dhammaṃ paṭicca naaraṇo nasukhāya vedanāya sampayutto dhammo uppajjati hetupaccayā. Saraṇaṃ sukhāya vedanāya sampayuttaṃ dhammaṃ paṭicca nasaraṇo nasukhāya vedanāya sampayutto ca naaraṇo nasukhāya vedanāya sampayutto ca dhammā uppajjanti hetupaccayā. (3)

218. Araṇaṃ sukhāya vedanāya sampayuttaṃ dhammaṃ paṭicca nasaraṇo nasukhāya vedanāya sampayutto dhammo uppajjati hetupaccayā. (1) (Saṃkhittaṃ.)

219. Hetuyā cattāri, ārammaṇe dve…pe…  vipāke ekaṃ…pe…  avigate cattāri.

(82.)

220. Saraṇaṃ dukkhāya vedanāya sampayuttaṃ dhammaṃ paṭicca nasaraṇo nadukkhāya vedanāya sampayutto dhammo uppajjati hetupaccayā. (Saṃkhittaṃ.)

221. Hetuyā tīṇi, ārammaṇe dve…pe…  vipāke ekaṃ…pe…  avigate tīṇi.

222. Saraṇaṃ adukkhamasukhāya vedanāya sampayuttaṃ dhammaṃ paṭicca nasaraṇo naadukkhamasukhāya vedanāya sampayutto dhammo uppajjati hetupaccayā… .

223. Hetuyā cattāri, ārammaṇe dve…pe…  vipāke ekaṃ…pe…  avigate cattāri.


