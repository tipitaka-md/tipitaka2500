---
title: 19 Āsavaāsavasampayuttaduka, Hetuduka
path: /tipitaka/40P18/19
ref: 257852
breadcrumbs:
  - name: Home
    link: /
  - name: 40P18 Dhammānulomapaccanīya (3), Dukadukapaṭṭhānapāḷi (6)
    link: /tipitaka/40P18
prevL: /tipitaka/40P18/18
upL: /tipitaka/40P18/0
nextL: /tipitaka/40P18/20
---

# 19 Āsavaāsavasampayuttaduka, Hetuduka

### Āsavaāsavasampayuttaduka, Hetuduka

(57.)

139. Āsavañceva āsavasampayuttañca hetuṃ dhammaṃ paṭicca naāsavo ceva naāsavavippayutto ca nahetu dhammo uppajjati hetupaccayā…  tīṇi.

140. Āsavasampayuttañceva no ca āsavaṃ hetuṃ dhammaṃ paṭicca naāsavo ceva naāsavavippayutto ca nahetu dhammo uppajjati hetupaccayā…  ekaṃ. (Saṃkhittaṃ.) Hetuyā cattāri…pe…  avigate cattāri.

141. Āsavañceva āsavasampayuttañca nahetuṃ dhammaṃ paṭicca naāsavavippayutto ceva nano ca āsavo nanahetu dhammo uppajjati hetupaccayā…  ekaṃ.

142. Āsavasampayuttañceva no ca āsavaṃ nahetuṃ dhammaṃ paṭicca naāsavavippayutto ceva nano ca āsavo nanahetu dhammo uppajjati hetupaccayā…  tīṇi. (Saṃkhittaṃ.) Hetuyā cattāri…pe…  avigate cattāri.


