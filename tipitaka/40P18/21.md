---
title: 21 Saññojanagocchakādi, Hetuduka
path: /tipitaka/40P18/21
ref: 257854
breadcrumbs:
  - name: Home
    link: /
  - name: 40P18 Dhammānulomapaccanīya (3), Dukadukapaṭṭhānapāḷi (6)
    link: /tipitaka/40P18
prevL: /tipitaka/40P18/20
upL: /tipitaka/40P18/0
nextL: /tipitaka/40P18/22
---

# 21 Saññojanagocchakādi, Hetuduka

### Saññojanagocchakādi, Hetuduka

(59.)

146. Saññojanaṃ hetuṃ dhammaṃ paṭicca nosaññojano nahetu dhammo uppajjati hetupaccayā. (Saṃkhittaṃ.) Hetuyā cattāri…pe…  vipāke ekaṃ…pe…  avigate cattāri.

(60.)

147. Ganthaṃ hetuṃ dhammaṃ paṭicca nogantho nahetu dhammo uppajjati hetupaccayā. (Saṃkhittaṃ.) Hetuyā nava…pe…  vipāke ekaṃ…pe…  avigate nava.

(61.)

148. Oghaṃ hetuṃ dhammaṃ paṭicca noogho nahetu dhammo uppajjati hetupaccayā. (Saṃkhittaṃ.)

(62.)

149. Yogaṃ hetuṃ dhammaṃ paṭicca noyogo nahetu dhammo uppajjati hetupaccayā. (Saṃkhittaṃ.) Hetuyā pañca…pe…  vipāke ekaṃ…pe…  avigate pañca.

(63.)

150. Nīvaraṇaṃ hetuṃ dhammaṃ paṭicca nonīvaraṇo nahetu dhammo uppajjati hetupaccayā. (Saṃkhittaṃ.) Hetuyā cattāri…  vipāke ekaṃ…pe…  avigate cattāri.

(64.)

151. Noparāmāsaṃ hetuṃ dhammaṃ paṭicca nanoparāmāso nahetu dhammo uppajjati hetupaccayā. (Saṃkhittaṃ.) Hetuyā tīṇi…  vipāke ekaṃ…pe…  avigate tīṇi.


