---
title: 27 Saraṇaduka, Āsavagocchakādi
path: /tipitaka/40P18/27
ref: 257860
breadcrumbs:
  - name: Home
    link: /
  - name: 40P18 Dhammānulomapaccanīya (3), Dukadukapaṭṭhānapāḷi (6)
    link: /tipitaka/40P18
prevL: /tipitaka/40P18/26
upL: /tipitaka/40P18/0
nextL: /tipitaka/40P18/28
---

# 27 Saraṇaduka, Āsavagocchakādi

### Saraṇaduka, Āsavagocchakādi

(93.)

218. Saraṇaṃ āsavaṃ dhammaṃ paṭicca nasaraṇo noāsavo dhammo uppajjati hetupaccayā. Saraṇaṃ āsavaṃ dhammaṃ paṭicca naaraṇo noāsavo dhammo uppajjati hetupaccayā. Saraṇaṃ āsavaṃ dhammaṃ paṭicca nasaraṇo noāsavo ca naaraṇo noāsavo ca dhammā uppajjanti hetupaccayā. Hetuyā tīṇi, ārammaṇe ekaṃ…pe…  avigate tīṇi.

219. Saraṇaṃ noāsavaṃ dhammaṃ paṭicca naaraṇo nanoāsavo dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

(94.)

220. Araṇaṃ sāsavaṃ dhammaṃ paccayā nasaraṇo nasāsavo dhammo uppajjati hetupaccayā. (Saṃkhittaṃ.) Hetuyā ekaṃ…pe…  avigate ekaṃ.

221. Araṇaṃ anāsavaṃ dhammaṃ paṭicca nasaraṇo naanāsavo dhammo uppajjati hetupaccayā. (Saṃkhittaṃ.) Hetuyā ekaṃ, adhipatiyā ekaṃ…pe…  avigate ekaṃ. (Etena upāyena sabbattha vitthāretabbaṃ.)


