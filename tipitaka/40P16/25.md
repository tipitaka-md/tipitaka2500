
[Home](/) / [40P16 Dhammānulomapaccanīya (3), Tikadukapaṭṭhānapāḷi (4)](../40P16.md)

# 25 Kusalattika, Piṭṭhiduka

* Kusalattika, Piṭṭhiduka

(47.)

131\. Akusalaṃ dassanena pahātabbaṃ dhammaṃ paṭicca naakusalo nadassanena pahātabbo dhammo uppajjati hetupaccayā. Akusalaṃ dassanena pahātabbaṃ dhammaṃ paṭicca nakusalo nadassanena pahātabbo dhammo uppajjati hetupaccayā. Akusalaṃ dassanena pahātabbaṃ dhammaṃ paṭicca nakusalo nadassanena pahātabbo ca naakusalo nadassanena pahātabbo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.

132\. Abyākataṃ nadassanena pahātabbaṃ dhammaṃ paccayā naabyākato nanadassanena pahātabbo dhammo uppajjati hetupaccayā. Abyākataṃ nadassanena pahātabbaṃ dhammaṃ paccayā nakusalo nanadassanena pahātabbo dhammo uppajjati hetupaccayā. Abyākataṃ nadassanena pahātabbaṃ dhammaṃ paccayā nakusalo nanadassanena pahātabbo ca naabyākato nanadassanena pahātabbo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.

(48.)

133\. Akusalaṃ bhāvanāya pahātabbaṃ dhammaṃ paṭicca naakusalo nabhāvanāya pahātabbo dhammo uppajjati hetupaccayā. Akusalaṃ bhāvanāya pahātabbaṃ dhammaṃ paṭicca nakusalo nabhāvanāya pahātabbo dhammo uppajjati hetupaccayā. Akusalaṃ bhāvanāya pahātabbaṃ dhammaṃ paṭicca nakusalo nabhāvanāya pahātabbo ca naakusalo nabhāvanāya pahātabbo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.

134\. Abyākataṃ nabhāvanāya pahātabbaṃ dhammaṃ paccayā naabyākato nanabhāvanāya pahātabbo dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

(49.)

135\. Akusalaṃ dassanena pahātabbahetukaṃ dhammaṃ paṭicca naakusalo nadassanena pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi, ārammaṇe pañca…pe…  avigate pañca.

136\. Akusalaṃ nadassanena pahātabbahetukaṃ dhammaṃ paṭicca nakusalo nanadassanena pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

137\. Abyākataṃ nadassanena pahātabbahetukaṃ dhammaṃ paccayā naabyākato nanadassanena pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

(50.)

138\. Akusalaṃ bhāvanāya pahātabbahetukaṃ dhammaṃ paṭicca naakusalo nabhāvanāya pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi, ārammaṇe pañca…pe…  avigate pañca.

139\. Akusalaṃ nabhāvanāya pahātabbahetukaṃ dhammaṃ paṭicca nakusalo nanabhāvanāya pahātabbahetuko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

(51.)

140\. Kusalaṃ savitakkaṃ dhammaṃ paṭicca nakusalo nasavitakko dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

141\. Kusalaṃ avitakkaṃ dhammaṃ paṭicca naakusalo naavitakko dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(52.)

142\. Kusalaṃ savicāraṃ dhammaṃ paṭicca nakusalo nasavicāro dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

143\. Kusalaṃ avicāraṃ dhammaṃ paṭicca naakusalo naavicāro dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(53.)

144\. Kusalaṃ sappītikaṃ dhammaṃ paṭicca nakusalo nasappītiko dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

145\. Kusalaṃ appītikaṃ dhammaṃ paṭicca naakusalo naappītiko dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(54.)

146\. Kusalaṃ pītisahagataṃ dhammaṃ paṭicca nakusalo napītisahagato dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

147\. Kusalaṃ napītisahagataṃ dhammaṃ paṭicca naakusalo nanapītisahagato dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(55.)

148\. Kusalaṃ sukhasahagataṃ dhammaṃ paṭicca nakusalo nasukhasahagato dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

149\. Kusalaṃ nasukhasahagataṃ dhammaṃ paṭicca naakusalo nanasukhasahagato dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(56.)

150\. Kusalaṃ upekkhāsahagataṃ dhammaṃ paṭicca nakusalo naupekkhāsahagato dhammo uppajjati hetupaccayā. (Saṃkhittaṃ.) Hetuyā terasa, ārammaṇe nava…pe…  vipāke tīṇi…pe…  avigate terasa.

151\. Kusalaṃ naupekkhāsahagataṃ dhammaṃ paṭicca nakusalo nanaupekkhāsahagato dhammo uppajjati hetupaccayā. (Saṃkhittaṃ.) Hetuyā nava…pe…  vipāke tīṇi…pe…  avigate nava.

(57.)

152\. Abyākataṃ kāmāvacaraṃ dhammaṃ paṭicca nakusalo nakāmāvacaro dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

153\. Kusalaṃ nakāmāvacaraṃ dhammaṃ paṭicca nakusalo nanakāmāvacaro dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  aññamaññe tīṇi…pe…  vipāke tīṇi…pe…  avigate cha.

(58.)

154\. Kusalaṃ rūpāvacaraṃ dhammaṃ paṭicca nakusalo narūpāvacaro dhammo uppajjati hetupaccayā. (Saṃkhittaṃ.) Hetuyā cha, adhipatiyā cha…pe…  aññamaññe tīṇi…pe…  vipāke tīṇi…pe…  avigate cha.

155\. Abyākataṃ narūpāvacaraṃ dhammaṃ paṭicca nakusalo nanarūpāvacaro dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

(59.)

156\. Kusalaṃ arūpāvacaraṃ dhammaṃ paṭicca nakusalo naarūpāvacaro dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

157\. Abyākataṃ naarūpāvacaraṃ dhammaṃ paccayā naabyākato nanaarūpāvacaro dhammo uppajjati hetupaccayā. (Saṃkhittaṃ.) Hetuyā pañca…pe…  avigate pañca.

(60.)

158\. Abyākataṃ pariyāpannaṃ dhammaṃ paccayā naabyākato napariyāpanno dhammo uppajjati hetupaccayā. (Saṃkhittaṃ.) Hetuyā pañca…pe…  vipāke tīṇi…pe…  avigate pañca.

159\. Kusalaṃ apariyāpannaṃ dhammaṃ paṭicca nakusalo naapariyāpanno dhammo uppajjati hetupaccayā. (Saṃkhittaṃ.) Hetuyā cha…pe…  vipāke tīṇi…pe…  avigate cha.

(61.)

160\. Kusalaṃ niyyānikaṃ dhammaṃ paṭicca nakusalo naniyyāniko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

161\. Abyākataṃ aniyyānikaṃ dhammaṃ paccayā naabyākato naaniyyāniko dhammo uppajjati hetupaccayā. (Saṃkhittaṃ.) Hetuyā tīṇi…pe…  avigate tīṇi.

(62.)

162\. Kusalaṃ niyataṃ dhammaṃ paṭicca nakusalo naniyato dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

163\. Abyākataṃ aniyataṃ dhammaṃ paccayā naabyākato naaniyato dhammo uppajjati hetupaccayā. (Saṃkhittaṃ.) Hetuyā pañca…pe…  avigate pañca.

(63.)

164\. Abyākataṃ sauttaraṃ dhammaṃ paccayā naabyākato nasauttaro dhammo uppajjati hetupaccayā. (Saṃkhittaṃ.) Hetuyā pañca…pe…  vipāke tīṇi…pe…  avigate pañca.

165\. Kusalaṃ anuttaraṃ dhammaṃ paṭicca nakusalo naanuttaro dhammo uppajjati hetupaccayā. (Saṃkhittaṃ.) Hetuyā cha…pe…  avigate cha.

(64.)

166\. Akusalaṃ saraṇaṃ dhammaṃ paṭicca naakusalo nasaraṇo dhammo uppajjati hetupaccayā. Akusalaṃ saraṇaṃ dhammaṃ paṭicca nakusalo nasaraṇo dhammo uppajjati hetupaccayā. Akusalaṃ saraṇaṃ dhammaṃ paṭicca nakusalo nasaraṇo ca naakusalo nasaraṇo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.

167\. Abyākataṃ araṇaṃ dhammaṃ paccayā naabyākato naaraṇo dhammo uppajjati hetupaccayā. Abyākataṃ araṇaṃ dhammaṃ paccayā nakusalo naaraṇo dhammo uppajjati hetupaccayā. Abyākataṃ araṇaṃ dhammaṃ paccayā nakusalo naaraṇo ca naabyākato naaraṇo ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.

[Go to previous page (24 Kusalattika, Upādānadukādi)](24.md) / [Go to parent page (40P16 Dhammānulomapaccanīya (3), Tikadukapaṭṭhānapāḷi (4))](0.md) / [Go to next page (26 Vedanāttika, Hetuduka)](26.md)


