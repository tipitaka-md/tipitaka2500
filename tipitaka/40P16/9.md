---
title: 9 Kusalattika, Sappaṭighaduka
path: /tipitaka/40P16/9
ref: 257714
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/8
upL: /tipitaka/40P16/0
nextL: /tipitaka/40P16/10
---

# 9 Kusalattika, Sappaṭighaduka

### Kusalattika, Sappaṭighaduka

(19.)

52. Abyākataṃ sappaṭighaṃ dhammaṃ paṭicca nakusalo nasappaṭigho dhammo uppajjati hetupaccayā. Abyākataṃ sappaṭighaṃ dhammaṃ paṭicca naakusalo nasappaṭigho dhammo uppajjati hetupaccayā. Abyākataṃ sappaṭighaṃ dhammaṃ paṭicca nakusalo nasappaṭigho ca naakusalo nasappaṭigho ca dhammā uppajjanti hetupaccayā. Hetuyā tīṇi…pe…  avigate tīṇi.

53. Kusalaṃ appaṭighena tīṇi. Akusalaṃ appaṭighena tīṇi. Abyākataṃ appaṭighena tīṇi. Kusalaṃ appaṭighañca abyākataṃ appaṭighañca tīṇi. Akusalaṃ appaṭighañca abyākataṃ appaṭighañca tīṇi. Hetuyā pannarasa…pe…  aññamaññe tīṇi…pe…  vipāke tīṇi…pe…  avigate pannarasa.


