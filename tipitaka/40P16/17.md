
[Home](/) / [40P16 Dhammānulomapaccanīya (3), Tikadukapaṭṭhānapāḷi (4)](../40P16.md)

# 17 Kusalattika, Cetasikaduka

* Kusalattika, Cetasikaduka

(35.)

89\. Kusalaṃ cetasikaṃ dhammaṃ paṭicca nakusalo nacetasiko dhammo uppajjati hetupaccayā. Kusalaṃ cetasikaṃ dhammaṃ paṭicca naakusalo nacetasiko dhammo uppajjati hetupaccayā. Kusalaṃ cetasikaṃ dhammaṃ paṭicca naabyākato nacetasiko dhammo uppajjati hetupaccayā. Kusalaṃ cetasikaṃ dhammaṃ paṭicca naakusalo nacetasiko ca naabyākato nacetasiko ca dhammā uppajjanti hetupaccayā. Kusalaṃ cetasikaṃ dhammaṃ paṭicca nakusalo nacetasiko ca naakusalo nacetasiko ca dhammā uppajjanti hetupaccayā…  pañca.

90\. Akusalaṃ cetasikaṃ dhammaṃ paṭicca naakusalo nacetasiko dhammo uppajjati hetupaccayā. Akusalaṃ cetasikaṃ dhammaṃ paṭicca nakusalo nacetasiko dhammo uppajjati hetupaccayā. Akusalaṃ cetasikaṃ dhammaṃ paṭicca naabyākato nacetasiko dhammo uppajjati hetupaccayā. Akusalaṃ cetasikaṃ dhammaṃ paṭicca nakusalo nacetasiko ca naabyākato nacetasiko ca dhammā uppajjanti hetupaccayā. Akusalaṃ cetasikaṃ dhammaṃ paṭicca nakusalo nacetasiko ca naakusalo nacetasiko ca dhammā uppajjanti hetupaccayā…  pañca.

91\. Abyākataṃ cetasikaṃ dhammaṃ paṭicca nakusalo nacetasiko dhammo uppajjati hetupaccayā. Abyākataṃ cetasikaṃ dhammaṃ paṭicca naakusalo nacetasiko dhammo uppajjati hetupaccayā. Abyākataṃ cetasikaṃ dhammaṃ paṭicca nakusalo nacetasiko ca naakusalo nacetasiko ca dhammā uppajjanti hetupaccayā…  tīṇi. (Saṃkhittaṃ.)

92\. Hetuyā terasa, ārammaṇe nava…pe…  vipāke tīṇi…pe…  avigate terasa.

93\. Acetasike hetuyā nava…pe…  vipāke tīṇi…pe…  avigate nava.

[Go to previous page (16 Kusalattika, Cittaduka)](16.md) / [Go to parent page (40P16 Dhammānulomapaccanīya (3), Tikadukapaṭṭhānapāḷi (4))](0.md) / [Go to next page (18 Kusalattika, Cittasampayuttaduka)](18.md)


