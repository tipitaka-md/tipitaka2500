---
title:  Hetu-ārammaṇa
path: /tipitaka/40P16/1/1.1--7/Paccaniya/Hetu-arammana
ref: 262052
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
  - name: 1 Kusalattika, Hetuduka
    link: /tipitaka/40P16/1
  - name: 1.1--7 Paṭiccādivāra
    link: /tipitaka/40P16/1/1.1--7
  - name: Paccanīya
    link: /tipitaka/40P16/1/1.1--7/Paccaniya
prevL: /tipitaka/40P16/1/1.1--7/Paccaniya/Naarammana
upL: /tipitaka/40P16/1/1.1--7/Paccaniya
nextL: /tipitaka/40P16/2
---

# Hetu-ārammaṇa

### Kusalattika, Hetuduka

### Paṭiccādivāra

### Paccanīya

### Hetu-ārammaṇa

(3.)

9. Kusalo hetu dhammo nakusalassa nahetussa dhammassa hetupaccayena paccayo. Kusalo hetu dhammo naakusalassa nahetussa dhammassa hetupaccayena paccayo. Kusalo hetu dhammo naabyākatassa nahetussa dhammassa hetupaccayena paccayo. Kusalo hetu dhammo naakusalassa nahetussa ca naabyākatassa nahetussa ca dhammassa hetupaccayena paccayo. Kusalo hetu dhammo nakusalassa nahetussa ca naakusalassa nahetussa ca dhammassa hetupaccayena paccayo. (5)

10. Akusalo hetu dhammo naakusalassa nahetussa dhammassa hetupaccayena paccayo…  pañca.

11. Abyākato hetu dhammo nakusalassa nahetussa dhammassa hetupaccayena paccayo…  tīṇi.

12. Kusalo hetu dhammo nakusalassa nahetussa dhammassa ārammaṇapaccayena paccayo. (Saṃkhittaṃ.)

(4.)

13. Hetuyā terasa, ārammaṇe aṭṭhārasa, adhipatiyā pannarasa, anantare samanantare sahajāte terasa, aññamaññe nava, nissaye terasa, upanissaye aṭṭhārasa, pacchājāte āsevane nava, vipāke tīṇi, indriye magge aṭṭha, sampayutte vippayutte nava…pe…  avigate terasa. (Pañhāvāraṃ vitthāretabbaṃ.)

(5.)

14. Kusalaṃ nahetuṃ dhammaṃ paṭicca naakusalo nanahetu dhammo uppajjati hetupaccayā. Kusalaṃ nahetuṃ dhammaṃ paṭicca naabyākato nanahetu dhammo uppajjati hetupaccayā. (Saṃkhittaṃ.)

15. Hetuyā nava, ārammaṇe nava…pe…  vipāke tīṇi…pe…  avigate nava. (Sabbattha nava.)


