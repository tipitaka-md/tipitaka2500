
[Home](/) / [40P16 Dhammānulomapaccanīya (3), Tikadukapaṭṭhānapāḷi (4)](/tipitaka/40P16.md)

# 12 Kusalattika, Kenaciviññeyyaduka

### Kusalattika, Kenaciviññeyyaduka

(22.)

60. Kusalaṃ kenaci viññeyyaṃ dhammaṃ paṭicca nakusalo nakenaci viññeyyo dhammo uppajjati hetupaccayā. Kusalaṃ kenaci viññeyyaṃ dhammaṃ paṭicca naakusalo nakenaci viññeyyo dhammo uppajjati hetupaccayā. Kusalaṃ kenaci viññeyyaṃ dhammaṃ paṭicca naabyākato nakenaci viññeyyo dhammo uppajjati hetupaccayā. (Saṃkhittaṃ.) Hetuyā ekūnavīsati, ārammaṇe nava…pe…  vipāke tīṇi…pe…  avigate ekūnavīsati.

(23.)

61. Kusalaṃ kenaci naviññeyyaṃ dhammaṃ paṭicca nakusalo nakenaci naviññeyyo dhammo uppajjati hetupaccayā. Kusalaṃ kenaci naviññeyyaṃ dhammaṃ paṭicca naakusalo nakenaci naviññeyyo dhammo uppajjati hetupaccayā. Kusalaṃ kenaci naviññeyyaṃ dhammaṃ paṭicca naabyākato nakenaci naviññeyyo dhammo uppajjati hetupaccayā. (Saṃkhittaṃ.)

62. Hetuyā ekūnavīsati, ārammaṇe nava…pe…  vipāke tīṇi…pe…  avigate ekūnavīsati. (Etena upāyena kenaci naviññeyye ekūnavīsati pañhā kātabbā.)

[Go to previous page](/tipitaka/40P16/11.md) / [Go to parent page](/tipitaka/40P16/0.md) / [Go to next page](/tipitaka/40P16/13.md)


