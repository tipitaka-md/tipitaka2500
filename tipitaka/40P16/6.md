
[Home](/) / [40P16 Dhammānulomapaccanīya (3), Tikadukapaṭṭhānapāḷi (4)](/tipitaka/40P16.md)

# 6 Kusalattika, Hetusahetukaduka

### Kusalattika, Hetusahetukaduka

(15.)

41\. Kusalaṃ nahetuṃ sahetukaṃ dhammaṃ paṭicca nakusalo nahetu nasahetuko dhammo uppajjati hetupaccayā. Kusalaṃ nahetuṃ sahetukaṃ dhammaṃ paṭicca naakusalo nahetu nasahetuko dhammo uppajjati hetupaccayā. Kusalaṃ nahetuṃ sahetukaṃ dhammaṃ paṭicca nakusalo nahetu nasahetuko ca naakusalo nahetu nasahetuko ca dhammā uppajjanti hetupaccayā…  tīṇi.

42\. Akusalaṃ nahetuṃ sahetukaṃ…  tīṇi.

43\. Abyākataṃ nahetuṃ sahetukaṃ dhammaṃ paṭicca nakusalo…pe…  naakusalo…pe…  nakusalo nahetu nasahetuko ca naakusalo nahetu nasahetuko ca dhammā uppajjanti hetupaccayā…  tīṇi.

44\. Hetuyā nava…pe…  aññamaññe tīṇi…pe…  vipāke tīṇi…pe…  avigate nava.

(16.)

45\. Abyākataṃ nahetuṃ ahetukaṃ dhammaṃ paṭicca nakusalo nahetu naahetuko dhammo uppajjati hetupaccayā. Abyākataṃ nahetuṃ ahetukaṃ dhammaṃ paṭicca naakusalo nahetu naahetuko dhammo uppajjati hetupaccayā. Abyākataṃ nahetuṃ ahetukaṃ dhammaṃ paṭicca nakusalo nahetu naahetuko ca naakusalo nahetu naahetuko ca dhammā uppajjanti hetupaccayā. (3)

46\. Hetuyā tīṇi…pe…  avigate tīṇi.

---

47\. Hetugocchakaṃ niṭṭhitaṃ.



[Go to previous page (5 Kusalattika, Hetuhetusampayuttaduka)](/tipitaka/40P16/5.md) / [Go to parent page (40P16 Dhammānulomapaccanīya (3), Tikadukapaṭṭhānapāḷi (4))](/tipitaka/40P16/0.md) / [Go to next page (7 Kusalattika, Sappaccayadukādi)](/tipitaka/40P16/7.md)


