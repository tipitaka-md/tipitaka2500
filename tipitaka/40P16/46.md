---
title: 46 Sanidassanattika, Hetuduka
path: /tipitaka/40P16/46
ref: 257751
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/45
upL: /tipitaka/40P16/0
nextL: /tipitaka/40P16/47
---

# 46 Sanidassanattika, Hetuduka

### Sanidassanattika, Hetuduka

(88.)

223. Anidassanaappaṭighaṃ hetuṃ dhammaṃ paṭicca naanidassanaappaṭigho nahetu dhammo uppajjati hetupaccayā. Anidassanaappaṭighaṃ hetuṃ dhammaṃ paṭicca nasanidassanasappaṭigho nahetu dhammo uppajjati hetupaccayā…pe…  anidassanaappaṭighaṃ hetuṃ dhammaṃ paṭicca nasanidassanasappaṭigho nahetu ca naanidassanasappaṭigho nahetu ca dhammā uppajjanti hetupaccayā. (Saṃkhittaṃ.) Hetuyā cha, ārammaṇe tīṇi…pe…  avigate cha.

(89.)

224. Anidassanaappaṭighaṃ nahetuṃ dhammaṃ paṭicca nasanidassanasappaṭigho nanahetu dhammo uppajjati hetupaccayā. Anidassanaappaṭighaṃ nahetuṃ dhammaṃ paṭicca naanidassanasappaṭigho nanahetu dhammo uppajjati hetupaccayā. Anidassanaappaṭighaṃ nahetuṃ dhammaṃ paṭicca nasanidassanasappaṭigho nanahetu ca naanidassanasappaṭigho nanahetu ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.


