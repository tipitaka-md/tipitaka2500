---
title: 21 Kusalattika, Cittasahabhūduka
path: /tipitaka/40P16/21
ref: 257726
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/20
upL: /tipitaka/40P16/0
nextL: /tipitaka/40P16/22
---

# 21 Kusalattika, Cittasahabhūduka

### Kusalattika, Cittasahabhūduka

(40.)

111. Kusalaṃ cittasahabhuṃ dhammaṃ paṭicca nakusalo nacittasahabhū dhammo uppajjati hetupaccayā…  pañca.

112. Akusalaṃ cittasahabhuṃ dhammaṃ paṭicca naakusalo nacittasahabhū dhammo uppajjati hetupaccayā…  pañca.

113. Abyākataṃ cittasahabhuṃ dhammaṃ paṭicca nakusalo nacittasahabhū dhammo uppajjati hetupaccayā…  tīṇi. (Saṃkhittaṃ.)

114. Hetuyā terasa, ārammaṇe nava…pe…  vipāke tīṇi…pe…  avigate terasa.

(41.)

115. Kusalaṃ nocittasahabhuṃ dhammaṃ paṭicca nakusalo nanocittasahabhū dhammo uppajjati hetupaccayā…  pañca.

116. Akusalaṃ nocittasahabhuṃ dhammaṃ paṭicca naakusalo nanocittasahabhū dhammo uppajjati hetupaccayā…  pañca.

117. Abyākataṃ nocittasahabhuṃ dhammaṃ paṭicca nakusalo nanocittasahabhū dhammo uppajjati hetupaccayā…  tīṇi. (Saṃkhittaṃ.)

118. Hetuyā terasa, ārammaṇe nava…pe…  vipāke tīṇi…pe…  avigate terasa.


