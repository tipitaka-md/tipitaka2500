
[Home](/) / [40P16 Dhammānulomapaccanīya (3), Tikadukapaṭṭhānapāḷi (4)](../40P16.md)

# 5 Kusalattika, Hetuhetusampayuttaduka

* Kusalattika, Hetuhetusampayuttaduka

(13.)

36\. Kusalaṃ hetuñceva hetusampayuttañca dhammaṃ paṭicca naakusalo nahetu ceva nahetuvippayutto ca dhammo uppajjati hetupaccayā. Kusalaṃ hetuñceva hetusampayuttañca dhammaṃ paṭicca naabyākato nahetu ceva nahetuvippayutto ca dhammo uppajjati hetupaccayā. Kusalaṃ hetuñceva hetusampayuttañca dhammaṃ paṭicca naakusalo nahetu ceva nahetuvippayutto ca naabyākato nahetu ceva nahetuvippayutto ca dhammā uppajjanti hetupaccayā…  tīṇi.

37\. (Akusalaṃ tīṇi kātabbaṃ, abyākataṃ tīṇi kātabbaṃ.)

38\. Hetuyā nava…pe…  vipāke tīṇi…pe…  avigate nava.

(14.)

39\. Kusalaṃ hetusampayuttañceva na ca hetuṃ dhammaṃ paṭicca naakusalo nahetuvippayutto ceva nanahetu ca dhammo uppajjati hetupaccayā. Kusalaṃ hetusampayuttañceva na ca hetuṃ dhammaṃ paṭicca naabyākato nahetuvippayutto ceva nanahetu ca dhammo uppajjati hetupaccayā. Kusalaṃ hetusampayuttañceva na ca hetuṃ dhammaṃ paṭicca naakusalo nahetuvippayutto ceva nanahetu ca naabyākato nahetuvippayutto ceva nanahetu ca dhammā uppajjanti hetupaccayā…  tīṇi.

40\. Akusalaṃ hetusampayuttañceva na ca hetuṃ dhammaṃ paṭicca…  tīṇi. Abyākataṃ…  tīṇi. Hetuyā nava…pe…  vipāke tīṇi…pe…  avigate nava.

[Go to previous page (4 Kusalattika, Hetusahetukaduka)](4.md) / [Go to parent page (40P16 Dhammānulomapaccanīya (3), Tikadukapaṭṭhānapāḷi (4))](0.md) / [Go to next page (6 Kusalattika, Hetusahetukaduka)](6.md)


