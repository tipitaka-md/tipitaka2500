---
title: 18 Kusalattika, Cittasampayuttaduka
path: /tipitaka/40P16/18
ref: 257723
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/17
upL: /tipitaka/40P16/0
nextL: /tipitaka/40P16/19
---

# 18 Kusalattika, Cittasampayuttaduka

### Kusalattika, Cittasampayuttaduka

(36.)

94. Kusalaṃ cittasampayuttaṃ dhammaṃ paṭicca nakusalo nacittasampayutto dhammo uppajjati hetupaccayā. Kusalaṃ cittasampayuttaṃ dhammaṃ paṭicca naakusalo nacittasampayutto dhammo uppajjati hetupaccayā. Kusalaṃ cittasampayuttaṃ dhammaṃ paṭicca naabyākato nacittasampayutto dhammo uppajjati hetupaccayā. Kusalaṃ cittasampayuttaṃ dhammaṃ paṭicca naakusalo nacittasampayutto ca naabyākato nacittasampayutto ca dhammā uppajjanti hetupaccayā. Kusalaṃ cittasampayuttaṃ dhammaṃ paṭicca nakusalo nacittasampayutto ca naakusalo nacittasampayutto ca dhammā uppajjanti hetupaccayā…  pañca.

95. Akusalaṃ cittasampayuttaṃ dhammaṃ paṭicca naakusalo nacittasampayutto dhammo uppajjati hetupaccayā…  pañca.

96. Abyākataṃ cittasampayuttaṃ dhammaṃ paṭicca nakusalo nacittasampayutto dhammo uppajjati hetupaccayā. Abyākataṃ cittasampayuttaṃ dhammaṃ paṭicca naakusalo nacittasampayutto dhammo uppajjati hetupaccayā. Abyākataṃ cittasampayuttaṃ dhammaṃ paṭicca nakusalo nacittasampayutto ca naakusalo nacittasampayutto ca dhammā uppajjanti hetupaccayā…  tīṇi. (Saṃkhittaṃ.)

97. Hetuyā terasa, ārammaṇe nava…pe…  vipāke tīṇi…pe…  avigate terasa.

98. Cittavippayutte tīṇi, hetuyā tīṇi…pe…  avigate tīṇi.


