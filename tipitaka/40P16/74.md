---
title: 74 Sanidassanattika, Ajjhattaduka
path: /tipitaka/40P16/74
ref: 257779
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/73
upL: /tipitaka/40P16/0
nextL: /tipitaka/40P16/75
---

# 74 Sanidassanattika, Ajjhattaduka

### Sanidassanattika, Ajjhattaduka

(122.)

293. Anidassanaappaṭighaṃ ajjhattikaṃ dhammaṃ paṭicca naanidassanaappaṭigho naajjhattiko dhammo uppajjati hetupaccayā. Anidassanaappaṭighaṃ ajjhattikaṃ dhammaṃ paṭicca nasanidassanasappaṭigho naajjhattiko dhammo uppajjati hetupaccayā…pe…  anidassanaappaṭighaṃ ajjhattikaṃ dhammaṃ paṭicca nasanidassanasappaṭigho naajjhattiko ca naanidassanasappaṭigho naajjhattiko ca dhammā uppajjanti hetupaccayā. (Saṃkhittaṃ.) Hetuyā cha. Ārammaṇe tīṇi…pe…  avigate cha.

294. Anidassanasappaṭighaṃ bāhiraṃ dhammaṃ paṭicca nasanidassanasappaṭigho nabāhiro dhammo uppajjati hetupaccayā. (Saṃkhittaṃ.) Hetuyā ekādasa, ārammaṇe tīṇi…pe…  avigate ekādasa.


