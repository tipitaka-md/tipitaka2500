---
title: 84 Sanidassanattika, Sappītikaduka
path: /tipitaka/40P16/84
ref: 257789
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/83
upL: /tipitaka/40P16/0
nextL: /tipitaka/40P16/85
---

# 84 Sanidassanattika, Sappītikaduka

### Sanidassanattika, Sappītikaduka

(135.)

324. Anidassanaappaṭighaṃ sappītikaṃ dhammaṃ paṭicca naanidassanaappaṭigho nasappītiko dhammo uppajjati hetupaccayā. Anidassanaappaṭighaṃ sappītikaṃ dhammaṃ paṭicca nasanidassanasappaṭigho nasappītiko dhammo uppajjati hetupaccayā…pe…  anidassanaappaṭighaṃ sappītikaṃ dhammaṃ paṭicca nasanidassanasappaṭigho nasappītiko ca naanidassanasappaṭigho nasappītiko ca dhammā uppajjanti hetupaccayā. (Saṃkhittaṃ.) Hetuyā cha, ārammaṇe tīṇi…pe…  avigate cha.

325. Anidassanaappaṭighaṃ appītikaṃ dhammaṃ paṭicca nasanidassanasappaṭigho naappītiko dhammo uppajjati hetupaccayā. Anidassanaappaṭighaṃ appītikaṃ dhammaṃ paṭicca naanidassanasappaṭigho naappītiko dhammo uppajjati hetupaccayā. Anidassanaappaṭighaṃ appītikaṃ dhammaṃ paṭicca nasanidassanasappaṭigho naappītiko ca naanidassanasappaṭigho naappītiko ca dhammā uppajjanti hetupaccayā. (Saṃkhittaṃ.) Hetuyā tīṇi…pe…  avigate tīṇi.


