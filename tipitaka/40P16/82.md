---
title: 82 Sanidassanattika, Savitakkaduka
path: /tipitaka/40P16/82
ref: 257787
breadcrumbs:
  - name: Home
    link: /
  - name: 40P16 Dhammānulomapaccanīya (3), Tikadukapaṭṭhānapāḷi (4)
    link: /tipitaka/40P16
prevL: /tipitaka/40P16/81
upL: /tipitaka/40P16/0
nextL: /tipitaka/40P16/83
---

# 82 Sanidassanattika, Savitakkaduka

### Sanidassanattika, Savitakkaduka

(132.)

318. Anidassanaappaṭighaṃ savitakkaṃ dhammaṃ paṭicca naanidassanaappaṭigho nasavitakko dhammo uppajjati hetupaccayā. Anidassanaappaṭighaṃ savitakkaṃ dhammaṃ paṭicca nasanidassanasappaṭigho nasavitakko dhammo uppajjati hetupaccayā…pe…  anidassanaappaṭighaṃ savitakkaṃ dhammaṃ paṭicca nasanidassanasappaṭigho nasavitakko ca naanidassanasappaṭigho nasavitakko ca dhammā uppajjanti hetupaccayā. (Saṃkhittaṃ.)

319. Hetuyā cha, ārammaṇe tīṇi…pe…  avigate cha.

(133.)

320. Anidassanaappaṭighaṃ avitakkaṃ dhammaṃ paṭicca nasanidassanasappaṭigho naavitakko dhammo uppajjati hetupaccayā. Anidassanaappaṭighaṃ avitakkaṃ dhammaṃ paṭicca naanidassanasappaṭigho naavitakko dhammo uppajjati hetupaccayā. Anidassanaappaṭighaṃ avitakkaṃ dhammaṃ paṭicca nasanidassanasappaṭigho naavitakko ca naanidassanasappaṭigho naavitakko ca dhammā uppajjanti hetupaccayā. (Saṃkhittaṃ.)

321. Hetuyā tīṇi…pe…  avigate tīṇi.


